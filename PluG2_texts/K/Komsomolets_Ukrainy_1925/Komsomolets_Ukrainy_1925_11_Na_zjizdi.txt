Увечорі хтось приходить у 30 кімнату, де зупинилася українська делегація. А чи не чули, — каже, — що завтра буде співдоповідь тов. Зінов’єва. Ні, кажуть товариші, не чули, та й вам не радимо до всякого шепотіння прислухатися. Не може цього бути та й щось не пам’ятаємо з історії партії такого випадку, щоб член політбюра виступав із співдоповіддю по політичному відчиту ЦК партії. Лягайте-но краще спати, товаришу.
Але це було. Була співдоповідь члена Політбюра, була спроба з невдалими засобами збити партію з правдивого ленінського шляху, була спроба внести розбрат у лави партії та й робилося це під гаслом ленінізму, ніби-то, як боротьба за правдиве розуміння ленінських заповітів, за внутрипартійну демократію, за колективне керовництво партії.
Уважно слухали т. Зінов’єва, всім таки хотілося дізнатися, яким це чином прогавила вся партія те, що прямуємо ми не до соціялізму, а навпаки, що ось-ось куркуль протягне свої пазурі до головних здобутків Жовтня.
Слухали уважно, а дослухатися ні до чого не змогли. Якось чудно: лякає Зінов’єв куркулем, а щось не боязко. Говорить про внутрипартійну демократію, а чується щось инше. Намагається за Леніним довести, що велика промисловість є державний капіталізм, наводить Ленінові цитати, а виходить навпаки.
І не дарма-ж таки з місця кричать: а де ваші конкретні пропозиції. Зараз, каже тов. Зінов’єв, зараз повторює він кілька разів.
І чекає з’їзд.
І не чує цих пропозицій.
А співдоповідь — це таке слово, що його з історії партії не викинеш.
Так у чому ж річ?
Це хоче пояснити з’їздові тов. Лашевич. У нас не такі вже великі розходження, каже він, річ не в тім. А справа в тім, щоб налагодити колективне керовництво партії, щоб завести внутрипартійну демократію.
Трохи ясніше стало. Так ось через що бійка, ось через що провадиться неприпустиме хвилювання з’їзду, партії, ось за що б’ється опозиція.
А знову-ж таки: які ви пропозиції зробили нові, що до переведення внутрипартійної демократії. А як ви собі мислите колективне керовництво.
Відповіди не чути.
Але промова тов. Лашевича своє вражіння зробила. Вона довела з’їздові, чого хоче опозиція, що вона ховає за своєю надзвичайно плутаною платформою.
Цій платформі, висловлюючи вражіння всього з’їзду дав яскраву назву тов. Сталін. Це не лінія, а хитання, це не політика, а істерика.
«Ленінградська Правда» набуває великого тиражу. Та не за добрі діла її тираж зростає. Звичайно, що буде зростати.
Хіба-ж не цікаво дрібному, а навіть і великому непманові прочитати Вардиновську статтю. Навіть і «Руль» не завжди насмілиться таку фразу надрукувати: «ліво-есерівська політика ЦК партії». І сміх і горе.
А Вардинові хоч би що. «Крой и без никаких». Для цього й дискусія.
З великим хвилюванням слідкує вся партія як де-хто намагається перекрутити ленінізм, а Вардин жартує: «ліво-есерівська політика». Оце так Вардин! Оце сміливий!
А «Ленінградську Правду» жаль. Хороша була більшовицька газета. Та й буде. А для жартів напевне доведеться Вардину підшукати трохи більш підходяще місце.
 — «Знову-ж таки молодь. І природно. Хто-ж як не ленінградський комсомол доведе партію до пуття.
Тільки ось тут одна дрібниця є. Якось так незрозуміло: з одного боку загроза куркуля а з другого делегатські збори молоди.
Але-ж дозвольте таки висловити свій сумнів, що до того, оскільки крицевий буде цей опір делегатських зібрань сільської молоді проти загрози куркуля.
Можна таки сумніву піддатися...
Тяжко виплутатися Саркісові. Яка тобі не буде опозиція, а два рази два чотири так і залишиться. І хоч в опозиції тов. Саркіс, а аритметику треба і йому знати.
Одразу: дев’яносто відсотків усього пролетаріяту треба притягнути до лав партії.
Саркісу кажуть: а чи не за-рано? А чи доцільно? Та й де ви це гасло взяли?
Саркіс запевнює: та я не це хотів сказати. Я хотів сказати 90 відсотків складу партії повинно бути зараз робітників.
Саркісу знов кажуть: а ну підрахуйте.
А Саркіс знов каже: та я не це говорю. Я тільки про Ленінград говорю.
Про це сказав Бухарін «цей танок звуть послідовною ленінською твердістю».
Але-ж не до речи в партії ці саркісовські танцювання й вибрики.
Ленінградська організація єдина. Так заявляли на з’їзді. Дійсно, таки не мало було зроблено для того, щоб цієї єдности добитися. Навіть були сказані такі слова, що ми, товариші, повинні забути про свої дрібні розходження й бути єдиними на з’їзді.
Але як це може кому й дивно, Ленінградська організація як видно не дуже до такої єдности ---. Як це де-кому не дивно ленінградська --- більш прагнути, аби зміцнити єдність усієї більшовицької партії, а не тільки окремих організацій.
І сиплються резолюції, і сиплються протести, і сиплються заяви: ми зі всією партією.
Таких слів з пісні не викинеш.
Не викинеш, бо ці слова вже гучно підхоплюють робітники-партійці Ленінграду і їх все більше й більше чути на з’їзді.
І в цій пісні є така строфа: єднання партії ламати нікому не дозволимо.
Що хоче довести з’їздові тов. Сокольников.
І він теж на захисті бідноти. Та як кажуть: факти вперта річ. І ці факти наводить тов. Сталін.
Стаючи на захисті бідноти, Сокольників каже, що йому заважають захистити бідноту засобами прибуткового податку.
А чому-ж це тов. Сокольников заперечує постанові Наркомфіну РСФРР про те, щоб звільнити від податку менше від карбованця бідняцькі селянські господарства. Та й всього то цього податку 300-400 тисяч карбованців.
Чому заперечував цьому захисник бідноти тов. Сокольников.
Дивно, товариші, дивно. Наводючи цей факт сказав тов. Сталін.
Таки дивно.
Роздали всім збірку матеріялів що до спірних питань. І між иншим там зазначено, що Сталін заявив селькорам, ніби-то він співчуває встановленню приватньої власности на землю. Селькор ляпнув, редакція «Бедноты» не доглянула.
Як це звичайно зветься. Звичайно це зветься газетний ляпсус. А автори цієї збірки ніби то не знають, що Сталін не стоїть на захисті земельної власности. Авторам ніби-то невідомо, що генеральний секретар партії не може цього сказати.
І всадили в збірку. Читайте, товариші, як в нас у ЦК ухили трапляються.
Та хоч-би подумати так, що недогадливі ці автори, що базуючися на вражіннях селькора допустили вони таку думку, що тов. Сталін дійсно за земельну власність.
Припустимо на хвилину це.
Так чого-ж, будь ласка скажіть, не примітили вони листа до редакції «Бедноти» написаного тов. Сталіним. А там досить яскраво сказано: ця заява повинна бути цілком віднесена за рахунок фантазії селькора.
Так-так. Значить не помітили.
А про це між иншим повідомляло також і Ризьке агентство.
А повідомленню Ризького агентства ми звичайно даємо назвисько — брехня.
Не гарно це згучить.
Раз-од-разу промови хвилюють з’їзд. Та й є від чого хвилюватися. Партію намагаються з правдивого ленінського шляху звести на викривлену лінію. Замісць лінії, партії пропонують хитання, замісць політики — істерику.
А партія цього не хоче.
Партія цього не припустить.
Партія хоче бути єдиною.
Партія хоче керуватися не викривленим ленінізмом.
Партія хоче послідовної демократії, а не вигуків.
Партія хоче дійсного колективного керовництва.
І ленінська комуністична партія більшовиків цього доб’ється.
І ленінська комуністична партія більшовиків примусить усіх більшовицькій дисципліні підкоритися.
Під цими гаслами провадить XIV-й з’їзд свою роботу.
