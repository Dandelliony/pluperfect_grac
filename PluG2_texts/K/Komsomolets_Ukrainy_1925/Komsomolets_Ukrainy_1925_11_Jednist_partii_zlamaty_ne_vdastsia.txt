Резолюція ухвалена переважною більшістю голосів. Опозиція голосувала проти, вона зайшла в тупик, єдиним виходом з якого з’являється визнання своїх помилок та щире переведення з життя постанови XIV-го з’їзду.
Нема вже тепер багато чого говорити, чому ця опозиція до такого кінця прийшла. Аналізуючи промови її проводирів, порівнюючи їх, одразу робиться ясною відсутність єдности в її принциповій платформі, цеб-то виявляється її цілковита безпринциповість.
Та й справді, чи витримує яке-небудь порівняння наступ тов. Сокольникова на монополію зовнішньої торговлі та попередження тов. Крупської, що дальше продовження лінії ЦК може призвести до зриву цієї самої монополії. Де логічна ув’язка делегацьких зборів середняцької молоди, що безумовно протиставляли-б себе комсомолу, з обвинуваченням партії в недооцінці загрози куркуля. Чи мають який-небудь внутрішній зміст усі ці розмови про необхідність переведення внутрипартійної демократії.
Як ув’язати ці всі протиріччя? Що нового пропонує опозиція, що до переведення внутрипартійної демократії? І природно, що цього ув’язати нікому з опозиційних проводирів не вдалося. Послідовний аналіз тої платформи, що на ній базувала опозиція свій виступ на з'їзді, яскраво приводить до слів тов. Сталіна. Це не лінія, а хитання, це не політика — а істерика.
Треба бути дуже наївним, щоби повірити, що всі ці суперечні пропозиції могли-б бути за об’єднуючий чинник для формування опозиції. Для кожного ясно, що мова йде про керування партією.
Говорючи про колективне керовництво партією, опозиція одразу виявляє до цього і свій програм. І надзвичайно дивно, як це й тут товариші з опозиції не могли ув’язати кінці з кінцями. Яким-же робом можна виставляти себе борцями за колективне керовництво й одночасно провадити політику відсічення окремих керовників партії. Знайти тут послідовність дуже тяжко, але значно легше виявити, за що билася опозиція.
На таке колективне керовництво партія ні в якому разі не піде. Та система керовництва, що є тепер у партії цілком її задовольняє й всякі хитання в цьому питанні виявляють тільки справжній намір тих, хто хоче ці хитання виставити, як колективне керовництво.
Перебування в тупику, в який зайшла опозиція, що-часу стає тяжчим. Ленінградська організація, що її опозиція висову як свого єдиного прибічника, говорить зараз щось инше. Ленінградська організація, що стала жертвою неправдивої інформації, починає подавати свій голос на захист постанов XIV-го з’їзду, на боротьбу з тими, що хотять скривити ленінський шлях.
І XIV-й з’їзд партії, звернувшися до всіх членів Ленінградської організації РКП(б), поклав край спробам змішувати опозицію з Ленінградською організацією. Ленінградська організація найде в себе досить більшовицького розуміння причин, щоб відокремитися від тих, що хотіли підірвати авторитет її славетного імени. І з’їзд сказав, що ніколи він провадячи рішучу боротьбу з опозицією, не одкривав огня по ленінградській організації.
Резолюція ухвалена. Опозиція в тупику. Партія єдина. Й повсякденна, систематична популяризація постанов з’їзду зробить партію ще більш єдиною.
І рішуче треба сказати, що партія покладе край діям тих, що з одного боку кричать про те, що вони за єдність партії, а з другого роблять спробу звести на нівець постанову вищого органу партії — З’їзду.
Немає сумніву в тім, що Ленінградська організація рішуче обмежується від таких засобів єднання і з такою-ж щирістю, як ціла партія, не дозволить нікому ламати єдности більшовицьких лав.
