НАРІД ОТОЧУЄ ПРЕЗИДЕНСЬКІ ПАЛАТИ. 
28-го листопада в Пекині відбулася величезна демонстрація під гаслом скинення уряду Дуан-Чжи-Чжуя і утворення новогоуряду.
Нарід ненавидить уряд Дуан-Чжи-Чжуя, бо він спирається на сили реакції (Чжан-Цзо-Ліна) і є покірним знаряддям у руках імперіялістів, гнобителів Китаю.
Демонстранти, розкидаючи листівки, прорвалися до президенського палацу. Військо, що складалося з частин першої народньої армії, ставилися до демонстрантів дуже прихильно. Стрілянини не було. Біля воріт палацу сталася сутичка між натовпом і особистою вартою президента. Тільки ввечорі демонстранти розійшлися, після того, як начальник пекинського гарнізону пообіцям передати президентові резолюцію, що вимагає відставки.
Демонстранти підпалили будинок начальника поліції. Члени уряду Дуан-Чжи-Чжуя втікли під захист японської влади.
30-го відбулася знову демонстрація. Ухвалено резолюцію: відставка уряду, утворення тимчасового народнього комітету, негайне скасування грабіжницьких договорів, що склали імперіялісти.
Серед демонстрантів виділялася група робітників і студентів, що йшла з червоним прапором, співаючи Інтернаціонал. Салдати розкидали з автомобілів листівки.
КОМПАРТІЯ І ГОМІНДАН НА ЧОЛІ РУХУ.
Визвольним рухом китайських мас керує китайська комуністична партія і Гоміндан. Обидві організації випустили спільну відозву, в якій говориться:
«Реакційну мукденську шайку розбито. Народні армії перемогли тільки завдяки боротьбі, яку провадили з реакцією робітничі народні маси. Народні армії повинні це зрозуміти. Вони повинні приєднатися до революційного народу. Коли вони будуть проти народу, то вони зазнають долі инших армій мілітаристів.
Нині нарід вимагає: 1) революційного народного уряду, 2) усіх демократичних свебід, 3) охорони праці, 9-ти годинного робочого дня, 4) захисту селянства від поміщицьких зборів, 5) скликання народнього зібрання, 6) об’єднання північного Китаю з революційним кантонським урядом, 7) скасовання всіх нерівноправних угод.
Ні один уряд не зуміє вдержатись, коли не здійснить цих вимог. Хай живе революційний рух!».
ЯПОНІЯ РЯТУЄ ЧЖАН-ЦЗО-ЛІНА.
Розгром Чжан-Цзо-Лінського війська продовжується. У Мукдені оголошено військовий стан. Генерал Йо-Сун-Лін продовжує продвигатися до Мукдену. Він надіслав Чжан-Цзо-Лінові телеграму:
 — Відмовтеся від влади, чи ми примусимо вас це зробити силою.
Чжан-Цзо-Лін вирішив битися «до останнього салдата». Японія хоче надіслати військо до Манчжурії для рятунку Чжан-Цо-Ліна.
КИТАЙ БЕЗ УРЯДУ.
Президент Дуан-Чжан-Чжуй ще досі в Пекіні, але у справи керування не втручається. Він чекає на рішення Фин-Ю-Сяна. Міністри порозбігалися. Вищих урядовців-мукденців (прихильників Чжана) заарештовано. Фактично уряд не існує.
Фин-Ю-Сян наказав начальникові пекінського гарнізону взяти на себе охорону президента й не допускати заколотів. Мітинги і демонстрації в Пекіні заборонено. У наказі проте начальник гарнізону підкреслює, що він не має наміру придушувати національний рух.
80-ти тисячна армія Йо-Сунь-Ліна (що зрадив Чжана) продовжує просуватись до Мукдену. Військовий губернатор Чжилінської провінції Лі-Чжан-Лін утік. Губернатора Ханьхунської провінції взяв у полон Йо- Сунь-Лін і розстріляв за відмову виступити проти Чжана. Йо-Сунь-Лін вимагає від Фина допомоги.
