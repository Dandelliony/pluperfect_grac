ОДНА ДИНАСТІЯ ЗАМІСЦЬ ДРУГОЇ.
Перські установчі збори перейшли до перегляду конституції. Окрема комісія, обрана для уложення нового тексту конституції, запропонувала таку редакцію: «Від імени народу перські установчі збори передають конституційну монархію Персії Риза-Хану Пехлеві й його потомству по чоловічій лінії. Наслідником шаха є його старший син. За браком чоловічого потомства, наслідник обирається по волі шаха й затверджується меджілісом. Представник роду Каджарів (скинутої династії) не може бути обраний наслідником. Наслідник має зійти на престол не раніш 20 років. Коли наслідник неповнолітній, тоді меджіліс обирає регента. Регента не можна обирати з роду Каджарів. Шах, наслідник і регент повинні складати присягу меджілісу».
Нову редакцію статтів конституції про форму правління принято установчими зборами.
Голова меджілісу запропонував установчим зборам обрати депутацію, щоб подати Риза-Ханові постанову про те, що його обрано шахом.
Згідно з програмом, розробленим урядом, Риза-Шах прибуде 15 грудня до Меджілісу, щоб скласти присягу. 16 грудня Риза-Шах зійде на престол.
