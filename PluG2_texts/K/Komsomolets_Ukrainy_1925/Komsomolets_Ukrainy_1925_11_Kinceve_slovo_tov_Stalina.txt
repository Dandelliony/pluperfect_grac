Тов. Сокольніков заперечував проти двох генеральних ліній в будівництві нашого господарства, які я зазначив. Тов. Сокольніков виступав, по суті, як прихильних «дауесизації» нашої країни. Ми не хочемо залишатися як аграрна країна, цеб-то, така, що вивозить сільсько-господарські продукти, а ввозить машини. Ми самі хочемо й повинні виробляти машини, предмети обладнання, инакше ми станемо додатком до капіталістичних країн. Зробити нашу країну з аграрної індустріяльною, здатною виробляти своїми силами потрібне обладнання, — ось в чому основа нашої генеральної линії. Тільки в цьому гарантія нашої господарської самостійности. Зректися цієї лінії — означає покинути завдання господарського будівництва, приняти погляд «дауесизації» нашої країни.
Тов. Каменев і наші поступки селянству.
Друге заперечення — тов. Каменеву. Він сказав, що ми, ухваливши відомі постанови на XIV партійній конференції по лінії господарській, по лінії відживлення рад, по лінії ліквідації пережитків воєнного комунізму, по лінії деталізації питання про орендну й наємну працю, — ми цим самим поступилися куркулеві, а не селянству, що це є поступки не селянству, а капіталістичним елементам. Чи так воно? Я запевняю, що це не так, що це поклеп на партію. Я кажу, що так не може підходити до питання марксист, що так може підходити до питання тільки ліберал.
Що таке ті поступки, що ми зробили на XIV парконференції? Чи ці поступку містяться у рямці неп’у чи ні? Безумовно, містяться. Може, ми поширили неп на квітневій конференції? Нехай відповість опозиція: поширили ми неп у квітні чи ні? Коли ми його поширили, чому вони голосували за постанови XIV конференції? Та хіба-ж невідомо, що ми всі проти поширення неп’у? В чому-ж тоді справа? Та в тому, що тов. Каменєв заплутався, бо неп має в собі припущення торговлі, капіталізму, наємної праці, а постанови XIV конференції є визнання неп’у, заведеного за Леніна. Чи знав Ленін, що неп спочатку використають, перш за все, капіталісти, купці, куркулі? Розуміється, знав. А чи казав Ленін, що, заводячи неп, ми поступаємося спекулянтам і капіталістичним елементам, а не селянству? Ні, не казав і не міг цього сказати.
Чи знав Ленін, що поступки селянству використають спекулянти, капіталісти, куркулі? Розуміється, знав. Чи це означає, що ці поступки були, по суті, поступками спекулянту й куркулю? Ні, не означає. Бо неп взагалі й торговлю зокрема використовують не тільки капіталісти й куркулі, але й державні й кооперативні органи, бо торгують не тільки капіталісти й куркулі, але й держоргани й кооперація, при чому держоргани й кооперація, коли вони навчаться торгувати, братимуть гору (вже беруть гору!) над приватниками, звязуючи нашу індустрію з селянським господарством.
Що-ж з цього виходить. З цього виходить те, що наші поступки йдуть, по суті, по лінії зміцнення звязку й за-для звязку.
Хто цього не розуміє, той підходить до справи не як ленінець, а як ліберал.
Тов. Сокольніков захищає не бідноту, а опозицію.
Тов. Сокольніков тут заявив, що він, як наркомфін, бачите, усіми способами намагається забезпечити прибутковість нашого сільсько-господарчого податку, але йому заважають, бо не дають захистити бідноту й приборкати куркуля. Це не так, товариші. Це поклеп на партію. Дозвольте ознайомити вас з одним фактом, що виявляє справжню позицію т. Сокольнікова, цього ніби то присяжного захистника бідноти. Не так давно наркомфін РСФСР тов. Мілютін — вирішив звільнити від податку менш карбованця бідняцькі селянські господарства. 3 докладної записки тов. Мілютіна до ЦК видно, що вся сума цього податку менш карбованця, податку, що дратує селянство, складає коло 300-400 тисяч карб. по всій РСФРР, що самих видатків на збирання цього податку потрібно трохи менш самої суми цього податку. Що-ж робить тов. Сокольніков, цей оборонець бідноти? Він узяв та й скасував постанову тов. Мілютіна. ЦК одержує з цього приводу протести від 15 губкомів. Тов. Сокольніков упирається. Потрібний був вплив ЦК, щоб тов. Сокольніков зрікся скасовувати цілком правильну постанову наркомфіну РСФРР про незбирання податку менш карбованця. Це тов. Сокольніков називає «обороною» інтересів бідноти. І такі товариші, що мають на собі такий груз, мають, — ну, як би м’якше сказати, — сміливість виступати проти ЦК. Дивно, товариші, дивно.
Ідейна боротьба чи поклеп.
Нарешті, ще одно заперечення. Я маю на увазі заперечення авторам «Сборника материалов по спорным вопросам». Вчора тут було роздано потайки, тілько для членів з’їзду, тільки що виданий «Сборник материалов по спорным вопросам». В цій збірці, між иншим, говориться про те, що я, принявши делегацію сількорів у квітні цього року, висловив співчуття ідеї відновлення приватної власности на землю. Виявляється, що в «Бедноте» було вміщено аналогічні «вражіння» одного з сількорів, мені не відомі, які я не проглядав. Про це я взнав у листопаді цього року. Спростовувати таку дурницю смішно, але, знаючи, з ким я маю справу, я все-ж таки надіслав спростовання.
Ось воно:
Лист до редакції «Бедноты».
«Тов. редакторе!!! Нещодавно я довідався від товаришів, що в «Бедноте» від 5-IV — 1925 р. було надруковано вражіння одного з сількорів про бесіду зі мною делегації сількорів, якої не мав нагоди своєчасно прочитати, і де сказано, що я поставився ніби-то зі співчуттям до ідеї закріплення володіння на землю на 40 і більш років, до ідеї приватної власности на землю й т. ин. Хоч це фантастичне повідомлення й не потрібує спростування зогляду на його очевидну химерність, а всеж-таки прошу у вас дозволу заявити у «Бедноте», що це повідомлення є найгрубіша помилка й належить цілком фантазії його автора.
І. Сталін».
Чи відомий цей лист товаришам авторам «Сборника»? Безумовно, відомий. Так на що-ж вони й далі поширюють сплітки, побрехеньки? Що це за метод боротьби? Кажуть, що це ідейна боротьба. Та ні бо, товариші, це не є ідейна боротьба. На нашій простій мові це називається просто поклеп.
Дозвольте тепер перейти до основних принципових питань.
Про неп.
Питання про неп. Я маю на увазі тов. Крупську і її промову про неп. Вона каже: «неп є по суті капіталізм, що припускається на певних умовах, капіталізм, що держить на ланцюгу пролетарську державу». Чи це так? І так, і ні. Що ми держимо капіталізм на ланцюгу й держатимемо, поки він існує, не факт, це так. Але що неп — капіталізм — це нісенітниця. Неп є особлива політика пролетарської держави розрахована на припущення капіталізму, при тому, що командні висоти залишаються в руках пролетарської держави, розрахована на перемогу соціялістичних елементів над капіталістичними елементами, розрахована на знищення класів, на збудування підвалини соціялістичної економіки. Хто не розуміє цієї передової, подвійної природи непу, той відходить од ленінізму.
Про держкапіталізм.
З цим питанням звязана помилка тов. Бухаріна. В чому полягала його помилка? По яких питаннях Ленін сперечався з Бухаріним? Ленін казав, що держкапіталізм можна сполучити з системою диктатури пролетаріяту, Бухарін заперечував. Він вважає, — і ліві комуністи разом з тим, між ними й тов. Сафаров, вважали, — що не можна сполучити держакапіталізм з системою диктатури пролетаріяту. Розуміється, Ленін мав рацію. Бухарін не мав рації. Він цю свою помилку визнав. Не Ленін прийшов до Бухаріна, а, навпаки, Бухарін прийшов до Леніна. І саме через це ми стоїмо й стоятимемо за Бухаріна. (Оплески).
Головна помилка т. т. Каменева й Зінов’єва полягає в тому, що вони розглядають питання про держкапіталізм , не діялектично, по-за звязком з історичними умовами. Такий підход до питання суперечний всьому духу ленінізму. Як ставив питання Ленін? 1921 року Ленін, знаючи, що наша промисловість мало розвинена, а селянство потрібує товарів, знаючи, що її (промисловість) одразу не зміцниш — в цих умовах Ленін вважає, що найкраща можливість з усіх можливостей привабити чужоземний капітал, налагодити за його допомогою промисловість, завести, таким чином, держкапіталізм і через нього утворити звязок радянської влади з селом. Такий шлях був тоді безумовно правильний, бо инших можливостей задовольнити селянство ми тоді не мали, бо промисловість наша шкутильгала, транспорт стояв або майже стояв, не було, бракувало палива. Чи Ленін вважав тоді за припустиме і бажане держкапіталізм, як переважну форму нашого господарства? Так, вважав. Але це було тоді, 1921 року.
Але з 1921 року умови в нас дуже змінилися по суті. Протягом цього часу наша соціялістична промисловість і радянсько-кооперативна торговля встигли вже зробитися переважною силою. Змичку міста з селом ми навчилися вже встановлювати власними силами. І ось говорити тепер, 1925 року про держкапіталізм, як переважну форму нашого господарства, значить перекручувати соціялістичну природу нашої державної промисловости, значить не розуміти всієї ріжниці між минулими та сучасними умовами, значить ставитися до питання про держкапіталізм не діялектичним, а схоластичним способом.
Року 1921, коли своєї промисловости ми майже не мали, сировини не вистачало, а транспорт стояв, Ленін пропонував держкапіталізм як засіб, що за його допомогою, він гадав, звязати селянське господарство з індустрією. І це було правильно. Але чи означає це, що Ленін вважав цей шлях як бажаний за всяких умов. Звичайно ні. Він ішов до змички через держкапіталізм через те, що не мали розвиненої соціялістичної промисловости. Ну, а тепер. Чи можна сказати, що ми не маємо тепер розвиненної держпромисловости. Звичайно, неможна цього сказати. Розвиток пішов иншим шляхом, концесії мало прищепилися, держпромисловість зросла, поширилася держторговля, зросла кооперація, і змичка міста з селом почала встановлюватися через соціялістичну промисловість. Ми опинилися у кращому стані, ніж самі гадали. Як можна після цього говорити, що держкапіталізм - це головна форма нашого господарювання.
Біда опозиції полягає в тім, що вона не хоче зрозуміти цих простих речей.
Тов. Зінов’єв і селянство.
Ясно, що тов. Зінов’єв недооцінює середняка. У статті «про більшовизацію» тов. Зінов’єв пише: «Середняки повинні бути принаймні нейтралізовані». Так пише Зінов’єв про середняка 4 роки пізніше після 8-го з’їзду, де Ленін відкинув гасло нейтралізації та замінив його на гасло міцного союзу середняком.
Другий документ. Тов. Зінов’єв у своїй книжці «Ленінізм», наводячи таке місто в Леніна про 1918 рік, «із селянством взагалі до кінця буржуазно-демократичної революції з біднішою, пролетарською та напівпролетарською частиною селянства-наперед до соціялістичної революції», — робить такий висновок:
Основна... проблема, що цікавить нас тепер освітлена в наведених засадах Леніна цілком і до кінця. Нічого тут неможна додати, жодного слова викинути. Тут усе сказано з Іллічевою скупостю та виразністю, стисло й ясно — так, що проситься до хрестоматії». («Ленінізм»,стор. 60)
Така, за Зінов’євим, вичерпуюча характеристика ленінізму в селянському питанні. З селянством взагалі, проти царя й поміщиків, це-буржуазна революція. З біднотою проти буржуазії, це — Жовтнева революція. Це все дуже добре. Двоє ленінових гасел дані. А як бути з третім гаслом Леніна: із середняком проти куркуля за соціялістичне будівництво. Де заподілося це третє Ленінське гасло. Тов. Зінов’єв його не має. Воно зникло. Хоча тов. Зінов’є і запевняє, що «нічого тут додати неможна», але якщо ми тут не додамо третього Ленінського гасла про міцний союз пролетаріяту й бідняка з середняком, то ризикуємо переинакшити Леніна, як перекручує його тов. Зінов’єв. Чи можна вважати за випадок, що третє гасло Леніна, найактуальніше для нас тепер гасло, зникло, тов. Зінов’єв його загубив. Ні, неможна вважати за випадок, бо він додержує думку про нейтралізацію середняка. Ріжниця між першим і другим документом полягає тільки в тому, що в першому він висловився проти гасла міцного союзу з середняком, а в другому замовчав це гасло.
Третій документ — стаття тов. Зінов’єва «філософія епохи». Я говорю про першу редакцію цієї статті, без тих змін і додатків, що їх пізніше зробили члени ЦК. Характерна риса цієї статті та, що вона так само, як і другий документ, цілком замовчує питання про середняка, і обминаючи це пекуче питання, тлумачить про якусь непевну народницьку рівність, не зазначаючи класової підвалини рівности. Там є сільська біднота, є куркуль, капіталіст, є випади на адресу Бухаріна, є есерівська рівність, є Устрялов, але нема середняка та кооперативного плану Леніна, хоча стаття й має назву «Філософія епохи». Коли тов. Молотов надіслав мені цю статтю (я був тоді на виїзді), я відповів брутальною та гострою критикою. Так, товариші, людина я проста й груба, це правда, я цього не відкидаю. (сміх). Я відповів брутальною критикою, бо неможна терпіти, щоб тов. Зінов’єв протягом року систематично замовчував або перекручував найхарактерніші риси ленінізму в селянському питанні, чергове гасло нашої партії про союз із основною масою селянства.
Ось такі три документи: стаття тов. Зінов’єва (січень 1925 р.) за нейтралізацію середняка, книжка тов. Зінов’єва (вересень), що замовчує третє гасло Леніна про середняка, нова стаття тов. Зінов’єва — «Філософія епохи», що замовчує середняка й кооперативний план Леніна.
Чи випадкове це постійне вихляння тов. Зінов’єва в селянському питанні.
Ви бачите, що воно не випадкове.
Кажуть, що не треба звертати спеціяльної уваги на боротьбу з другим ухилом. Це неправильно. Як що ми маємо два ухили — ухил Богушевського й ухил тов. Зінов’єва, — то ви повинні зрозуміти, що Богушевського ніяк не можна порівняти до тов. Зінов’єва. Богушевський — людина кінчена. (Сміх). Богушевський не має свого органа. А ухил у бік нейтралізації середняка, ухил проти міцного союзу з середняком, ухил зінов’ївський має свій орган і досі ще провадить боротьбу з ЦК. Цей орган зветься «Ленінградською Правдою». Ось чому, маючи перед собою такого представника другого ухилу, або такого захисника й покривателя другого ухилу, яким є «Ленінградська Правда», ми повнинні вжити всіх заходів, щоби партія була особливо підготована до боротьби з цим, дуже міцним і складним ухилом, проти якого треба зосередити вогонь.
До історіі непорозумінь.
Дозвольте тепер перейти до історії нашої у внутрішньої боротьби серед більшости Центрального Комітету. З чого почалася наша незгода. Почалася вона з питання про те, «як бути з тов. Троцьким». Це було наприкінці 1924 року. Група ленінградців спочатку пропонувала виключити тов. Троцького з партії. Я маю тут на увазі період дискусії 1924 року. Ленінградський губком ухвалив постанову про виключення тов. Троцького з партії. Ми, цеб-то більшість ЦК, не згоджувалися з цим (голоси: «правильно»), мали де-яку боротьбу з ленінградцями й переконали їх викинути з своєї резолюції пункт про виключення. Трохи згодом, коли зібрався в нас пленум ЦК і ленінградці разом із тов. Каменевим вимагали негайно виключити тов. Троцького з Політбюра, ми непогодилися з цією пропозицією опозиції, одержали більшість у ЦК і обмежилися тим, що усунули тов. Троцького з посади наркомвійську. Ми не погодилися з т. т. Зинов’євим і Каменєвим.
Друге питання, що викликало в нас непорозуміння — це питання, звязане з виступом т. Саркіса проти т. Бухаріна. Це було на XXI конференції в січні 1925 року. Тов. Саркіс виступив тоді з обвинуваченням проти т. Бухаріна в синдикалізмі.
Цей виступ був, по-перше, принцпиіяльною помилкою т. Саркіса, бо т. Бухарін мав цілком рацію що до питання про робселькорівський рух, по-друге, тут було не без потурання з боку керовників ленінградської організації, грубе порушення елементарних правил товариського обговорення питання. Нічого й говорити, що це не могло не погіршити взаємини в середині ЦК. Справа закінчилася тим, що Саркіс одверто в пресі визнав свою помилку.
Цей інцидент довів, що одверте визнання своєї помилки є найкращий спосіб уникнути одвертої дискусії та знищити незгоду у внутрішньому порядку.
Третє питання, це — питання про ленінградський комсомол. Тут сидять члени губкомів, і вони, мабуть пам’ятають, що Політбюро мало відповідну постанову що до ленінградського губкомолу, що пробував скликати в Ленінграді трохи не всеросійську конференцію комсомолу без відому й згоди ЦК спілки молоди. З постановою ЦК РКП ви знайомі. Ми не могли припустити, щоби поруч із Центральним Комітетом комсомолу існував ще другий центр, що конкурує з ним і протиставить себе цьому центрові. Ми, як більшовики, не могли припустити «двоєцентрія». Ось чому ЦК вважає за потрібне вжити заходів до оновлення ЦК молоди, що припустив цей сепаратизм та до усунення т. Сафарова з посади керовника ленінградського губкомолу.
Цей інцидент довів, що ленінградські товариші мають тенденцію перетворити свою ленінградську організацію на центр боротьби з ЦК.
Четверте питання — це питання, що його поставив Зінов’єв про організацію в Ленінграді спеціяльного журнала під назвою «Більшовик», з редакцією в складі т. т. Зінов’єва, Сафарова, Вардіна, Саркіса й Тарханова. Ми не погодилися з цим (зявивши, що такий журнал, паралельний московському «Більшовикові», неминуче перетвориться на орган групи, на фракційний орган опозиції, що такий крок небезпечний і підірве єдність партії. Инакше кажучи, ми заборонили видавати журнал. Тепер нас намагаються залякати словом «заборона». Але це дурниця, товариші. Ми не ліберали. Для нас інтереси партії дорожчі від формального демократизму. Так, ми заборонили видавати фракційний орган і подібні речі заборонятимемо і наперед в майбутньому). (Голоси: «правильно», «ясно». Бурхливі оплески).
Цей інцидент довів, що ленінградська верхушка хоче відокремитися в окреме угрупування.
Далі питаня про т. Бухаріна. Я маю на увазі гасло «збагачуйтеся». Я маю на увазі квітневу промову т. Бухаріна, коли в нього вилетіло слово «збагачуйтеся». За два дні відкрилася квітнева конференція нашої партії. Ніхто инший, як я в президії конференції в присутності т. Сокольнікова, Зінов’єва й Калініна заявив, що гасло «збагачуйтеся» це не наше гасло.
Більшість ЦК ухвалює не друкувати жодної дискусійної статті що до цього питання й запропонувати т. Бухарінові заявити в пресі про помилковість гасла «збагачуйтеся», з чим він погоджується й що він виконує потім, коли повертається з відпуску, в статті проти Устрялова.
Нехай товариші зазначать хоч на одну статтю в центральному органі партії, у «Правді», що виправдувала-б безпосередньо або посередньо гасло «збагачуйтеся». Вони не зазначать, бо таких статей немає в природі.
Чи відомі опозиції всі ці факти? Звичайно відомі. Чому-ж в такому випадку не припиняють вони цькування проти т. Бухаріна. Доки будуть вони кричати про помилки т. Бухаріна.
Я знаю помилки де-кого з товаришів, наприклад, у жовтні 1917 року, в порівнанні до яких помилка т. Бухаріна не заслуговує навіть на увагу. Ці товариші не тільки не помилилися тоді, але мали «сміливість» двічі порушити найважливішу постанову ЦК, ухвалену під керовництвом Леніна. І все таки партія забула про ці помилки, тільки-но ці товариші визнали свої помилки. Але тов. Бухарін припустив порівнюючи до цих товаришів незначну помилку. І він не порушив жодної постанови ЦК. Чим пояснити що незважаючи на це, й досі цькують т. Бухаріна. Чого, власне, хочуть від Бухаріна. Вони вимагають крови т. Бухаріна. Саме цього вимагає т. Зинов’єв, загострюючи питання в кінцевому слові на Бухаріні. Крови Бухаріна вимагаєте. Не дамо вам його крови, так і знайте. (Оплески, вигуки: правильно).
Платформа опозиціі.
А тепер перейдемо до платформи товаришів Зінов’єва та Каменєва, Сокольнікова й Лашевича. Час поговорити й про платформу опозиції. Вона в них досить оригінальна. Багато ріжноманітних промов у нас було сказано з боку опозиції. Каменєв говорив одно, тягнув в один бік, Зінов’єв говорив друге, тягнув у другий бік, Лашевич — третє, Сокольніков — четверте. Але, не зважаючи на ріжноманітність, усі вони сходилися на одному. На чому-ж, в чім-же полягає їхня платформа. Їхня платформа — реформа секретаріяту ЦК. Єдине спільне, що цілком об’єднує їх — це питання про секретаріят. Це чудно й смішно, але це факт.
1923 року був висунутий проєкт перетворення секретаріяту на політичний та організаційний керовничий орган у складі Зінов’єва, Троцького та Сталіна. Я, звичайно, поставився до цього проєкта негативно. А ось тепер висувають протилежного проєкта. Тепер вимагають уже перетворення секретаріяту на технічний апарат і цілковитої влади Політбюра.
Що-ж, якщо перетворити секретаріят на простий технічний апарат — це справді дуже зручно для т. Каменєва, можливо, треба було-б з цим погодитися. Боюся тільки, що партія з цим не погодиться. (Голос: правильно). Чи буде, чи зможе технічний секретаріят підготовлювати ті питання, що він повинен підготовлювати й для Оргбюра й для Політбюра, — в цьому сумнів мене бере.
Але коли говорять про цілковиту владу Політбюра, то така платформа варта того, щоби віддати її курім на сміх. Хіба-ж Політбюро не має цілковитої влади. Хіба секретаріят і оргбюро не підлягають Політбюрові.
Ні, справді не щастить опозиції з її платформою або платформами про секретаріят.
Іхнє миролюбство.
Що-ж далі, запитаєте ви, що зробити для того, щоби вийти з такого становища. Це питання займало нас ввесь час, як підчас з’їзду, так і перед з’їздом. Нам потрібна єдність партійних лав — ось у чому тепер питання. Опозиція любить говорити про труднощі. Але є ще одна трудність, ще небезпечніша від усіх труднощів і що її утворила для нас опозиція: це — небезпека розброду й дезорганізації партії. (Оплески). Треба передусім перемогти ці труднощі. Ми це мали на увазі, коли два дні перед з’їздом звернулися до опозиції з компромісними умовами згоди, розрахованими на можливе примирення.
Але опозиція не погодилася на згоду. Вона вважала за краще одверту й жорстоку боротьбу на з’їзді, ніж мир. Таке миролюбство опозиції.
Партітя дійде єдности.
В основному ми й досі додержуємо одної думки що до цього документу. У нашому проєкті резолюції ми, як знаєте, уже зм’ягчили де-які формуловки в інтересах миру в партії.
Ми проти відокремлення. Ми проти політики відокремлення. Це не значить, що проводирям дозволено буде безкарно ламатися й сідати на голову. Ні, вибачте. Вклонятися проводирям не будемо. (Вигуки: правильно. Оплески). Партія бажає єдности й вона дійде її разом з т.т. Каменевим і Зінов’євим, якщо вони цього захочуть, без них — коли вони цього не захочуть. (Вигуки: правильно. Оплески).
А чого вимагає єдність. Того, щоб меншість підкорилася більшості. Без цього не буває й не може бути жодної єдности, жодної партії.
Ми проти спеціяльної дискусійної листівки. У «Більшовику» є дискусійний відділ. Ми — партія, що керує країною, — не забувайте цього. Не забувайте, що кожна незгода вгорі відбивається в країні, як мінус для нас. Я вже не говорю про за кордон.
Органи ЦК мабуть залишаться такими самими, як і тепер. Навряд чи партія погодиться їх ламати.
Єдність у нас повинна бути й вона буде, якщо партія, якщо з’їзд виявить характер і не вдасться її залякати (голоси: не піддамося, тут народ стріляний). Коли хто-небудь із нас буде зариватися, нас закликатимуть до порядку — це необхідно, це потрібно. Керувати партією поза колегією неможна. Це дурниця мріяти про це після Ілліча. (Оплески). Дурниця говорити про це.
Колегіяльна робота, колегіяльне керовництво, єдність у партії, єдність в органах ЦК за умови підпорядкувати меншости більшості — ось що нам треба тепер.
Що-ж до ленінградських робітників-комуністів, то нема сумніву, що вони завжди будуть у перших лавах нашої партії. Разом з ними будували ми партію, разом з ними її виносили, разом з ними викинули стяг повстання в жовтні 1917 року, разом з ними перемогли буржуазію, разом з ними боролися й боротимемося з труднощами на шляху нашого будівництва. Я не сумніваюся, що ленінградські робітники-комуністи не відстануть од своїх друзів в инших промислових центрах у боротьбі за залізну, ленінську єдність партії. (Бурхливі, довгі оплески. Оовація. Усі встають. «Інтернаціонал»).
