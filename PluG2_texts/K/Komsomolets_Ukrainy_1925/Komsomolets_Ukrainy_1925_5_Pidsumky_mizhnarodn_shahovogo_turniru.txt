4 радянських майстра одержали призи.
9-го грудня в Москві відбулося урочисте засідання з приводу закінчення міжнароднього шахового турніру. Голова шахово-шашечноі секціі Вищоі ради фізичноі культури, т. Криленко вказав, що цим досягнено три мети: вся міщанська, буржуазна Европа побачила, що краіна, про яку ширилося так багато безглуздих байок відносно іі «варварства», йде попереду всіх инших краін в царині шаховоі штуки; далі ми високо піднесли значіння шахів і звернули на іх широку увагу суспільства і, нарешті, утворено органічний звязок з міжнародніми шаховими організаціями.
Наслідки турніру:
І приз одержав — Боголюбов; 2-й Ласкер; 3-й — Капабланна; 4-й чемпіон америки — Маршалл; 5-й і 6-й поділили між собою мексиканський маестро Горе і Тартаковер; 7-й і 8-й призи поділили Реті й Романовський; 9-й і 10-й одержали Иллін-Женевський і Грюнфельд разом. 11-й приз одержав російський маестро — Богатирчук.
Крім того, спеціяльні призи було розподілено так: приз не призьору, який добився кращих результатів, граючи з призьорами, — поділили між собою Земиш, Левен, Фиш і Рубінштейн. Приз, не призьору, який набрав найбільше очків за останні п’ять турів — дістав Левенфіш.
Приз учаснику з числа тих, що виграли, який мав найменше нічіх, поділили між собою Боголюбов, Маршалл і Романовський. Спеціяльного-ж приза за найкращі та найкрасивіші партіі ще не дано нікому, бо це питання треба раніше з’ясувати. Всім учасникам турніру було роздано значки на спомин про нього. На значках виображено на червоному уральському камені Серп і Молот, оточені знизу срібною стрічкою. На стрічці напис: «Міжнародній шаховий турнір СРСР 1925 року».
Ласкер від імени чужоземних учасників турніру щиро дякував його організаторів.
