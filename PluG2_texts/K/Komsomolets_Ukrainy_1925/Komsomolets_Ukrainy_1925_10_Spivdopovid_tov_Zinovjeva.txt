Становище нашої країни в часи цього з’їзду можна поділити на такі п’ять пунктів. 1. — Ми наближаємося до п’ятиріччя нової економічної політики; ми з головою пірнули в господарське та культурне будівництво; ми щільно увійшли в період, що пізніше в історії нашої революції буде безумовно названий смугою великого будівництва. 2. — Ці п’ять років довели, що шлях через НЕП до соціялізму — це єдиний правильний шлях. Усі розмови про те, що ніби-то ми маймо сумніви що до НЕП’у, що до самого шляху, яким ми йдемо, зовсім ні на чому не доведено. 3. — Безперечно, увесь наш господарчий росвиток довів, що дійсно ми будуємо соціялізм у нашій країні; ми сперечаємося лише про те, чи можна остаточно збудувати соціялізм, закріпити соціялістичний лад в одній крїні, до того в країні селянській. 4. — Доведено, що ми будуємо соціялізм і що ми повинні його будувати в тісному союзі зі всією масою бідноти та середняків проти куркулів. 5. — Це надзвичайна виявлена активність, передусім пролетаріяту та трудящих мас взагалі.
Які-ж головні труднощі в нашій роботі? Запізнення світової революції, та будівництво соціялізму в одсталій країні з великою перевагою селянства, утворення колективного керовництва нашої партії після смерти Леніна. У таких умовах вагання та помилки окремих товаришів природні та до певної міри неминучі.
Я перехожу до окремих пунктів наших незгод. У питанні про держкапіталізм суперечка провадиться не про «терміни», а про систему політики та оцінки структури економіки в нашій країні. У цьому питанні суперечка йде про те, що держкапіталізм, ніби полягає тільки в концесіях та оренді. Це невірно. Це ідеалізація НЕП’у. Тут забувають таку «дрібницю», як свобода торговлі, як неминуче нарождення капіталізму з індувідуальною селянського господарства.
Що до питання про селянина і в першу чергу про середняка я повинен зазначити, що хто не хоче сказати всю правду про куркуля, той неминуче мусить заперечувати своєму сусідові, що він недооцінює середняка. Мені закидали, що я забув середняка. Ще в листопаді 1918 року з доручення ЦК я зробив доклад про скасування комітетів сільської бідноти. У цій доповіді я виступав проти всіх, хто хотів організувати тільки сільську бідноту та сільський пролетаріят, хто не хотів бачити, що в нас є середній селянин, що їх є досить багато на селі, та дуже потрібний нам. Якщо мені кажуть, що тепер 1925 року я забув середняка, тепер, коли всі умови значно ясніші, ніж 1918 року, то в інтересах самооборони я нагадую про те, що я говорив у листопаді 1918 року. Иноді гадають, що незгоди та помилки мої та инших товаришів почалися з часу 14-ої партконференції. Мовляв, не згоджувалися з 14-ою конференцією, а на жовтневому пленумі була спроба зірвати постанови конференції і ця спроба так або инакше тягнеться. Це зовсім неправдиво. З постановами 14-ої конференції ми були й тепер цілком згодні. Постанови ці цілком правильні. Гасло про розвиток виробничих сил села вірний. У питанні про потребу де-яких поступок верхушці села що до оренди та найманої праці ми також цілком згодні з ухваленою постановою. Як стоїть справа в даний момент на фронті сільського господарства. Тут я припускаю частковий відступ зважаючи на загальну перевагу наших сил. Що до цього терміну «відступ» я мушу зробити пояснення: це слово де-кому з товаришів здається неправильним і викликає з їх боку обвинувачення в ренегатстві. Але питання про те, чи мушу я вживати слово «відступ», маючи на увазі ці поступки, що стояло на політбюрі, що ухвалило, що слово це треба сказати, що воно буде правильне та ще неможна цього факта заховувати. Той окремий відступ, що ми тепер припускаємо на одному участку цілком є наслідок головного відступу 1921 року, що був потрібний, неминучий та корисний для нас. Він логічно звязаний з НЕП’ом. Ми хочемо цілком вирівняти фронт, щоби краще обійти ворога-куркуля. Звичайно, обходний рух має свою небезпеку, але вовка боятися — в ліс не ходити. Увесь НЕП показав, що ми вміємо обходити ворога, без того, щоби нас обійшли. Мене обвинувачують у тому, що я робив спробу переглянути резолюції жовтневого пленуму. Це неправдиво. На мою думку, їх треба тільки уточнити та поглибити. Але ні в якому разі неможна говорить, що куркульської небезпеки немає, що куркулі одиночки, то-що.
Третє, найтрудніше питання — це питання про партію та про колективне керовництво партією. Але є наш основний таран, основна скеля проти всіх небезпек. Це — наша партія. Тому ми повинні дуже уважно приглядатися до питання про її склад.
Говорючи про статтю Саркіса про збільшення числа робітників у партії до 90%, тов. Зінов’єв каже: «Я читав глибоко песимістичну промову Бухарина на московській конференції, який говорив: «Що таке тепер робітнича класа», скільки в ній нового, неперетравленого елементу, сировини, то-що». Мене це дуже здивувало. Звідки він находить так багато сировини. Хіба ми не розуміємо, що справа стоятиме так, що основною метою робітничої класи буде перетравлювати сировину, а не навпаки. Даремні побоювання, що коли ми візьмемо таке велике число, то ми не встигнемо перетравити його. Беручи на увагу зріст робітничої класи, а також зріст промисловости, беручи на увагу, що ми увійшли в смугу великого будівництва, ми повинні тепер поповнити нашу партію кращими елементами пролетаріяту.
Переходючи до питання про партійне керовництво, тов. Зинов’єв говорить: «З багатьох вагань, підчас розвязання найбільших принципових питань ясно було, що випадків твердої політики не було. Твердий підбор по організаційній лінії та тверда політика була далеко но завжди. Звичайно, ми маємо найкращий Центральний Комітет, який ми тільки знаємо. Проти цього ніхто не може сперечатися. Але це не значить, що ми повинні самі себе вихваляти».
