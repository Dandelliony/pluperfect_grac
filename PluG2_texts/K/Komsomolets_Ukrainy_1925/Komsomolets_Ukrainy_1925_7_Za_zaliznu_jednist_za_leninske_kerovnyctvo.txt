Перед закриттям Всеукраїнського партійного З’їзду Генеральний Секретар ЦК КП(б)У тов. Каганович виступив з таким останнім словом.
 — Товариші, Григорій Іванович у свойому останньому слові зробив уже правильну оцінку того великого значіння, що має наш з’їзд. Тов. Петровський правильно зазначив, що значіння нашого з’їзду не обмежується лише українським маштабом. Наш з’їзд має загально-політичне, загально-союзне значіння. Наша українська організація стоїть на першому місці в цілій партії не тілько своєю кількістю, але й своєю якістю. З’їзд зумів по ленінському підійти до розвязання конкретних питань, залежно від реальних можливостів та широких перспектив соціялістичного будівництва в світовій революції.
Наш з’їзд закінчується як раз напередодні 14 партійного з’їзду. 14-й з’їзд РКП повинен підсумувати роботу в цілому Союзі Радянських Республік. 14-й з’їзд партії має сказати, чи справився центральний комітет з основним завданням — іти шляхами Леніна й бути колективною заміною геніяльної голови тов. Леніна, не звертаючи з ленінського шляху. 14-й з’їзд партії має сказати, чи правильні чи неправильні догани, що їх иноді чує наш ленінській центральний комітет. Я гадаю що 14 з’їзд партії одноголосно визнає, що ЦК партії в своїй діяльности а ні на хвилину, а ні на крок не відстав од твердої ленінської лінії (оплески).
Роля нашої партії дуже складна. Партія — це керовник величезної країни, робітничий клас віддав до рук її долю нашої революції, ми відповідаємо за все. Партія зосереджує революційну армію пролетаріяту, щоб іти наперед. На нашу партію покладено величезну відповідальність і величезні обов’язки. Ми маємо багато влади, ми маємо багато прав, але за те до нас найкраще можна пристосувати слова «кому багато дано, з того багато й вимагатимуть». Від нас і вимагає робітничий клас. Ми знаємо, підкреслюємо й підкреслюватимем, що труднощів на нашому шляху дуже багато. І єдиною запорукою в тому, що партія переможе ці труднощі, є додержання й закріплення залізної, ленінської єдности нашої партії (оплески).
Ми завжди боролися за єдність по сути, за єдність на підставі правильної витриманої ленінської лінії. І 14-й з’їзд партії повинен ще раз підкреслити перед лицем усього світу, перед лицем цілої країни, що партія була, є й буде твердокамінною, єдиною ленінською партією (гучні оплески). Ми знаємо, що на нашому тяжкому й тернистому шляху будівництва соціялізму ми будемо завжди стикатися з тими або иншими окремими ухилами від основного шляху. Партія повинна зробити все й зробить усе для того, щоб ці початки ухилів од ленінської лінії не розвивалися далі й були знищені. Партія та Центральний Комітет домагатимуться того, щоби наша єдність будувалася на основі ленінізму, як у селянській політиці, так і що до ленінського плану будівництва соціялізму на підставі ленінської дисципліни нашої партії (оплески).
Ми маємо тепер де-які ухили з боку окремих ленінградських товаришів. Нам не треба говорити про ленінградську організацію в цілому. Ми знаємо, що ленінградська організація мала, має й, сподіваємося, матиме великі заслуги перед революцією та перед нашого партією. Але ми знаємо, що й те, що в ленінградській організації є окремі товариші, що пробують штовхнути організацію на шлях протиставлення її всій партії та центральному комітетові. Я гадаю товариші, що 14-й з’їзд партії скаже, як це сказали ми в свойому привітанню 14-му парт. з’їздові, що ленінградська організація повинна йти зі всієї партією й цим вона збереже те місце, що їй належить, що вона має по праву. Ми рішуче підтримуватимем на з’їзді партії, без вагань і хитань наш твердокамінний, витриманий, рідкий, та близький всій партії Центральний Комітет. Ми на з’їзді партії ще роскажемо, що це той центральний комітет, що виріс в огні боротьби, що цей центральний комітет, що разом з Леніним, під його керовництвом привів робітничий клас до Жовтневих днів та великої громадянської війни. (бурхливі оплески).
Це той кулак, якого бояться найлютіші вороги нашої резолюції, це той центральний комітет, що підніс престиж нашої країни, в цілому світі, як керовниці світової революції (оплески). Нарешті це той центральний комітет, що зумів під керовництвом Леніна зробити переворот в економічній політиці, повести в найскладніших та найтрудніших умовах нашу країну шляхом розвитку нашого господарського соціялістичного будівництва від одної перемоги до другої. ЦК партії зумів зберегти єдність партії, зумів дати опір спробам зробити ревізію ленінізму, спробам похитнути основи організації нашої партії, що їх заклав тов. Ленін. Усе це ЦК виконав, дякуючи тісному звязку й підртримці цілої партії. Центральний Комітет повинен і в майбутньому бути таким же твердим, таким витривалим, яким він досі був. Партія повинна допомогти йому всемірно. Партія повинна на 14-м з’їзді ще тісніше скупчитись навколо ЦК й сказати ленінградським товаришам: «Ваша сила, ваш авторитет, ваше значіння нерозривно звязані з лінією ленінізму, що провадить наша партія на чолі з ЦК. Ми сподіваємось, що ленінградська пролетарська організація піде за ЦК, а не за окремими товаришами. (оплески).
Товариші, поруч з цим ми не повинні забувати й те, що старі угруповання ще живуть, вони ще існують і це ми бачили тут на з’їзді. Вони радіють з тої незгоди, що тепер намічається. Я гадаю, що 14-й з’їзд і їх не забуде. 14-й з’їзд і їм скаже, що партія но забуває ваших помилок, що коли ви знову пробуватимете використати труднощі партії й підривати її єдність, партія знов, з новими силами дасть вам ленінський дружній опір. (оплески). Наша делегація, що їде на з’їзд, повинна буде на ньому перевести ту ленінську, більшовицьку витриману лінію що мав протягом тижневої роботи 9-й з’їзд комуністичної партії України. (оплески).
Ми певні, що вся партія в цілому так само як і ми будем дружною та одностайною. Уся партія скаже, що 14-й з’їзд повинен пройти під гаслом: «за ленінську єдність, за ленінське керовництво нашого ЦК партії».
Отже, товариші, хай живе, дружний, витриманий 9-й з’їзд комуністичної партії України. Хай живе наш верховний господар, керовник, творець долі нашої партії за світової революції 14-й з’їзд Російської Комуністичної Партії (гучні оплески. Інтернаціонал)
Після останнього слова тов. Кагановича тов. Петровський оголошує 9-й Всеукраїнський партійний з’їзд закритим.
