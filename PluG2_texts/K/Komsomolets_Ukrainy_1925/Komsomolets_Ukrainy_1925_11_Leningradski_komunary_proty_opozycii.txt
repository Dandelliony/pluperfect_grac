Зібрання активу петроградського району (в Ленінграді) ухвалило резолюцію в якій рішуче засуджує поведінку ленінградської делегації на XIV З’їзді.
В резолюції говориться:
«Ленінградська організація завжди боролася за єдність ленінської партії. Поведінка ленінградської делегації на З’їзді цілком ясно показала, що нас обманула частина відповідальних керовників ленінградської організації».
Такі самі резолюції увалено й по инших партійних зібраннях у Ленінграді.
На засіданні XIV З’їзду 29/ХІІ виступили представники партосередків цілого раду ленінградських фабрик і заводів з гарячим привітанням З’їздові. Ці представники запевняли, — що на З’їзді ленінградська делегація виступатиме за ЦК, а вийшло навпаки.
З відповіддю ленінградським пролетаріям виступив тов. Калінін, що сказав: «Виступ робітничих делегацій Ленінграду від комуністичних осередків ленінградських заводів і представників цілого Виборського району — має глибоке політичне значіння. Товариші ленінградці, ви-ж знаєте минулу історію, ви знаєте, що в найнебезпечніші моменти нашої історії ленінградський пролетаріят завжди був із штабом нашої партії. Згадайте жовтневі дні. Хто був душею цього штабу, — хто був на чолі ленінградського пролетаріяту? Це був Виборський район (вигуки: правильно! оплески). Виступ тут, традиційний, історичний виступ в найгостріші для нашої партії моменти Виборського району багато означає, товариші! (оплески). Коли я відповідав Крупській, я сказав: побачимо, час покаже, де правда. І виступ тут Виборського району є за найкращий досвід на досвіді правильности тактичної лінії, що взяв XIV З’їзд нашої партії (оплески). І ось цей виступ каже вам, оскільки ви, товариші ленінградці, помилилися в своїй тактиці, в свойому невір’ї в пролетарські сили, в соціялістичне будівництво.
