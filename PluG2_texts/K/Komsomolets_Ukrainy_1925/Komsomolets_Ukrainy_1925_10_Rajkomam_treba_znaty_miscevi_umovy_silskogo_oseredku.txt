Досі Райкоми Л.К.С.М. здебільшого керують сільскими осередками в такий спосіб. Надсилають до осередку відношення і роби, як хочеш, хоч лопни, а виконуй те, що наказують. До місцевих умов, — чи можна те зробити, що наказують чи ні, — не придивляються.
Приклад. Надсилає Райком відношення, щоб скликати збори молоди, дівчат, а чи-то допризовників. Ну, як ти його скличеш, коли немає хати-читальні, а в школі теж не можна. А не зробиш, то секретарю осередку зараз догана, на вид ставлять, а то й у особисту справу занесуть.
Станеш казати, з яких причин було не виконано завдання, так і слухати не хочуть. Через таке відношення падає активність робітників.
Звичайно, накази райкомів треба виконувати, але й райкомові треба знати місцеві умови сільського осередку, щоб краще можна було провести в життя те, що він наказує.
