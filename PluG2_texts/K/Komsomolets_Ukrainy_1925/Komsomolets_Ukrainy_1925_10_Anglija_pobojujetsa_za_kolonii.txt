Калькутський кореспондент органу англійського мінзаксправ «Дейлі Телеграф» повідомляє: «Політика Росії в Середній Азії заховує в собі загрозу для Індії. Це питання недавно серйозно обговорював індійський уряд. Середнє-Азіятська політика СРСР безпосередньо торкається Індії, бо радянський уряд поширює свій вплив на Афганістан і афганську авіяцію обслуговують червоні командири. Це повідомлення обгрунтоване на доповіді, що її склав для індійського уряду професор Решбрук Вільямс та яку оголосив тепер у Лондоні відділ друку міністерства закордонних справ. Вільямс зазначає на збільшення радянського впливу в Афганістані та китайському Туркестані, як наслідок зросту радянської торговлі.
