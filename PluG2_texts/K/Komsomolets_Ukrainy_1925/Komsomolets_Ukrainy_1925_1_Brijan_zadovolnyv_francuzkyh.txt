Призначення на міністра фінансів банкіра Лушера й відсутність в новому кабінеті соціялістів означає, що в головній справі про податки ліва французька буржуазія здала позиції перед великим капіталом.
Біржа дуже задоволена з нового уряду. Вона підвищила курс франка на пару сантимів. Вона твердо знає: тепер ніяких податків на капітал не буде. Замісць цього будуть нові випуски паперових грошей і нова нажива для спекулянтів.
Газета біржовиків «Інформасіон» пише: «кабінет Бріяна зустріли з ентузіязмом. Можна бути певними, що паризька біржа не почує більше ні про які революційні проєкти».
Инакше мовити: Бріян — своя братва, спекулянтів в обиду не дасть.
