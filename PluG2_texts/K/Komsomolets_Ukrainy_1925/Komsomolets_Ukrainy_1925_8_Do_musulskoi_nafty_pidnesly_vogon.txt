Обговорюючи Мосульське питання, турецькі газети пишуть: «Англійські консерватори, що тягнуть на аркані Францію, певні в тому, що Мосульське питання буде розвязане позитивно для них. Европа організує похід проти Сходу. Коли Англія захотіть Мосул — це може викликати світову пожежу».
Газети зазначають, що імперіялістичний характер Ліги Націй може викликати потребу організувати нову лігу, що мала б своєю метою визволити азіятські народи від ліги імперіялізму та встановити мирні взаємини між Заходом та Сходом.
Газети зазначають на реакційні вибухи в багатьох містах, що їх організували втікачі з Сирії та Іраку — турецькі реакціонери, англійські наймити, та заявляють, що ці реакційні виступи завжди припадають на той час, коли Ліга Націй обговорює Мосульське питання. «Це примушує гадати, що Англія, за прикладом минулих років, пробує інсценувати в Туреччині протиреспубліканські виступи».
Ліга Націй провадить пропаганду на користь англійської думки й голова комісії по Мосульському питанню естонський генерал Лайоднер — це англійський агент, що виконує доручення свого господаря».
