Технікум наш є майже основним джерелом, звідки цукрова промисловість черпає свої технічно-наукові сили.
Але технікум готує не тілько спеців. Разом з цим технікум виховує своїх учнів на добрих громадських діячів. Ввесь час іде пролетарізація вуза і тепер у цьому відношенню є великі осягнення.
Серед учнів ростуть осередки, як партійний, так і комсомольський. В комсомольському осередкові вже 100 душ і надалі осередок поповнюється кращою робітниче-селянською молоддю технікуму.
Крім академічних заняттів вечорами в клубі працюють різні гуртки. Студенство бере жваву участь у провадженні кампанії на селах, посилаючи туди своїх докладчиків то-що. Де-далі комсомольський осередок все більш і більш набирає пошани серед студента. Про це добре свідчать комсомольські збори, де завжди буває повно позапартійного студента.
Тут дійсно студенство готує з себе тих спеців, на яких так чекає наша промисловість.
