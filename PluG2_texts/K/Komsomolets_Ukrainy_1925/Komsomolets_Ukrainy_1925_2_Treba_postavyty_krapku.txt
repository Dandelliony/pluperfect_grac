У боротьбі за новий побут, за культуру і якість, штабом цієї боротьби є клуб. Це всім відома істина і її можна пристосувати до молоди та до комсомолу.
Досі наші клуби, юнсекції, в робітничих клубах не дуже притягали до себе молодь. Те саме можна сказати й про роботу комсомолу в сельбудах. Але тепер, у звязку зтим, що збільшилося піяцтво та бешкети серед молоди, дуже важно в першу чергу поставити питання про клубну роботу, питання нашої участи в клубі, то-що.
«Не було б щастя, та нещастя допомогло» це прислів’я тепер безумовно можна пристосувати до клубів, до клубної роботи. Коли б не прозгучали на ввесь комсомол «тихі успіхи та бучна поведінкаЇ деяких товаришів – питання про штаби комуністичного виховання – про клуби не було б таким пекучим.
Але наші клуби й тепер не задовольняють в повній мірі робітничу молодь. Немає певного та визначеного засобу притягти молодь до клубу, немає того магніту, що ним можна притягнути відвідувачів до клубної зали.
Насамперед про зовнішній вигляд. «По одежі зустрічають, по розуму проводжають». І цю клубну одіж треба буде нам зробити такою, щоби вона приваблювала, затягала до клубу. А тоді вже клуб матиме змогу показати свій розум.
Коли ви увіходите до клубу – вішалок немає. У верхньому одягові, або з пальто на руці довго в клубі не пробудеш.
Увіходите ви до бібліотеки – галас, світло погане. Звичайно в такій кімнати читати не сядеш.
У залі, де читають лекції – галас, духота, спека. І так у кожній кімнаті крім буфету, де помічається рух, а иноді і горілочка, що її з собою приносять. Зрозуміло, що з клубного буфету шлях веде просто до пивної.
Це-про одіж. Про зміст клубної роботи писалося вже дуже багато. Нам здається тільки, що треба повести роботу не додержуючи загальних планів, а беручи на увагу дрібницю умов та настрою клубного району.
Ці питання мусимо ще добре обміркувати на сторінках преси і поставити крапку раз і на завжди під розмовами про погану роботу клубів.
