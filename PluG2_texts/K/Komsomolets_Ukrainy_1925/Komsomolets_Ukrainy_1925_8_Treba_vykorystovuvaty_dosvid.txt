Робота юнсекції в Центральному робітничому клубі тільки-тільки ворушиться. Великий той центральний клуб, багато дорослого робітництва та молоди одвідує його. Скликаються засідання правління клубу, обговорюють те чи инше питання й врешті не можна сказати, що клубна робота йде добре.
В більшій мірі треба відзначити, що окремі галузі клубної роботи (культвиховання, живі газети, то-що) вже мають де-який успіх, що виявляється в заохоченні до них всієї маси. Хоч це й центральний клуб, але роботу в ньому поставлено далеко гірше, ніж по инших клубах. Уся справа не в тому, що клуб там має велику бібліотеку, чи низку всяких гуртків і чогось иншого, а в том які робітничі маси охоплює цей клуб і чи задовольняє потреби цих мас. У цьому питанні полягає вся суть нашої сучасної й дальшої клубної роботи.
Що врешті робить тут юнсекція?
«А робить вона багато де-чого, — казали мені з юнсекції. — Організує молодь, веде культурно-освітню роботу й взагалі направляє клубну роботу серед молоди сама». Так казали одні, запевняючи, що «в нас краще, аніж десь»... Инші не стільки хвалили, скільки лаяли. Робота, кажуть, хоч і провадиться нашою юнсекцією, але вона ще не достатня, її треба ще серйозно поглибшити та оживити. Взяти хоч би гуртки, що об’єднує юнсекція клубу. Тут огріхів ще сила: замкненість, обмеженість в заняттях, подекуди не колективна розробка питань, то-що. Правда, одним лише юнсекція має пишатись — це живою газетою. Тут поруч із тим, що величезні досягнення й зацікавленність з боку маси до неї — треба відзначити слабе захоплення потрібної частини молоди до роботи в живій газеті, крім того треба поширюватись що-раз внутрішньо. Коли грають на сцені учасники живої газети, то дивуєшся такому умінню акторів. Тут у дальшій роботі треба побажати лише ширше постановити внутрішню роботу, утворити нові номера газети, пристосувавши їх до злоби дня, то-що. Звичайно, що кращим методом привабити масу молоди до клубу буде жива газета, що її треба всебічно підтримувати й вміти використовувати серед маси.
Тепер хвилинку про звичайну юнацьку стінгазету в клубі, що її на жаль немає в центральному клубі.
 — Колись існувала вона й тепер існує вкупі з загально-клубною, — казали мені. Правда загально-клубна стінгазета виходить регулярно, де-що є там і юнацького, а з’окрема юнацька стінгазета ще добре шкутильгає.
Що слід зробити? — Втягти всю масу до широкої участи в утворенні — обновленні юнацької газети, підбирати такі матеріяли, що цікавили б молодь, освітлюючи всі менти життя молоди, як у клубі, так і по-за ним, і т. и. Одже надалі правлінню юнсекції треба добре підтягнути спочатку себе, а потім і своїх членів, тоді клубна культурно-освітня робота серед молоди буде мати ще більший успіх. Той досвід, що має клуб, юнсекція мусить перейняти і як найкраще використати в роботі.
