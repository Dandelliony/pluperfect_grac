ЗА КОНФЕРЕНЦІЮ ЄДНОСТИ.
За конференцію єдности член англійської делегації Гікс подав резолюцію, в якій рада Амстердаму висловлює готовність зустрітися з представниками ВЦРПС, щоб обміркувати можливість приєднання до Амстердаму руського профруху».
Гікс дав угрунтовану відповідь на всі заперечення Удегеста (генеральний секретар Амстердамського Інтернаціоналу). Гікс спеціяльно розглянув твердження, що ніби то у профрусі СРСР переважає політичний характер і вказав, як на загально відомий факт, що політичний та професійний рух пролетаріяту в усіх країнах тісно звязаний один з одним.
«Якщо руських запрошувано, як заявляє Удегест, прибути до Амстердаму на переговори 1920 року, чому ж не запросити їх 1925 року? Не можливо відмовлятися обмірковувати питання про єдність. Ви не можете ігнорувати руський профрух. Перед лицем підприємців, що йдуть наступом, і їм допомагають у цім реакційні уряди, треба зробити все, що можна, щоб зміцнити міжнародній профрух».
Фімен підтримав резолюцію Гікса.
КОМПРОМІСНА ПРОПОЗИЦІЯ.
Член англійської делегації Броун (секретар генеральної ради) подав таку резолюцію: «Генеральна рада заявляє, що готова зустрітися з руськими, щоб з’ясувати можливсті забезпечити приєднання руських профсоюзів до міжнароднього об’єднання на умовах зазначених у резолюції віденського конгресу». Броун висловив думку, що подана ним резолюція є компроміс, що його ВЦРПС може прийняти. (Віденський конгрес Амстердамского Інтернаціоналу, що відбувся в червні 1925 року, ухвалив резолюцію, де виконкомові пропонувалося «далі провадити переговори наскільки це не порушуватиме згідности міжнародньо-об’єднання профсоюзів»).
РЕЗОЛЮЦІЯ СТЕНГЕЙСА.
Один з секретарів ради Стенгейс подав таку резолюцію: «Беручи на увагу листування з руськими профсоюзами, що відбулося за період з лютого 1925 року і дискусії нинішнього засідання, генеральна рада потверджує постанову, ухвалену нею в лютому 1925 року і вважає, що нема потреби ухвалювати щось инше».
Ця резолюція була ухвалена 5 лютого 1925 року; в ній говориться, що Амстердам дає згоду прийняти ВЦРПС, як що цей останній висловить певне бажання в цім розумінні. Амстердам разом з цим заявляє про свою готовність скликати конференцію в Амстердамі з ВЦРПС для обміну думками, як найшвидче після того, як ВЦРПС висловить бажання бути прийнятим до об’єднання.
