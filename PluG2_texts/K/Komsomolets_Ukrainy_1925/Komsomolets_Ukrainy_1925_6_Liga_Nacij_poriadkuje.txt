ПИТАННЯ ПРО СИРІЮ.
Рада Ліги Націй ухвалила передати страву про мандат на Сирію надзвичайній комісії, яка збереться в Римі в лютому 1926 р. Рада ухвалила резолюцію, де висловлюється щире бажання, щоб «Сирію було заспокоєно».
МОСУЛЬСЬКА СПРАВА.
Ліга Націй усіма способами уникає ставити Мосульську справу гостро. Є чутки, що турки хочуть безпосередньо погодитися з англійцями за допомогою ради Ліги Націй, яко мирового посередника.
Англійці мало вірять в успіх посередництва Ліги Націй. Турецький міністр закордонних справ Танфік-бей заявив, що найкращим розвязанням конфлікту була б демілітаризація спірної зони. На запитання, чи звернувся б турецький уряд за допомогою до радянського, як би на Турцію напали, Танфік-бей заявив: «Як би на вашу хату напали, хіба б ви не звернулися до вашого сусіда».
РИФИ ПРОПОНУЮТЬ МИР?
Є чутки, що в Танжер приїхав капітан Гордон Кенінг, який ніби-то має офіційного листа Абу-Єль-Кериму з умовами миру. Абу-Єль-Керим готовий визнати верховний суверенітет султана, при умові цілковитої політичної незалежности рифів і права держати своє військо.
