ПІДПИСАНО 3 КОНЦЕСІЙНІ УГОДИ З ЯПОНСЬКИМИ ПРОМИСЛОВЦЯМИ.
У Москві в Головконцескомі складено й підписано 3 концесійні угоди з японськими промисловцями на розробку нафти й вугілля на Південному Сахаліні.
Термін концесій — 45 років.
По закінченні цього терміну, а також у випадку анулювання концесійної угоди всі концесійні підприємства мають належати урядові СРСР.
ТОРГОВЕЛЬНА УГОДА З НОРВЕГІЄЮ.
15 грудня у Москві СРСР та Норвегія підписали торговельну угоду. Угода складена на підставі «найбільшого сприяння».
Норвегія визнає нашу монополію зовнішньої торговлі й забезпечує нашому торговельному представництву цілковиту недоторканість.
Норвегія дозволяє нашим поморам (що живуть на Мурманському побережжі) заготовляти рибу в Норвегії. Із свого боку СРСР надає Норвегії право довозити до СРСР риби, консерви по зменшених митах.
СРСР НА СВІТОВОМУ РИНКОВІ.
Берлінське торговельне представництво СРСР закупило в Німеччині протягом жовтня товарів на 22.300 тисяч карбованців. Закуплено переважно сільсько-господарське знаряддя.
Протягом двох років Текстильсиндикат закупив у Сполучених Штатах товарів на 92 мільйони доларів.
До Відня прибуло 5 тисяч тон радянської пшениці. Австрійські імпортери запродали вже всю пшеницю.
Протягом чотирьох місяців до Франції з СРСР довезено ріжного збіжжя щось 17 мільйонів пудів. Протягом цього ж часу до Бельгії вивезено по-над 6 мільйонів пудів.
