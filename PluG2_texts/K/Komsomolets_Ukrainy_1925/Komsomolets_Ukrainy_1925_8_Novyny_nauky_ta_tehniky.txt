Найбільший у світі паровоз.
Такий локомотив збудувано в Америці. Він має 28 метрів завдовжки й важить 292 тони (тона коло 61 пуду). На дорогу такий локомотив бере 22 тонн вугілля.
Як бачимо на цьому малюнкові, 60 чоловіка виставлені один коло другого займають місце, що складає довжину локомотиву й тендера.
Автоматичне розвантаження вагонів.
Розвантаження будівельних матеріялів, мінералів та вугілля завжди вимагає великої затрати людської сили та багато часу.
Недавно в Америці винайшли механічний спосіб розвантажувати вагони. Розвантажує їх один тільки робітник замісць колишнього загону робітників.
Навантажений вагон справляють по залізничій колії що кінчається так би мовити тунелем. Коли вагон попадає до метальової скрині, що має довжину вагона, останній загальмовується. Скриня починає повертатися й разом з нею повертається й увесь вагон доти, доки весь матеріял не розвантажиться або на підставлені грузовики або ж на передатний пас (транспортер), після чого вагон знову стає на рейки.
Уся операція розвантаження вагону тягнеться півхвилини. Для цієї роботи вживають електричної енергії.
На цьому малюнкові ми наочно бачимо, як провадиться ця робота.
Небоскреби.
В Америці високі будинки починають будувати не з першого поверху, а з того поверху що можна зараз же по закінченні робот експлоатувати та мати з нього прибуток. Часто-густо якийсь 20 поверх цілком заселений, а перший поверх ще й не починають будувати.
На виставці декоративного мистецтва в Парижі виставлено модель високого будинку, що почали будувати з горішніх поверхів. Ми подаємо його на цьому малюнкові.
Удосконалення телеграфу.
Американська техніка одержала нову перемогу в удосконаленні телеграфної справи.
В життьову практику вже введено нового автоматичного телеграфа, що сам записує, а потім складає готову телеграму без всякої допомоги телеграфіста.
Автомобілі більше не псуватимуть повітря.
У Франції зроблено важливий винахід в автомобільній справі. Нещодавно в Парижі було зроблено спробу нового апарату, вигаданого інженером Ройєром. Це апарат підчас руху автомобіля заміняє цілком глушителя й збирає в себе всі шкідливі гази, що випускають автомобільні мотори. Особливо гарно затримує новий апарат газ-вуглеквас, що найбільш шкідливий.
Автобус на лижах.
У Фінляндії між містом Гельсингфорсом (столиця) та Свеабортом, що стоїть на островах сполучення підтримується автобусами на лижах.
Автобус рушить за допомогою мотору, що замісць колес крутить повітряний гвинт. Спроби такого лижвного автобусу зроблено й у нас в УСРР в Київі.
