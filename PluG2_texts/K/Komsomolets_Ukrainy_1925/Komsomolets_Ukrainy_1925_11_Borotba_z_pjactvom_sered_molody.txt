П’яцтво, що в останній час спостерігається серед робітничої молоди, а також серед де-якої частини нашої спілки, ставить перед організацією необхідність серйозної боротьби з ним.
Хоч особливий вибух п’яцтва приходиться як-раз на час дозволу 40° горілки, але питання про боротьбу з ним треба ставити поширено як загально-анти-алкогольну боротьбу.
ЦКЛКСМУ звернувся з спеціяльним листом до всіх організацій ЛКСМУ з тим, щоби останні ознайомили членів ЛКСМУ та молодь, з приводу чого Радянська влада дозволила торгівлю 40°, дотримуючись такої лінії.
1. Випуск для продажу спирту має на меті знищити самогоноваріння, що має більше шкоди ніж 40°.
2. Радянська влада дозволяла це через те, щоб зміцнити бюджет. Краще, щоб гроші йшли для розвитку сільського господарства та промисловости, ніж у кешеню самогощиків.
3. Радянська влада втягуючи робітників та селян до громадської роботи, провадячи велику господарську та культурну роботу знищує корінці п’яцтва і допомагає робітникові та селянинові стати за активного громадянина нового суспільства.
Спілкові організації повинні звернути особливу увагу на п’яцтво серед комсомольців, пам’ятаючи, що п’яцтво є великою перешкодою в боротьбі за здорову зміну.
