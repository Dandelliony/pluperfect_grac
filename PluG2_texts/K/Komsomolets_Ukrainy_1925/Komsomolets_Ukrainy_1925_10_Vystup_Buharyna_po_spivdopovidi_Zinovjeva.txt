 — На цьому з’їзді ми маємо дуже рідке явище в нашому партійному житті. На звіті ЦК виступає співдоповідач — член Політбюра ЦК. Ми, таким чином, факт великої політичної ваги. Тепер кожному цілком зрозуміло, що ленінградські товариші, м’ягко кажучи, вводили в оману ленінградський пролетаріят.
Через що й для чого я все це кажу. Для того, щоби цілий з’їзд і ви, товариші, з Ленінграду, зрозуміли, що мова йде про тяжку кризу в середині нашої партії.
«Великий галас» даремно.
Нам говорять, що більшість ЦК винна в потуранні куркульським та иншим ухилам. Чудово. Що-ж ви гадаєте. Яких конкретних заходів треба вжити.
І ось коли так поставити питання — ми відразу бачимо дивне явище. Здійняли великий галас. Поставили на ноги величезну, гарну взагалі організацію. Тут на партійному з’їзди протиставили двох доповідачів. А де-ж, спитаємо ми вас, ваші практичні пропозиції в справі допомоги бідноті, утихомирення куркулів, що до нових заходів, до організації сільської бідноти, або яких-небудь адміністративних економічних заходів проти куркулів. Ми цих практичних пропозицій не бачимо.
Кричать «ліворуч», а повертають праворуч.
Хоча правда, маємо дві пропозиції особливого характеру, що їх зробила нова опозиція. Перша — в галузі роботи комсомолу й друге — в питання про регулювання складу нашої партії.
Що до комсомолу, вони зробили пропозицію, що навколо комсомолу треба створити делегатські збори з позапартійної середняцької молоди. Більшість Центрального комітету цю пропозицію відкинула. Через що її відкинули. Та через те, що ми вважаємо, що коли-б ми тепер почали організувати середняцьку молодь навколо комсомолу в окрему організацію, хоча й згруповану навколо комсомолу, то через величезний зріст активности селянства ця організація перетворилася-б фактично — чи хочемо ми того чи не — на нову рівнолежну з комсомолом організацію. А ми цього не хочемо, бо це може розірвати блок між робітничою класою та селянством, позбавити останнє пролетарського керовництва.
Ви зробили ще одну пропозицію. Де саркісівська постановка питання про партію.
Саркіс написав статтю так, що можна було зрозуміти, що він пропонує 90% складу всього промислового пролетаріяту від верстату втягнути до партії.
Ми маємо коло мілійона членів партії є цього числа 600.000 — це робітники від верстату. За Саркісом вони повинні складати 10%. За Саркісом виходить, що вся партія повинна складатися з 6 мільйонів членів. Зважаючи на те, що партія тепер має тільки 1 мілійон чоловіка членів, то значить, що т. Саркіс пропонує до майбутнього партійного з’їзду, протягом року, в негайному порядкові, щоб врятуватися від куркульської небезпеки, набрати 5 мільйонів членів партії.
Як що ми йшли-б за порадами тов. Саркіса, ми-б тепер нагнали до нашої партії дуже багато селянських елементів, хоча-б і під етикеткою пролетаріяту.
Товариші кричать, що ми віддали свої позиції дрібнобуржуазній селянській стихії. Але в обох своїх пропозиціях, вони тим і відріжняються від нас, що ці пропозиції ідуть шляхом капітуляції перед селянською дрібнобуржуазією. У цьому й полягає весь програм ваших вимог. Цього ви ніяк не можете відкидати.
Суть дискусіі — селянське питання.
Тепер дозвольте перейти після цих зауважень до того, що таке, на мою думку, дискусія, що її ми провадимо.
Не треба довго зупинятися на тому, що в основі нашої дискусії — питання про взаємини робітничої класи з селянством.
Товариші, як що ми поставимо питання що до суспільних умов серед яких тепер провадиться дискусія, то треба зазначити тут З головних факти.
По-перше, факт збільшення буржузаних шарів на селі та в місті, по-друге, збільшення активности всіх шарів усіх класів, при чому особливо треба підкреслити наявність цього процесу на селі; і по-третє — народження нових шарів пролетаріяту.
Цілком зрозуміло, що нові шари, нашого пролетаріяту, прийшовши вперше на нашу фабрику питають: що воно таке. Напівселянин, напівробітник приходить до нашої фабрики й зараз хоче визначити своє соціяльне місце в ній. Чи його експлоатують чи ні. Чим відріжняється наша фабрика від старої. Він запитує і запитує з болем.
З другого боку — наша політика ще не встигла дійти забезпечення потрібної допомоги селянській бідноті, і, зрозуміло, вона викликає ще багато здивованих запитань у цієї сільської бідноти. Таким чином, ці елементи на тлі абсолютного зросту буржуазних шарів стукають із своїми запитаннями в двери нашої партії.
Наша партія — це єдина політична організація в країні, що ці питання повинна рішати, та що рішатиме їх. Приход нових робітників у першу чергу, мені здається, сприяв тому, що всі ці запитання підняли на принципову височінь.
Де-хто гадає так: при чому тут держкапіталізм та инше. Посварилися, мовляв, члени Центрального Комітету та й все. Це не правильно. Дозвольте мені тепер спробувати показати, як усі ці питання звязані з питаннями практичної політики, звязані з де-якими особливостями де-кого з товаришів, за одверте виголошення яких нам заперечують.
У цих дискусіях ми цілком завоювали, здається мені, для всієї партії ясне й точне переконання в тому, що через класову ріжницю в нашій країні, через технічну відсталість ми не загинемо, що ми можемо будувати соціялізм навіть на цій жебрацькій технічній базі, що цей зріст соціялізму буде на багато повільніший, але все таки ми соціялізм будуємо, і ми його збудуємо.
Через це в нас і знялась гостра суперечка на одному засіданні Політбюра, приміром, до того часу як почалась 14 партійна конференція. Каменєв, а також і Зінов’єв захищали на цьому засіданні ту позицію, що ми не можемо будувати до кінця соціялізм через нашу технічну відсталість. Ми про це сперечалися з ним, через це ми ламали списи.
«Одрижки» старих помилок у Зінов’єва.
Беру книжку Зінов’єва, що має назву «Ленінізм» і читаю про оцінки наших класових взаємин і тих незгод, що були в жовтні 1917 року. «Моя особиста помилка, пише тов. Зінов’єв, — полягла в тому, що лінію в статті «Про компроміси» (це стаття Володимира Ілліча), придатну для цього моменту, я перевів на кілька днів далі, ніж це було можливо». Звідсіля т. Зінов’єв зробив висновок про те, що його помилка в Жовтневі дні полягала в тому, що він продовжив на кілька днів лінію Ілліча про компроміси.
Це смішно. Просто смішно так формулувати. У цьому маленькому уривку виявляється те, що Зінов’єв не розуміє маштабу своєї старої помилки.
Хіба-ж можна сказати, що товариші тоді злякалися, то-що. Нічого подібного. Вони мали свою мету. Каменєв має оцінку — яскраво виявлену, Зінов’єв — мало виявлену, оцінка Каменєва — добре зформулована, Зінов’єева Каменева — добре зформулювана. Оцінка була. Це цілком ясно, Каменєв її розвивав у квітні 17 року, коли він доводив, що мужик не може бути союзником пролетаріяту і що в даних умовах, в даному становищі не можна зробити соціялістичну революцію, що все це вигадка. У м’ягкій формі тов. Зінов’єв боровся з цим, але в м’ягкій-же формі тов. Зінов’єв нарешті пристав на цю думку.
Що це таке. Це зневір’я до сили мас, до сили робітничої класи, що керує селянством. Ця помилка через де-який час виявилася, як стара «одрижка». Як що тоді вони говорили, що неможна й відважитися на повстання, бо з цього нічого не буде, так тепер вони говорять: «ми загинемо через технічно-економічну відсталість, якщо не буде міжнародньої революції».
Це звязано одно з одним. Це в нових умовах, в нових обставинах, з инших причин — це повторення тої самої помилки в иншій формі.
Тов. Зінов’єв написав останніми часами дві книжки: «Ленінізм» та «Історія РКП». Обидві ці книжки у великому числі примірників розходяться й читаються. (З місця: особливо «Історія РКП»). Так, особливо «Історія РКП». Її розходиться мільйони примірників, вона повинна вчити історії РКП.
Історія РКП — це неначе історія ленінізму. Так. Історія ленінізму — це немов історія більшовизму. Так. Ми, принаймні досі так розуміли. (Сміх). Більшовизм — це, між иншим, учення про взаємини робітничої класи й селянства; вчення про співвідношення класових сил та ролі селянства.
Беру цю «Історію» т. Зінов’єва й нахожу: «Року 1903 картина була така: ми мали три основних сили — царське самодержавство, робітничу класу та ліберальну буржуазію».
Три основні сили: самодержавство, цеб-то поміщики, ліберальна буржуазія та робітнича маса. А деж селянство. Очевидячки, тов. Зінов’єв був дуже голодний і «з’їв» селянство. Є десятки тисяч заяв тов. Леніна, що говорять і вчать, що національною особливістю нашої революції 1905 року було аграрне селянське питання, що аграрне питання було підвалиною усієї революції, що селянство було тою масою, що могла б бути основним союзником робітничої класи, що саме ця проблема — центральна проблема для всього більшовизму. Усе це ми знаємо.
Чого-ж тов. Зінов'єв пише инакше. Чому десятки тисяч молодих товаришів вчаться, що селянство не брало участи в революції 1905 року. Чого Зінов'єв після того, як йому тричі, чотирі рази говорили, що це неправильно, що це викличе велике непорозуміння серед членів нашої партії, що так неможна виховувати людей, чому Зінов’єв не виправився й не сказав: «Я тут помилився». А через те, що погорда перешкоджає.
НЕП — не відступ, а стратегічний маневр.
Тов. Зінов’єв і його ближчі товариші пишуть за НЕП майже виключно, як за відступ. У тов. Зінов’єва всюди, де він говорить за НЕП, цілком точно зазначено, що це відступ.
А чи тов. Ленін вважав НЕП виключно як відступ. Ні. Тов. Ленін вважав НЕП за великий стратегічний маневр, що має в собі по-перше — елемент відступу, по-друге — реорганізацію і по-третє — наступ перебудованим фронтом. (Оплески).
А чи не заявляв Ілліч у період Генуї, що відступ зупиняється (голоси: «заявляв»): «Ви, товариші ленінградці, кажете — поворот назад, а ми говоримо — поворот назад, переорганізація та наступ.
Я не можу замовчати питання про державний капіталізм. У заяві, що його тут робить Зінов’єв, він каже: «Ми разом з тов. Леніним запевняємо, що наша державна промисловість послідовно-соціялістичного типу».
Я беру брошуру Залуцького й читаю: «Ми маємо тепер в основному те, що тов. В. І. Ленін звав державним капіталізмом». Що ж, це й є те саме, що «підприємства послідовно-соціялістичного типу» чи ні.
Я перехожу тепер до тов. Зінов’єва, що говорив тут, що «ми», мовляв, усі за формулу «послідовно-соціялістичні підприємства». Але в Зінов’єва, в його книжці «Ленінізм», нічого про послідовно-соціялістичний тип наших держпідприємств немає.
Через що вийшов такий фокус: в «Історії РКП» немає селянства, а тут немає підприємств послідовно-соціялістичних. Чому Зінов’єв претендує на стовідсотковий ленінізм, а в своїй книжці заховує від партії думку Леніна. Мені здається, що так поводитися з Леніним — трохи безцеремонно.
Тепер, товариші, ще одне зауваження. Зінов’єв у своїй книжці не розуміє одного місця з Володимира Ілліча або розуміє його формально, як де-які персонажі, що читають по складах, але не розуміють змісту: «Свобода торговлі — це капіталізм», а тов. Зінов’єв каже: «Ми маємо свободу торговлі. Значить, у нас справжній капіталізм, оскільки існує свобода торговлі». Це таке спрощення питання, така його вульгаризація, що волосся стає дибом, якщо воно є.
Не поступка куркулеві, а змичка з середняком.
Тепер дозвольте, товариші, перейти до питання про славетного середняка. Правильно чи ні, що де-хто з товаришів недооцінюють ролю середняка. Правильно. Тов. Зінов’єв пояснює постанови XIV партконференції зовсім не так, як пояснює їх партія. Ми вважаємо, що постанови XIV партконференції в основі своїй — це політика налагодження та зміцнення тісного звязку з середняком. Тільки так ми розуміємо постанови XIV партконференції.
Що-ж пише про це Зінов’єв на 255 сторінці своєї книжки «Ленінізм». «Але неможна святкувати лише то, що здається лише за перемогу некапіталістичної еволюції, саме тоді, коли нам доводиться робити ще додаткові поступки власне капіталістичним елементам сільського господарства». Що не значить? Це те саме, що сказати, ніби НЕП — це поступка як-раз великому буржуа.
Якщо тов. Зінов’єв вважає, що резолюції XIV партконференції — це поступка саме куркулеві, це значить, що він не бачить середняка й не розуміє нашого партійного курсу, не розуміє всього значіння союзу з середняком. Невже-ж це неясно?
Ось як, товариші стоїть справа з середняком. Нам тепер хочуть сказати: «Ви хочете робити змичку з середняком через голову бідняка. Де це ви вичитали? Де ви не знайшли? Нічого не можете ви довести, нічого ви за душею не маєте.
Але, зважаючи на те, що ви любите показувати фокуси з резолюцій II партз’їзду та з цитат Леніна, чому-б вам і тут не показати фокуса, чому вам із нічого не зробити щось, як штукар робить, вивертаючи кешеню — нічого й раптом дивишся — курка. Партійний з’їзд — незручне місце для цього й партійна дискусія так само.
Ви користуєтеся тим тільки, що ми не вживаємо що до своїх опонентів тої політики, що вживаєте її ви, бо ми ніколи не вимагали від тов. Зінов’єва такого.
«Відмовся прилюдно від своєї дурниці, коли ти проминув усе селянство. Відмовся від цієї помилки прилюдно». Ми вам потурали в тому, щоб ви отруювали молодь цим самим, так званим «ленінізмом», в якому «випущено» все селянство.
Ми це робили тому, що ми мали багато инших справ. Ось чому ми думаємо, що ви матимете досить такту й сили і самі це зробите (оплески).
Опозиція хоче зірвати постанови 14-ої партконференції.
Тов. Зінов’єв тут оповідав, як Ленін ставив питання що до куркуля. Тов. Зінов’єв гадає, що він виступає на краєвому з’їзді та що він відкрив велику новину партійному з’їздові. А чи ви знаєте, коли це говорив Ленін? Він сказав це 1918 року. Це було тоді, коли ми вперше формували продзагони за хлібом та оголосили хрестовий поход проти куркуля. Тут я цілком додержуюсь спільної думки з Зінов’євим.
Але чи знаєте ви, що він пише далі. Далі він пише, що такою мовою ми повинні будемо балакати ще не одного разу. А якщо ми повинні будемо так розмовляти ще не одного разу, значить, ми повинні знову організувати хрестові походи в дусі воєнного комунізму. Можливо, що такою мовою нам доведеться говорити тоді, коли буде війна. Може бути. Але-ж тов. Зінов’єв пише сучасну книжку. Адже-ж в його передмові написано, що він бере найважливіші та найпекучіші проблеми. А яка-ж наша основна лінія? Основна лінія нашої партії полягає в тому, що ми знищуємо рештки методів часів воєнного комунізму, що ми боремося з куркулями иншими засобами. Ось це ви відкидаєте. Коли ви так говорите — ви тягнете цілу партію назад. Я запевняю, що в цей час у вас була захована думка зірвати постанови 14-ої партконференції. У цьому й полягає ваш курс.
Наприкінці я мушу сказати ще кілька слів. Цілком ясно, що ми повинні поставити тепер проти куркуля всі загородки. Ми повинні тепер із збільшенням розшарування селянства, повинні зважати на те, що на ближчий період у нас безумовно загостриться класова боротьба.
Залізноі єдности ми додержимо.
Тепер — останнє зауваження. Звичайно, ми маємо багато нових небезпек, бо в нас тепер відбувається великий зріст класової активности й зріст класової диференціації. Але, товариші ми повинні тепер у першу чергу об’єднувати нашу класу — робітничу класу. Що до цього перед нами велике завдання, що його не хочуть бачити ці «оптимісти», які справді — песимісти. Вони не розуміють, що перед нами велике завдання — виховати нові шари робітничої класи.
Якщо тов. Зінов’єв заявляє, що він обстоює свою позицію й ладний боротися за неї, то треба зробити це не як співдоповідь од ЦК (галас, оплески). Ми-б дійшли загальних постанов і в нас була б одностайність. Але коли ви відразу починаєте шпарити на своїх районних конференціях, а потім приходите сюди й виставляєте власного співдоповідача проти доповідача ЦК, то це небезпечно.
За одну венозну частину більшовизму в організаційному питанні є єдність нашої партії, пролетарська дисципліна та цілковита лойяліність до керовничих партійних установ. Скільки хочете боріться, скільки хочете критикуйте та нападайте, але не робіть фракцій (галас). Залізної дисципліни в нашій партії повинні ми додержати (оплески).
Дозвольте товариші, висловити певність в тім, що які-б постанови наш партійний з’їзд ні ухвалив ми всі, як один, у тому числі й Залуцький, Євдокімов та всі ленінградські товариші, визнаємо постанову партійного з’їзду за єдине та остаточне тлумачення ленінської партійної лінії (бурхливі оплески).
