Редакція «Комсомолець України» оголошує два конкурси на розвязання завдань, з них одне — для товаришів, що мають шаховий стаж не більше від одного року, другий — для решти читачів відділу «Шахи». Для першого конкурсу ми подаватимем тільки завдання, шо друкуються на діяграмах, для другого — всі без винятку, що вміщаються у відділі. Умови конкурсів такі:
1. До конкурсів ми включимо завдання, надруковані у відділі «Шахи» за час із 20 грудня до 1 березня.
2. Ті, що розвязують завдання, надсилають докладні розвязання завдань не пізніше як через 3 тижні, з того, дня, як іх буде надруковано в газеті «К. У.» . Розвязання треба надсилати в окремому конверті з написом «на конкурс рішень».
3. За правильне розвязання кожного завдання тому, хто його рішить зараховується:
---
Таким способом зараховується стільки очків, скільки ходів у завданні (за винятком завдань на 2 ходи, що іх цінують в 1 очко).
4. Зараховується кожне правильне розвязання. Одже, коли той, хто розвязав завдання, винайде два чи три або більше розвязань цього завдання, то всі іх зараховують йому згідно з числом ходів у кожному. Себ-то, коли в трьох-ходовому завданні той, хто розвязує, винайде 1 правильне розвязання на 3 ходи та одне на 2 ходи, то він одержує 4 очки.
5. Після закінчення строку конкурсів, товаришам, що надішлють найбільше число правильних розвязань, буде видано такі призи: у першому конкурсі — І пр. — «Основи шахматной игры», X. Г. Капабланка, — ll пр. «Здравый смысл в шахматах» Ем. Ласкера й ІІІ пр. — «Как начать партию» та «Как кончить партию» Ж. Мизеса; у другому конкурсі — І приз — «150 этюдов различн авторов» — В. Платова та «Историческое развитие шахмат» — Бахмана, ІІ пр. — «Теория середины игры в шахматах» 3. Н. Боровского й III пр. — «Календарь шахматиста на 1926 г.».
У випадку, коли двоє, або більше товаришів, матимуть однакове число очків та однакове право на призи, останні буде розподілено за допомогою жеребка.
