Фінансові проєкти, що виробив новий французький міністер фінансів Поль Думер, були одкинуті урядом, бо з ними не погодилися міністри — члени радикальної партії. Це було загрозою нової кризи уряду, а тому Бріян категорично заявив, що коли міністри провадять проєкти Думера, він не подасть в одставку, а просто замісць опозиційних міністрів візьме инших (з правих партій). Міністри-радикали уступили й голосували за проєкти Думера. В наслідку рада міністрів уповноважила Думера подати свої проєкти до парламенту. Згідно з проєктом, передбачається нове поступлення 8.800 мільйонів франків, що дадуть змогу покрити по-перше дефіцит бюджету 1926 року, в сумі 4.500 мільйонів франків, погасити частину авансів, що видав французький банк в сумі 2.000 мільйонів франків, і сплатити частину державного боргу в сумі 2.500 мільйонів франків.
Крім того, Думер має на меті в найближчому часі подати до палати депутатів проєкт реформи безпосередніх податків.
