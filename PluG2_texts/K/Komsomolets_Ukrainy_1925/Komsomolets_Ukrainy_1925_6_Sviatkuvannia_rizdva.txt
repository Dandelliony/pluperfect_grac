Політосвіта ЦК ЛКСМУ звернулась з спеціяльним листом до всіх організацій ЛКСМУ про доцільний порядок святкування «Різдва». Листом підкреслюється необхідність утримуватись організаціям ЛКСМУ від проведення окремого «Комсомольського Різдва», та окремих з приводу цього зборів осередків. Вся робота комсомолу мусить бути проведеною, як частина загальної антирелігійної роботи партії, допомагаючи їй.
Комсомол не повинен — зазначається в листі — висувати окремих «комсомольських проявлень». Поруч з цим проведення цієї кампанії повинно пройти без підкреслення антиріздвянського змісту, без звертання особливої уваги на пояснення різдвянських питань («непорочное зачатие» то-що), а зміцненням загальної політосвітньої роботи.
Особливу увагу під час різдвяної кампанії звертається на боротьбу з проявленням старого побуту (п’янка, вечорниці то-що).
