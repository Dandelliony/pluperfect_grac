З 15 вересня до 15 жовтня цього року Окружний Комітет ЛКСМУ Конотопщини перевів по 13 районах округи п’ятиденні районні курси сельактиву. Досвід цих райкурсів виявив, оскільки потрібні та необхідні вони в нашій системі підготовки активу. Курси провадилося саме тоді, коли переобирали бюра осередків. Багато товаришів було обрано до бюра вперше і тому необхідно було підготувати цих товаришів до роботи.
Програм та методичні вказівки курсів Окружком надіслав до Райкомів за три тижні до початку. Через те райкоми могли провести підготовчу роботу. Усі лектори, одержавши раніш конспекти своїх лекцій, добре підготувалися до них і дали курсантам максимум знання. За лекторів були партійці, комсомольський актив, агрономи, вчителі то-що. До програму були внесені основні моменти комсомольської роботи та чергові завдання. Розроблялося, наприклад, такі практичні теми: як провести дві-три кампанії, як скласти план праці то-що.
За методи роботи був лекційно-розмовний вечір. Перша половина заняття — лекція, потім, після перерви, розмова. Такий метод виправдав себе. Це видно з того, що 75-80 відс. курсантів, які були на курсах уперше, добре засвоїли науку. З приводу тих чи инших питань инколи виникали жваві обговорення, особливо про чергові завдання партії на селі. Такі питання вечорами розбиралися досить докладно. Крім курсової роботи, провадилася ще й позакурсова. Улаштовували збори курсантів, де ставили доповіді одного гарного осередку, а другого — слабого, то-що. Видавались стінні й живі часописи, влаштовували політсуди, — усе це робили курсанти.
У районах міського типу влаштовувала вечори-змички виробничих осередків та курсантів, а в сільських районах — прощальні вечірки. Матеріяльне забезпечення курсів було таке: окрком на кожний сільосередок видав по 3 карб., а райкоми на місцях, коли не вистачало коштів, від себе додавали.
За головну перешкоду в роботі курсів було те, що вибрали невдалий час, коли багато комсомольців зайняті сільським господарством, а також слаба матеріяльна забезпеченість курсів.
Досягнення курсів все ж таки великі: комсомольці, курсанти засвоїли практичну роботу нашої спілки на селі і з курсів лишилися задоволені. Де-які курси та райкоми виносили побажання провести через де-який час подібні курси.
Досвід таких курсів виявив їх безумовну необхідність та важливість. Вони повинні зайняти місце в нашій роботі по вихованню активу. Центральному комітетові необхідно потурбуватися про те, щоб такі курси скликалося періодично разів два-три на рік, перед початком весняної та зимової роботи.
