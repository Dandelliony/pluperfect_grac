 — На рудникові «Червоний Профінтерн» на Донеччині ліквідовано товариство за-для ліквідаціі неписьменности, вирішивши, що всі вже письменні. А на політнавчанні комсомольці не то що не вміють писати, а по друкованому не вчитають, так зліквідували неписьменність!
Товариство було ліквідовано, ліквідатори неписьменности розписалися в одержанні ліквідаційних... грошей, а на урочистих зборах з цього приводу (ліквідації лікнепу!) були представники всіх місцевих профрад і инших організацій. Говорилося багато промов, що починалися «ми» і закінчувалися «хай живе».
Змальовуючи сказану подію юнкор Яшка Оливець переконував одну із редакцій:
 — Усі були раді й веселі... Геть неписьменність з наших залізних пролетарських рядів... Хай живе ліквідація неписьменности до десятих роковин Жовтневоі Революціі... Так сказав Ілліч... — 
Усе було так, як бути в таких випадках має...
Голос народа — голос божий...
Політосвіта безумовно приймає цей продукт народньоі творчости за повну ціну і занотовує собі:
 — На рудникові «Червоний Профінтерн» неписьменність зліквідовано на 100%.
А на відповідному докладі сказала радісно й впевнено:
 — Ще одна перемога на третьому фронті!
Товариш ікс іхав на рудник «Червоний Профінтерн». У кишені в нього посвідка.
 — Товариш Ікс інструктор Н-ського Окркому ЛКСМУ... пропонується всім... І зокрема осередку рудника «Червоний Профінтерн»...
А в голові товариша Ікса товпляться останні слова інструкціі:
 — Загальну неписьменність серед молоди на руднику зліквідовано... Поглибити політичну неписьменність серед комсомолу... Неодкладне завдання на сьогодні...
 — Так от товариші... Будемо працювати... Час переходовий, час непівський. Політично неписьменному тяжко розбиратись в питаннях політики комуністичноі партіі... І світових комбінаціях взагалі...
...Говорив товариш Ікс перед великою авдиторією руднянського комсомолу.
 — Почнемо з «Азбуки комунізму»... Читайте от ви, товариш Шпак... От вам «Азбука»... А потім гуртом обговоримо прочитане...
 — Я не вмію...
 — Як не вмієте?! — 
 — Не вчитаю! — 
 — Ну то ви...
 — Я неписьменний! — 
 — А ви?!.
 — Можу... Менший брат до школи ходить...
 — Бу-у-у-р-р-р-жжж-у-у-у-а-а-а-з-з-з-...і-і-і-і-я...
Буржуазія!!!
 — Ху, стямилась-би вона, яка важка. Не вчитаєш! — 
Товариш Ікс скубнув себе за чуба, ущіпнув за носа. Ні, не спить!
 — Товариші,.. У вас же була, кажуть, ліквідація неписьменности?! — 
Неймовірно запитав він.
 — О-о-о! На сто відсотків... Так і в газетах писали! — 
Загули хлопці.
 — Усі паркани списані... Да... — 
...додав самовпевнено Федь вийнявши з кишені грудку крейди.
 — Нас не вчили книжки читати... Нас учили:
 — Со-ро-ка во-ро-на на при-пічку си-ді-ла...
гуртом як один зачитала авдиторія.
 — !? — 
Був здивований Н-ський Окрком ЛКСМУ, була здивована Н-ська політосвіта, були здивовані на рудникові представники рад та проф і инших організацій, що брали участь в урочистому зачиненні лікнепу, почувши, що його знов відчинено на руднику. А найдужче був здивований юнкор Яшка Оливець і вилив це в своій кореспонденціі до окружноі газети:
 — Не дивлячись на урочисте святкування ліквідаціі неписьменности на руднику «Червоний Профінтерн» ця темна контр-революція й досі залишилась у наших залізних пролетарських рядах і ми вдруге заснували лікнеп!
 — Геть... Хай... — 
А про себе подумав:
 — Що ж мені на це скаже редакція?!
 — Морока! — 
