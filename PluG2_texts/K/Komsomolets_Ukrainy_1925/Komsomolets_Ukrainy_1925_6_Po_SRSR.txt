В ДОНБАСІ.
Копальня імени тов. Раковського поширює коксове виробництво. Вже працюють 280 коксових пічок. В найближчому часі почнуть працювати ще 250 пічок. Починає працювати велика брикетна фабрика.
Кистяковська копальня поширює здобич антрациту. В цьому році копальня повинна здобути 56 мільйонів пудів антрациту. Вже працюють 5 врубових машин. Починають працювати 5 нових копалень.
В присутности величезної кількости робітників пущено Сталінський азотовий завод, який почали будувати ще до війни.
До Сталіна приїхали два представники американських промислових фірм. Вони знайомляться з роботою заводу й копалень.
КОМАНДА «УТРИШУ» ПОВЕРНУЛАСЯ.
Після 7-ми місячного перебування у Варні до Одеси повернулася частина команди «Утриша». У Варні залишилося 7 чол. з капітаном тов. Верицьким на чолі. Вони приїдуть до Одеси через два тижні.
ПОЛУШКИ.
Ленінградський монетний двір передав державному банкові першу велику партію полушок на 150.000 карб.
