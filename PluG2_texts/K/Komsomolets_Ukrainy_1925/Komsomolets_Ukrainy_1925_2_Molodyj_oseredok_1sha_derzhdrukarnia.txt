Нещодавно осередок 1-ої Держдрукарні відсвяткував свій ювілей 3-х річного існування. Це свято позначилось тим, що кожен з позапартійної робітничої молоди виробництва на ділі бачив великі досягнення осередку так у справі політичної освіти, як і активности в громадському житті виробництва. Той вечір – був вечором єдности комсомольського осередку з позапартійною молоддю. Одна постановка живої газети та вистава, каже за активну самодіяльність кожного члена осередку з’окрема.
Одразу-ж після ювілею, починіючи з перших зборів осередку, помічається тяга з боку позапартійної молоди до комсомолу.
Ще на ювілейному святі одна позапартійна дівчина-робітниця, виступаючи з привітальним словом од позапартійної молоди виробництва, на прикінці так сказала: «Сором тому юнакові, що на 4-тій річниці існування осередку не стане до її лав. Жодного позапартійного юнака поза комсомолом!». Ці слова позапартійної дівчини кажуть самі за себе: Осередок має на виробництві авторитет, впливає своєю роботою на неорганізовану частину молоди, запроваджує там нові паростки життя.
