У третьому пакті тез т. т. Володимірського та Височиненка до партійного з’їзду зазначено, що неясне засвоєння значіння НЕП’у може призвести до втрати революційної перспективи. А тому, говориться там, треба розгорнути широку роботу для ознаймлення комсомольців із завданнями радянського будівництва.
До такого висновку ми цілком приєднуємося, але ми повинні відзначити, що велика частина молодих комсомольців не розуміється в справах політичних, радянського будівництва, то-що.
Ще багато комсомольців не з’ясували собі, цілком такі великі політичні питання (не кажучи вже про дрібні), як наша політика що до селянства, політика національна, то-що. Тепер, коли запитання непартійної молоди в справі політики збільшуються (а ці питання, на мою думку, в першу чергу комсомол повинен задовольним), — питання це стає руба. І, щоб його розвязати потрібно вжити багато заходів.
Передусім для цього на зборах осередків треба ставити доповіді по окремих, (великих) питаннях радянського та партійного будівництва. Крім цього треба звернутися за допомогою до газети, дати окремий відділ запитань і відповідів, вміщати статті, то-що.
