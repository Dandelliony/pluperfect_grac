З’їзд партії звертається до вас з огляду на цілком неправильне поводження делегації від Ленінграду, що виставила проти ЦК свого співдокладача на з’їзді та випустила спеціяльну заяву Ленінградської організації за підписом тов. Каменева й инших товаришів, що утворило небезпеку підірвати єдність нашої партії (див. «Ленінградську Правду» № 95).
Ваша конференція голосувала за довір’я Центральному Комітетові і доручила голосувати за це довір’я на з’їзді. Ваша делегація на з’їзді голосувала проти довір’я ЦК.
Ваша конференція вважала за потрібне єдність партії. Ваша делегація голосувала проти всього з’їзду і протиставила себе з’їздові партії.
Всі робітники-комуністи Ленінграду заздалегідь вважали за потрібне йти вкупі з усією партією. А «Ленінградська Правда» розпочала вже кампанію проти постанов з’їзду тоб-то почала кампанію зриву партійної єдности.
В той же час Ленінградський губком, посилаючися на партдисципліну, заборонив Виборзькому районові зібратися для того, щоб висловити свою солідарність з усією партією та її з’їздом. Ця постанова Губному цілком неправильна. Ця постанова заперечує основам внутріпартійної демократії. Губком мусить цю постанову негайно скасувати так само, як і инші постанови, що порушують елементарні права членів партії і заперечують внутріпартійній демократії.
З’їзд звертається до всіх членів Ленінградської організації з закликом покласти край усім таким спробам зриву єдности нашої ленінської партії. Опозиція викрила себе на з’їзді цілком. В той час, як на районових конференціях і навіть на Губпартконференції провідники опозиції не говорили про якісь незгоди з ЦК і збирали голоси під знаком вірности партійному керовництву, на з’їзді вони виступили, як одностайна група, що протиставила себе Центральному Комітетові нашої партії. Їхнє твердження Комітетові нашої партії.
Їхнє твердження неправдиве, що партія не бачить глитайської небезпеки. Небезпечна їхня спроба під галас про глитайську небезпеку ослабити значіння ленінського гасла про союз пролетаріяту й сільської бідноти з середняком.
Неправдиве твердження, що з’їзд не ухвалив поправок опозиції. Опозиція внесла не поправки, а заяву з ультиматумом, проти чого з’їзд не міг заперечувати.
З’їзд висловив свою точну постанову в резолюції, ухваленій на пропозицію Московської, Уральської, Української (вкупі з Донбасом), Тульської, Іваново-Вознесенської та Нижегородської делегацій. Ця постанова, як і инші постанови з’їзду, є обов’язковими для всіх членів партії. Дискусія з приводу постанови з’їзду не може й не повинна бути дозволена. Усякий робітник-комуніст бачить, що резолюція з приводу відчиту ЦК від першого до останнього рядка перейнята ленінізмом, усякий робітник-комуніст бачить, що вона перейнята особливою дбайливістю про єдність партії. За-для цієї єдности з’їзд пішов на змякшення окремих формулювань у резолюції. І проти цієї резолюції голосували делегації від нас.
XIV з’їзд РКП заявляє, що твердження, що партія хоче зменшити вагу Ленінградської організації, це наклеп.
XIV з’їзд РКП не сумнівається, що Ленінградська організація, що завжди йшла в передових лавах партії, зуміє виправити помилки Ленінградської делегації.
Хай живе Ленінградська організація РКП. Хай живе єдність ленінської партії.
Цю відозву ухвалено всіма голосами з’їзду проти 36.
