Згадували ми якось у передовій статті про той ухил, що зараз спостерігаємо в певної частини партійців, зокрема в ленінградській організації РКП. Зараз цей ухил оформився в цілу опозицію, що намагається ревізувати ленінізм і йде проти лінії Центрального Комітету партії, який ленінську лінію провадить. І як би вони не намагалися запевняти з’їзд в правильності своїх поглядів, все ж таки вони не розуміють основних ленінських тверджень і намагаються сбити партію в бік чіткого ленінського шляху.
У чому ж полягає помилка товаришів, що викликало по-між них зневір’я в творчі сили революції. Справа в тому, що вони не помітили, не зрозуміли соціялістичної сути нашої державної промисловости, що вони розцінюють НЕП не як стратегічний маневр, а як відступ, як здачу позицій. Вони зневірились у можливість будувати соціялізм в одній країні. Инакше — вони, не маючи перспективи міжнародньої революції, розгубились у наших внутрішніх завданнях.
Друга величезна помилка товаришів з опозиції, що вони недооцінюють, вірніше, не помічають середняка — цієї «центральної фігури» на селі. Вони бачуть тільки куркулівську небезпеку, бояться цієї небезпеки, а це ще більше поглиблює їхні ліквідаторські настрої. Вороги наші радіють. От, мовляв, більшовики в трьох соснах заплутались, маючи на увазі бідняка, середняка й куркуля. Та радість їхня даремна: партз’їзд зуміє вийти з цих трьох сосон, намітити правильну ленінську лінію по відношенню до селянства, зуміє через кооперацію притягти величезні середняцькі та незаможницькі господарства до соціялістичних форм господарювання. І коли ленінградські товариші недооцінюють, не помічають середняка, то вони не вірять і в кооперацію, на яку Ленін покладав такі величезні надії. Взагалі ж товариші, що намагаються ревізувати ленінізм та лінію ЦК, що дотримувався ленінської позиції, — порушують саму суть більшовизму. Вони неправильно уявляють собі союз робочого класу з селянством, вони не вірять у цей союз, а це значить, не вірити в більшовизм, у можливість соціялістичного розвитку Радянського Союзу.
Що ж пропонує опозиція партійному з’їздові? По докладу Сталіна вона висунула свого співдоповідача в особі тов. Зінов’єва й ми бачимо, що конкретних, якихось нових пропозицій що до дальнішого нашого розвитку ми не чуємо. Є просто бажання підняти галас, зчинити паніку, є страх перед куркулем і ігнорування середняка, є ліквідаторські настрої що до оцінки нашої лінії в галузі соціялістичного будівництва.
Та коли в галузі соціялістичного будівництва опозиція ще не виступила з конкретними пропозиціями, то в справі виховання молоди, вона вже намагається внести зміну. Вони пропонували поруч із комсомолом створити ще організацію середняцько-селянської молоди під керовництвом комсомолу. Кожному ясно, в яку велику політичну помилку впали ленінградські товариші, що виставили цю пропозицію. Бо ясно, що створювати поруч із комсомолом нову організацію середняцької молоди, це значить зменшити і врешті загубити пролетарське керовництво селянством. Ця одна помилка товаришів з опозиції показує настільки шкідливі для молоди є ті ухили, на які зараз слабують ленінградські товариші.
XIV-й партійний з’їзд зуміє з’ясувати товаришам їхні помилки, зуміє дати відповідь на їхні закиди. Бо зараз гадати, що «ми загинемо під технічно-економічної відсталости, коли не буде міжнародньої революції», як гадає опозиція, це є ліквідаторство, проти якого партія в цілому мусить вести боротьбу. Тільки люди, що слабують на курячу сліпоту, не бачуть нашого економічного зросту, не бачуть розвитку соціялістичних елементів у нашому виробництві, говорять про нейтралізацію середняка, а не про союз із ним, і взагалі плутаються в трьох соснах, з яких партія допоможе мї вийти.
Комсомол мусить уважно прислухатись до того, що говориться на з’їзді, читати всі доповіді й резолюції, які винесе з’їзд, щоб у своїй практичній роботі й надалі бути ленінським комсомолом, тим комсомолом, що складає авангард більшовицької партії, — партії Леніна.
