В місті Кишиньові закінчено процес татарбунарських повстанців. Суд виніс присуд но 2600 пактах акту обвинувачення.
З 319 обвинувачених відсутні на процесі 28. Двоє обвинувачених померло від катування. Справу слухали протягом біля трьох місяців. Суд складали три офіцери, що приймали участь у карних експедиціях проти повстанців.
85 обвинувачених визнано винними (з 312). Головного обвинуваченого Батишева присуджено до примусових робот протягом всього життя. Двоє других на 15 років кожного. Низку обвинувачених засуджено на 6-ть років в’язниці кожного. Більшу частину на шість місяців ув’язнення. Присуд є остаточний.
На підставі даних закінченого процесу, розпочато судове переслідування проти татарбунарського міського голови, татарбунарського попа та проти сенатора Бельценка (члена селянської партії). Їх обвинувачують в участі в повстанні.
З приводу вироку член ЦК румунської компартії т. Доброджіяну-Геру заявив, що процес над татарбунарськими селянами показав цілому світу, якими засобами користується боярсько-буржуазна зграя, що панує в Румунії для того, щоби зберігти свою владу над трудящими. Суд дав виразну картину низької провокації, варварського катування та масових розстрілів, що там чинять над беззахисними, неозброєними полоненими. Відважна стійкість обвинувачених татарбунарських селян, що на суді з обвинувачених перетворилися на обвинуватців. показала з якою силою бесарабські селяни прагнуть до визволення.
Сміливі виступи підсудних не могли не мати великого впливу на революційний рух селянських мас Румунії. Ця витривалість підсудних призвела також до того, що суд змушений був виправдати 234 обвинувачених. Боротьба навколо татарбунарського процесу ще не закінчилася. Вирок буде засобом до дальнішої мобілізації громадської думки та об’єднання сил трудящих Румунії в їхній боротьбі з олігархією.
