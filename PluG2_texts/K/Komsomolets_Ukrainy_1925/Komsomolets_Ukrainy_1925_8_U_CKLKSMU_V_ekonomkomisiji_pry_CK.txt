В ЕКОНОМКОМІСІЇ ПРИ ЦК.
Економкомісія приступила до реалізації постанов останнього пленуму ЦК ЛКСМУ. Місцям дано директиви що до завдань у галузі економічної роботи серед молоди так у місті, як і на селі.
Тепер пекуче питання роботи економкомісії — питання кустарного учеництва. Становище кустарного учеництва вимагає особливої уваги з боку всіх господарчих органів. До цього часу ще не розвязане питання відносно безплатного учеництва на виробництві. Економкомісія висловилась проти безплатного учеництва на виробництві.
У ВІЙСЬКОВІЙ КОМІСІЇ.
Військова комісія при ЦК ЛКСМУ вже розробила питання про комсомольську роботу в прикордонних військових частинах. По цій лінії вже дано певні директиви, що їх мають додержуватись місцеві організації ЛКСМ.
Військова комісія приступила до підсумування кампанії призовів до армії 1903 року та звільнення з армії 1902 р. Де-які округи надіслали матеріяли про наслідки цієї кампан.
Розроблено вказівки про роботу комсомольської організації в звязку з допризовними зборами 1904 року. Допризовні пункти будуть забезпечені відповідним кадром підготованих політкерів, що пройшли окружні курси-з’їзди.
КОШТИ НА ГІДРОПЛАН «КОМСОМОЛЕЦЬ УКРАЇНИ».
Шефкомісія при ЦК ЛКСМУ вживає заходів до того, щоб до 1 січня зібрати всі кошти на будівлю гідроплану «Комсомолець України». У п’яти округах робота по збору коштів пройшла незадовольняюче. Центральний Комітет запропонував під особисту відповідальність секретарів Окружкомів не пізніш 1 січня надіслати до ЦК усі кошти зібрані на гідроплан «Комсомолець України».
