Цілу неділю 20 грудня (ранішнє та вечірнє засідання) тягнулися дебати по доповіді Сталіна. У дебатах виступили на ранішньому засіданні тов. Рютін (Москва), Постишев (Київ), Крупська (Москва), Петровський (Україна), Полонський (Москва), Ікрамов (Узбекистан), Медведев (Катеринослав), Лашевич Микоян (Північний Кавказ), Угланов, Ярославський (Москва). Увечері на засіданні виступили Кубяк (Дальній Схід), Євдокімов, Комаров (Ленінград), Орджонікідзе, Залуцький, Каганович, Антипов.
Дебати провадилися що по позиції, що її заняли кілька ленінградських товаришів що до ЦК. Майже всі, що виступали, за малим винятком, гостро критикували несподіваний виступ ленінградської делегації із своєю співдоповіддю по звіту ЦК. Промовці, що виступали, поставилися до цього, як до гострого порушення традицій більшовицької партії та певну спробу утворити групировки в партії. Особливо яскраві були виступи Медведева, Микояна, Орджонікідзе та Кагановича. Усі вони закликали ленінградську делегацію зімкнути свої лави, з усією партією визнати помилку, припинити трусити партію. Настрій з’їзду цілком певний. Ленінградська делегація самітня, її голоси зустрічають відгук лише в її власних лавах. Решта з’їзду, уся його велика переважна більшість за те, щоби ленінградська делегація виправила свою помилку, за ЦК, за ленінську лінію. Ленінградця Комарова, що виступав та йшов плече в плече з більшістю з’їзду, зустрінуто було бурхливою овацією.
Євдокімов та Залуцький пробували обороняти позицію леніградських товаришів проти загального одностайного засудження, але без успіху. Цілий з’їзд одноголосно засудив помилкову лінію ленінградської делегації. З’їзд твердо стоїть за ЦК, за залізну єдність більшовицьких лав, за стовідсотковий ленінізм.
