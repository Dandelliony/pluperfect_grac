Друзи й далі наступають у ліванських горах (Сирія). Французи відходять до побережжя. Французи послали великі морські сили до Тиру й Сидан й закріплюють обидва міста. Христіянському населенню роздають зброю. У наслідок спроби французів повернути повстання в Сирії на братерську війну між арабами-христіянами й арабами-магометанами збільшилося число окремих повстанських загонів.
Французьке військо бомбардує ліванські села, коли дузи наближаються. Французи зруйнували міста Каукаба й Джедейца, кидаючи на них бомби з аеропланів.
Друзи й далі наступають вздовж всього палестинського кордону. Друзи входячи до міст утворюють там місцеве виборче самоуправління й лишають тільки невеличкі залоги.
У північній Сирії французькі частини розбиті вщент. Французи не наважуються відійти від Дамаску. Уся країна на схід од Дамаску в руках повстанців. Проводир друзів Саїд-Ель-Атраш оголосив нову відозву, що в ній заявляє, що друзи не припинять боротьби, поки Сирія не буде незалежною. Незабаром чекають, що друзи атакуватимуть Дамаск. Рух на вулицях Дамаску, за розпорядженням влади, повинен припинятися о 6 год. вечора.
