Районна школа ФЗУ при заводі «Світло Шахтаря» в Харкові, порівнюючи з минулим, має певні результати своєї роботи. Нині вона налічує 96 учнів, з них 15 дівчат. Школа звичайно, прагне до того, щоб підготовити кадр відповідних кваліфікованих робітників з самого юнацтва.
Але що-ж ми бачимо в цій школі в справі, що до здійснення цього завдання? Повну відсутність раціонального використання підлітків-робітників в окремих цехах школи з тим, щоби вони зуміли там набути певної кваліфікації.
Учні розподілені по цехах і найбільше їх у лямповому цехові. Треба відмітити, що в лямповому цехові учні не набувають майже ні-якої кваліфікації. Більш того, тут праця учнів увесь час одноманітна: опалюють скло, рубають стройки й т. и. Тарифікація учнів сягає 3 розряду, а виконують роботу 5 розряду.
Отже при таких умовах, школа ФЗУ, якби не силкувалась, але дати промисловості кваліфіковану робочу силу не зможе. Чи-ж треба отак дивитись на справу навчання молоди, як дивиться ще й до цього часу шкільна адміністрація? А гляди, що й треба! Бо наші учні-фабзавучники не хочуть потурбуватись за себе, щоб вилізти з такої біди. А це, звісно, залежить в більшій мірі од самих-же них. Хоч цьому причиною є до де-якої міри матеріяльне незабезпечення школи. Нині, її матеріяльно забеспечують лише два цехи лямповий та лінейний, решта дає збитки.
Дисципліна в школі ще досить шкутильгає, учком хоч і береться за неї, але глибоких корінчиків вона ще не встигла пустити.
Є ще в школі всякі комісії громадського чи виробничого значіння, участь у них наших учнів хоч і помічається, але-ж дуже незначна. ФЗУ не має добрих підручників і це гальмує вивчення тої чи иншої дисципліни. Є і ще ціла низка хиб у роботі школи, яких вона мусить уникати, але про них иншим разом.
В першу-ж чергу школі треба вишукати такий засіб, щоб він забезпечував вивчення учнями окремих галузів виробництва та їх кваліфікації — цей засіб полягає в організації окремої майстерні.
