7-й з’ізд РЛКСМ скликається на 20-е лютого у Москві.
Всім організаціям РЛКСМ.
Пленум Центрального Комітету РЛКСМ ухвалив скликати VII Всесоюзний з’ізд РЛКСМ на 20-е лютого у Москві.
Порядок денний:
1. Біжучий момент і політика партії. 2. Справоздання Центрального Комітету РЛКСМ. З. Справоздання делегації РЛКСМ у Виконкомові КІМ’у. 4. Чергові завдання союзного будівництва. 5. Про працю й освіту робітничої молоди. 6. Про роботу на селі. 7. Про дитячий комуністичний рух. 8. Про програм РЛКСМ. 9. Про статут РЛКСМ. 10. Вибори Ц. К.
Призначено таку норму представництва.
Від 1.500 чоловіка членів РЛКСМ — 1 делегат з правом рішаючого голосу: коли членів на 800 чоловіка більше од 1.500, організації надсилають ще одного делегата з правом дорадчого голосу.
Вибори провадяться на губерських, обласних і республіканських конференціях.
У Казакстані вибори провадяться на губконференціях; в Узбекстані и Білорусі — на республіканських конференціях; організації України, Північного Кавказу, Уралу і Сибіру вибори провадять на окружних конференціях.
Окружні організації, що не мають 1.500 членів (але не менше 800) надсилають одного делегата з правом рішаючого голосу.
Вибори делегатів провадяться по числу дійсних членів РЛКСМ на 1-е січня 1926 р. і на підставі статсправозданнів, що слід обов’язково подати до Ц. К. РЛКСМ до 1-го лютого 1926 р.
