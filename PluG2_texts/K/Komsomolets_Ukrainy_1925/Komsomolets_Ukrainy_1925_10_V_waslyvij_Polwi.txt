Не зважаючи на енергійні поліцейські репресії, в Варшаві відбуваються й далі демонстрації безробітних. Поліція що-дня розганяє демонстрації, робить арешти. 18-літнього юнака Прокника присуджено варшавським судом до 5 років каторжної в’язниці за сховання комуністичної літератури й належність до компартії.
Віденський суд присудив до каторги сім селян пинського повіту за належність до компартії. Трьох присуджено на три роки, чотирьох — на два роки.
Як повідомляє газета «Кур’єр Варшавський», за останній час в частях віденської залоги йде енергійна комуністична агітація. В казармах третього артилерійського полку знайдено 40 комуністичних відозв, піймано кілька чоловіка, що розкидали прокламації в казармах.
