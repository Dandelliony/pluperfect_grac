У німецькому верховному суді в Лейпцігу почався процес 11 саксонських комуністів, що їх обвинувачують за статтею про державну зраду в утворенні таємних військових організацій, у допомозі державній зраді та в порушенні закону про заховання набоїв та пороху.
У Гавані заарештували лідера компартії острова Куба тов. Мела. Арештованого обвинувачують у підготовці повстання підчас робітничих заколотів у вересні місяці. Мела винним себе не визнає і оголосив голодовку.
У Берлині відбулася демонстрація протесту 50.000 державних службовців. Причиною до цього були злидні та дорожнеча, що все збільшуються. Державні службовці ухвалили таку резолюцію: «Державні службовці нижчих розрядів, зважаючи на їхнє безпорадне становище, звертаються до уряду й до парламенту з настирливим закликом негайно допомогти їм. Як-що вони цього не зроблять протягом найближчого часу, то нижчим урядовцям загрожуватиме загибель».
Трьохтижнева криза чехо-словацького уряду наближається до кінця. Мають скласти уряд, що в ньому націонал-демократи (партія Крамаржа) одержать один портфель, аграрії (партія Швегла) — 4, клерикали — З, соціял-демократи — 3, націонал-соціялісти (партія Бенеша) — 3 і реміснича партія 1 портфель.
