Колективу нашого комсомолу ще за довгий час до перевиборів профспілок було дано від райкому завдання:
«Залучити комсомольців і молодь до перевиборчої кампанії».
Колектив взявся енергійно готуватись до перевиборів. На профколективах, активах, зборах комсомолу й молоди, скрізь поясняв він оскілько потрібно й важливо, щоб молодь брала участь у перевиборах.
І ця передвиборча кампанія колективу лишила великі наслідки.
Раніш молодь і комсомольці вважали, що переобирати, ходити на загальні та делегатські зібрання — це справа старих робітників, а тепер не те.
Це можна було бачити підчас перевиборів. Починаючи з цехів і кінчаючи загально-рудничною конференцією Калининських рудників, активність молодь проявила величезну. Молодь виступала з діловою критикою, найбільш торкаючись культурно-просвітньої роботи.
Про активність молоди можна судити вже по одному тому, що 50 % з тих, що висловлювалися на зборах, належало до молоди.
Коли голосували за кандидатів з молоди, то робітники з охотою подавали за них голоси.
В наслідок перевиборчої кампанії, що провадив колектив, ми маємо такі досягнення:
У шахткомі та пленумі м/о той раз не було молоди, а зараз у шахткомі 1 чол. і в пленумі м/о 2 чол.
Гасло: «молодь до профспілок!.. — ми виконали.
