Наш технікум взяв шефство над 24 кінним ескадроном, що стоїть у м. Вінниці. Звязок з ескадроном гарний. Ми провадимо об’єднані збори, разом святкуємо революційні свята та беремо взаємну спільну участь у культпраці.
Особливо практикується в вас влаштовування побутових вечорів, — так званих «вечорів змички». На цих вечорах наше студентство ділиться своїм знанням з червоноармійцями, спільно з ними влаштовує різні гри та розваги, співи, декламації, читання стінгазет, то-що.
Нещодавно ескадрон поповнився призовниками 1903 року, так що перед нами як перед шефами — роботи непочатий край. Наш підшефний ескадрон починає провадити в нашому педтехнікумові військову пропаганду, а ми з свого боку допомагаємо в культурному відношенні. І цей живий звязок між нами що-день міцнішає.
