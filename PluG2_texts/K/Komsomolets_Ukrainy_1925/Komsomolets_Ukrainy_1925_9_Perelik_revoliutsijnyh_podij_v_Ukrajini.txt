17 грудня 1905 р.
В Донбасі страйки. В Авдієвці, Гришині, Єнакієві й на ряді инших заводів організовано робітничі загони для самооборони. В Головці робітничий загін в 1000 чоловіка напав на казарми. Бій з військом тягся 9 годин. Опівдні надійшло 100 козаків. Робітники попали під перехрестний огонь. Забито 300 робітників. Горловку одбито й вона перейшла до рук уряду. В Ростові-на-Дону залізничники уперто билися з козаками. З 13 по 17 грудня вони забили 180 козаків і поранили 26. Загони билися що два дні без відпочинку й їжі, забиваючи козаків. Вони примусили їх покинути місто.
18 грудня.
В Одесі відбулося друге загальне зібрання ради робітничих депутатів, де обговорювалося питання про політичний страйк. Вирішити це питання доручено виконавчій комісії. Обмірковували питання про заходи допомоги безробітним і про те, як запобіти єврейським погромам.
19 грудня.
В Бахмуцькому повіті почалися селянські розрухи. На Курському залізничному вузлі почався страйк. Рух був парализований, не зважаючи на численні арешти.
20 грудня.
В Одесі на засіданні виконавчого комітету було поставлено питання про загальний політичний страйк, як відповідь на репресії царського уряду проти петербурзької ради робітничих депутатів, бюра селянської, почтово-телеграфної та залізничної спілок. Було організовано комісія для керування страйком. На тому ж засіданні було ухвалено, зважаючи на можливі арешти, брати по одному депутату до кожного члена виконавчої комісії й визнати постанову про надіслання делегатів на з’їзд рад до Петербургу. Селянські розрухи охопили Курську губерню.
21 грудня.
Загальний страйк на Київо-Воронізький залізниці. В Катеринославі та Верхнє-Дніпровському робітничі мітинги винесли резолюцію про загальне озброєння. В Антівці робітники депа озброїлися. Почались страйки на заводі Російсько-Бельгійського Товариства в Єнакієві й Таганрозі.
22 грудня.
В Курському зроблено масові арешти. Заарештовано увесь страйковий комітет.
23 грудня.
В Одесі робітники озброюються й готуються до страйку, що призначений на слідуючий день.
24 грудня.
Почався загальний страйк у Бахмуті та Одесі. По всіх заводах, фабриках та майстернях Одеси виступають промовці поширюючи листівки з закликом до страйку. Робітники радісно зустрічать і вітають їх. Зібрання професійно-політичних спілок вітає страйк.
25 грудня.
Почався загальний страк у Харкові, Київі. У Харкові військо обстрілювало завод Гельферих-Саде, де засіли робітничі загони до 2 1\2 тис. чол. Робітники мали тільки 15 рушниць, решта була озброєна револьверами й ручними гранатами. Військо стало на площі в такому віддаленні, що робітники були для нього безпечні й стріляли по заводу з гармат. Поранено коло 100 чол. Не зважаючи на допомогу робітників паровозників, довелося робітникам здатися. В Київі потяги стоять. Застрайкували фабрики й заводи. Спинився рух конок. В Нижнє-Дніпровському й по инших заводах робітники розброїли поліцію. В Ясинуватій відбуваються об’єднані з козаками, що прибули.
26 грудня.
На станції Ясиноватій робітничі загони обеззброїли прибувших козаків і розстріляли командира полка. Драгуни зробили напад на залізничне Авдієвське депо, але зустріли опір і після поразки втекли. В Ростові-на-Дону почали обстрілювати Темерницький поселок, заселений робітниками. Загальний страйк у Кременчуку, Миколаїві, на Півд.-Зах. залізниці. В Курському жандарі розігнали залізничників, що хотіли зібратися в правлінні залізниці.
27 грудня.
В Катеринославі й по всій Катерининській колії робітники озброюються. В Гришині, Чаплині, Авдаєвці, Юр’ївці, Єнакієві, Дебальцові влада фактично в руках робітників. Скрізь зразковий порядок. В Одесі до страйку пристали електростанція, робітники порту, бухгалтери й конторщики.
28 грудня.
В Юзовці, Маріуполі, Таганрозі утворено ради робітничих депутатів. У Київських робітничих пригородах поголовні труси.
29 грудня.
Одеса на воєному стані...
30 грудня.
У Бахмуті й Горловці сутички робітників з військом. Військо захопило Горловку й почало наступ по всій лінії. Робітничі загони, що прибули на допомогу в Єнакієво, Авдієвки, Гришина й инших місць, одрізані від горловців і розбиті. Найбільш постраждав Єнакіївський загін, з робітником більшовиком Панченком на чолі. На Карському залізничному вузлі страйк спинено.
31 грудня.
В Бахмуцькому повіті селяне прилучаються до робітників-повстанців. Повіт оголошено на воєнному стані. В Одесі за постановою виконавчої комісії ради робітничих депутатів спинено забастовку. В резолюції з цього приводу сказано: «Ми спинили страйк, ми показали всьому світові нашу організованість, нашу дисциплінованість, але на цей раз ми не показали нашої бойової готовности. Її ми повинні виявити в найближчому майбутньому».
В Горловці появилися жандарі й поліцейські, що досі ховалися. Драгуни й далі роблять труси та арешти. Станцію Авдієвку зайняло військо, робітничі затони відійшли. В Кременчуці був замах на генерал-губернатора.
