ЗАКОЛОТИ СЕРЕД РОБІТНИКІВ.
Через те, що збільшилися ціни в Домбровському басейні, серед робітників виникло повстання. Делегати профспілки гірняків звернулися до влади із заявою, що коли уряд не вживе заходів, щоби припинити збільшення цін, то робітники змушені будуть взятися до цього самі.
ЗВЕРХ-УРЯД ПОЛЬЩІ.
Зважаючи на фінансову кризу в ріжних містах Польщі, що все не зменшується, воскресла чорна біржа. Не зважаючи на масові облази, труси та арешти, торговля валютою переходить до рук чорної біржі, бо між офіційним і неофіційним курсом долара — велика ріжниця.
Господарча криза та застій промисловости, що все збільшується, викликали надзвичайно швидке зниження акцій всіх фабрично-заводських підприємств. Ціна на акції знизилася навіть більше ніж на золото.
МОРГАН НЕ ДАЄ ПОЗИКИ.
ПРОДАТИ ХОЧУТЬ, ТА НІХТО НЕ КУПУЄ.
Виявилося, що повідомлення про згоду банку, Моргана дати Польщі чужоземну позику, невірні. Поки що переговори в цій справі ще не мають наслідків.
ДОРОЖНЕЧА ЗБІЛЬШУЄТЬСЯ.
Ціна на речі першої потреби збільшується. Ціна на житнє борошно протягом одного тижня збільшилася на 32%.
«БОРОТЬБА З ДОРОЖНЕЧОЮ» ЗА ДОПОМОГОЮ АРЕШТІВ РОБІТНИКІВ.
Польська поліція для ліквідації робітничих заколотів, що можуть виникнути, зробила масові арешти у всій Польщі. Усіх заарештованих обвинувачують в тому, що вони належать до комуністичної партії.
Є чутки, що в Львові арештовано багатьох, що, буцім-би, приїхали на з’їзд компартії Західньої України.
