Генерального секретаря КП(б)У тов. Кагановича зустріли довгими гучними оплесками.
Товариші — почав т. Каганович — 13-й партійний з’їзд і 8-а Всеукраїнська партійна конференція збиралися в таких умовах, коли тільки ще намічався процес відновлення народнього господарства. 14-й з’їзд РКП і 9-й з’їзд КП(б)У збираються тепер, коли процес відновлення народнього господарства наближається до кінця.
Головні моменти минулого року.
Головними особливостями відчитного періоду є три основних моменти: перший — це загальний зріст виробничих сил країни і, що надзвичайно важливо, зміцнення соціялістичної економіки на базі НЕП’у, що вже виразно зазначилося. Другий момент — зріст виробничих сил сільського господарства й зміцнення союзу робітничої класи з селянством. І, нарешті, третій момент — це зріст політичної активности мас, ускладнення політичного життя та ролі партії, а в звязку з цим зростом політичної активности мас.
Досвід роботи партії протягом цих півтора років, досвід нашого господарчого будівництва цілком подтвердили те, що ми зуміли не тільки завоювати владу в ізольованій країні, але посуватися наперед у справі будівництва справжньої соціялістичної економіки в умовах подвійного оточення, внутрішнього в особі 22-х мільйонної маси розпорошених селянських дрібно-буржуазних господарств и зовнішнього — в особі капіталістичного світового ринку. Як раз це останне, цеб-то, будівництво соціялізму й визначає лінію нашої партії.
Жовтневу Революцію ми зробили за для будівництва соціялізму. Нову економічну політику ми вводили не просто для того, щоб вдержати владу в своїх руках, ми ввели нову економічну політику й держимо в своїх руках владу для головного — для будівництва соціялізму.
Через НЕП до соціялізму.
Тому до оцінки роботи за півтора роки ми повинні підійти беручи на увагу те, оскільки партії удається будувати соціялізм в умовах нової економічної політики. Саме цій проблемі присвятив Ленін свої останні талановиті твори й статті «Про продподаток», «Про кооперацію» і статтю «Краще менше та ліпше». Саме ці три твори й є заповітом Леніна, який партія повинна пам’ятати, вивчати та за яким повинна невинно йти наперед. (Оплески).
Ленін передбачав, що на базі нової економічної політики неминуче виникне соціялістична економіка. Одночасно Ленін на 4-му конгресі Комінтерну заявив од імени партії, що нова економічна політика — це неминучий перехідний ступень для всіх країн, а не тільки для нашої. Той, хто неймовірно ставиться до тої основної думки, що ми на підвалинах нової економічної політики посуватимемось наперед, наступатимем нашою соціялістичною економікою, той неймовірно ставиться до всіх планів Леніна, що до будування соціялізму й нової економічної політики».
Ми повинні раз назавжди встановити тезу, бо вона визначає генеральну лінію нашої партії. Політика нашої партії йшла такими головними річищами. Ми дали змогу поруч із соціялістичною економікою існувати й розвиватися приватньому капіталістичному господарству. Таке сполучення ми вважаємо за нову форму класової боротьби між пролетаріятом, що володіє всім державним господарством і буржуазією, що народжується на грунті НЕП’у. Ми знаємо, що це сполучення має в собі велику небезпеку. Цілком свідомі того, оскільки важкий цей іспит, ми ставимо за головне завдання форсировання розвитку нашої промисловости.
Не державний капіталізм, а соціялістичне будівництво.
Тут ми повинні встановити одну початкову принципову тезу, що розвязує багато инших принципових питань.
Що таке в своїй основі наша державна промисловість? Чи є вона елементом соціялістичним? Кожний пам’ятає, що Ленін у своїй книжці «О продналоге» класифікацію нашого господарчого устрію розподіляв на п’ять розділів: ми маємо різноманітні елементи господарства: господарство приватньо-капіталістичне, дрібне селянське, найдрібніше розпорошене, ми маємо державний капіталізм і, нарешті, соціялізм. До якого ж роду господарства належить наша державна промисловість. Чи можемо ми вважати її державно-капіталістичним господарством. Коли б наша партія стала на цей шлях, вона зробила б велику помилку. Ленін не вважав державну промисловість державним капіталізмом. Ленін вважав, що державний капіталізм — це концесії, мішані акційні товариства, почасти кооперація й, нарешті, ті елементи капіталістичного господарства, що їх ми припускаємо при умові державного контролю.
Наші вороги, особливо меншовики, в свойому маленькому журнальчику «Социалистический Вестник» ввесь час намагаються довести, що в нашій країні немає соціялістичної промисловости. Меншовики базуючись на цьому намагаються довести, що в нас існує експлоатація робітників. Базуючись на цьому, вони протиставлять робітників нашій робітничій державі й роблять висновки, що наша економіка провалилася. Члена партії, що хоч би в незначній мірі, хоч би на один відсоток, додержувався б такого погляду, що в цьому головному для нас питанню, такого члена партії чекають рокові помилки. Такий товариш буде, мимоволі допомагати нашим ворогам.
Ми вважаємо й говоримо, що наша промисловість — це база диктатури пролетаріяту. Не визнаючи нашу промисловість за категорію соціялістичну, ми цим самим не визнаємо базу диктатури пролетаріяту й, таким чином, не визнаємо, що може настати соціялістична економіка на базі НЕП’а. Ми запевняємо, що протягом останніх півтора роки ми маємо дуже серйозний великий зріст соціялістичної економіки, а саме народження цієї соціялістичної економіки, бо тілько так можна формулювати процес зросту нашої державної промисловости.
Друге річище, яким тече наша політика — це сільсько-господарські, селянські питання. У нашій селянській політиці ми виходимо власне з тої тези, що пролетарська влада, що держить в своїх руках промисловість, банки, залізниці, нафту, вугілля, може регулювати стихію селянського ринку. На цій підставі ми на 14-й конференції зробили постанову про те, щоб дати змогу розвиватися виробничим силам сільського господарства, але ми вважали, що разом з цим зростатиме соціялізація промисловости і разом з цим ми зміцнюватимем ті підойми, за допомогою яких регулюватиметься зріст виробничих сил сільського господарства й стихії приватнього господарства. Ми виходили з тої тези, що в своїй селянській політиці ми маємо держатися такої лінії, що зміцнила б союз робітничої класи з селянством та дала б змогу пролетаріятові через промисловість регулювати елементи капіталізму, що неминуче зростають.
А ні на йоту від ленінськоі лініі.
Ми, марксисти, ленінці, завжди розуміли й знали, що на грунті нової економічної політики й вільної торговлі зростатиме приватній капітал, зростатиме куркуль. Завдання полягає не в тім, щоб кидатися з одного боку в другий (два ухили в селянському питанню), а в тім, щоби взяти твердий ленінський курс і неухильно його здійснювати. Треба зміцнювати елементи соціялістичного господарства, що мають регулювати зріст виробничих сил країни. З негування соціялістичного характеру нашої великої промисловости виникає скептичне відношення до плану Леніна про будівництво кооперації. Ленін бачив у кооперації ту систему, яка допоможе нам втягти середняцьке масове господарство в соціялістичне річище. Ленін бачив, що кооперація — спосіб приєднати селянське господарство до загальної системи соціялістичного господарства. І з цього, товариші, виникає та певність, яку центральний комітет нашої партії протягом півтора роки виявляв у своїй роботі й політиці.
ЦК партії не припускав ніякіх сумнівів, ніяких вагань в тому, що ми, не зважаючи на всі труднощі, зростатимем. Наші вороги ласкаво пробують ідеологічно, теоретично поховати Ленінський Комуністичний погляд, Ленінську лінію. Придивіться до тої скаженої свистопляски, що лізе з усіх сторінок писанини проф. Устрялова, що називає себе діялектиком буржуазної ідеології і з усердям, що заслуговує на кращу долю пише, що наша партія перероджується, що ми робимося справжнєю національно-буржуазною державою, що ми йдемо шляхом куркульського переродження.
Наші вороги помиляються: Центральний Комітет нашої партії а ні на йоту не відійшов од Ленінської лінії. Ленін нас навчав, треба прислухатися до класової правди, треба вивчати цю правду, що треба бачити класового ворога. Але ніколи Ленін не навчав нас, щоби ми, загартовані бойці ленінізму, панічно підпадали міркуванням Устрялова про переродження (гучні оплески). Ми вважаємо що нас, що пройшли школу революційних десятиліттів, не злякають господа Устрялови. Наші висновки грунтуються на сухих числах плана, в яких як про це сказав тов. Троцький, звучить чудова музика соціялізму, що все зростає. (Стаття Троцького «К социализму или к капитализму»).
В смузі промислового піднесення.
Після цих попередніх уваг я перейду до аналізи тих конкретних фактів нашого життя, що нагромадились у нас за минулий період. Я спинюся на таких головних пунктах: 1) Загальний зріст виробничих сил країни, 2) зріст соціялістичних елементів господарства, себ-то про промисловість, 3) про сільське господарство, 4) про торговлю й кооперацію, 5) становище робітничого класу й селянства й політичний стан країни, 6) політична активність мас і керовництво партії і 7) стан партії та наші завдання.
Дозвольте перейти до першого пункту, себ-то до огляду загального зросту виробничих сил країни. Ви всі, товариші, пам’ятаєте, як Ленін 1921 року на з’їзді партії сказав отак: «Наша країна цілком виснажена. Народ утомився». Ленін наводив тоді приклад, як ми закуповували в Англії 18 1/2 мільйонів пудів вугілля, як ми закуповували за кордоном хліб, консерви. Досить порівняти це трагичне становище країни, коли ми повинні були на з’їздах партії говорити про 18 1/2 мільйонів пудів вугілля з тим становищем, яке ми тепер бачимо й ми наочно побачимо, відчуємо реально той велетенський зріст виробничих сил країни, який стався протягом цього часу. Основною передумовою будівництва соціялізму, розуміється, є будівництво й розвиток виробничих сил країни взагалі. Той громадський устрій, що нездатний піднести, розгорнути виробничі сили країни, потерпить поразки. Кауцький в своїх старечих, повних поклепів писаннях проти нас зазначав, що більшовики живуть за рахунок грабіжництва, що більшовики нездатні розвивати свої виробничі сили, що більшовики навчились більш мистецтва політичної поліції, ніж суть учення Карла Маркса. Ми не сперечаємося, ми дійсно навчились мистецтва політичної, як сказав Кауцький, поліції. Так, ДПУ в нас працює дуже добре, й коли б Кауцький опинився в нас, то, можливо, він відчув би цю руку (сміх, оплески). Що до цього, ми не перечимо. Ми навіть гадаємо, що коли б Маркс був у нас, то він був би найкращим чекистом (сміх, оплески). Бо ніхто инший, як Маркс, перший подав ідею диктатури пролетаріяту, як ідею жорстокої диктатури, що придушує всякий опір експлоататорів та їхніх льокаїв.
Дозвольте тепер методами Маркса довести зріст виробничих сил в нашій країні.
Ми бачимо, що робота важкої індустрії розгорнулася, а це було для нас найважче й найважливіше. Досить зазначити, що на Вкраїні з 1923 до 1925-26 року наша промисловість по накресленому програму зросла майже більше, ніж утроє. 1923-24 року українська промисловість виробляла товарів на 300 мільйонів довоєнних карбованців. Цього року програм накреслено на 915 мільйонів карбованців. Протягом цього часу ми в усьому Союзі зуміли зафіксувати грошову реформу, збільшити загальну грошову масу в країні. Всеукраїнський держбюджет 1923-24 року складав 47 мільйонів карбованців, а 1925-26 року цей бюджет складає 165 мільйонів, при чому по директивам партії (а ЦК партії пильно займався питанням бюджету) український держбюджет передбачає зріст видатків на культурно-освітні потреби на 53%. Але, товариші, усіх цих покажчиків для нас не досить. Ми повинні ще показати, що в цьому загальному зрості і виробничих сил країни, соціялістичні елементи темпом свого розвитку йдуть швидче від приватніх.
Соціялістичні елементи зростають швидче, ніж приватньо-капіталістичні.
Візьмемо де-які цифри. Валова продукція всієї промисловости складала 1923-24 року 22 % всієї продукції сільського господарства, а 1925-26 року валова продукція промисловости складає вже 50% продукції сільського господарства. Протягом двох років темп зросту нашої промисловости збільшився на 200% тоді, як темп зросту сільського господарства характеризується 34%. Ці цифри для нас надзвичайно важливі, бо вони показують швидчий зріст нашої соціялістичної промисловости. Але в абсолютних числах наша промисловість виробляє менш від сільського господарства. Сільське господарство, завдяки великому врожаю цього року, стало міцнішим, через що порушилися відношення на ринку між сільським господарством та промисловістю на користь сільською господарства. Це мало наслідком товаровий голод.
Які ж висновки виникають з цього? Висновки ось які. Нам треба зараз форсирувати процес відновлення промисловости, треба прискорити темп будування нових заводів, треба підсилити розвиток нашої важкої індустрії. Тілько тоді зможемо ми урівноважити відношення між сільським господарством та промисловістю, що є найкращою гарантією зміцнення союзу робітничої класи з селянством. Наша державна промисловість наближається до кінця відбудовчого періоду. Ми переживаємо буйний зріст і відновлення нашої промисловости, при чому тут найголовніше — це розглянути становище важкої індустрії. Для нас, для Вкраїни, це питання особливо цікаве, бо вкраїнська важка індустрія найбільше потерпіла за часів громадянської війни.
Розгортаємо й переозброюємо промисловість.
1920 року на Вкраїні з 57 доменних груб димилася тільки одна маленька доменна груба на Петровському заводі. Зараз ми розгорнули важку індустрію. Ми нагрузили доменні труби, хоч половина їх ще не працює. Ми розгорнули нашу металургію, ми розгорнули вугляну промисловість. Якщо в цілому СРСР зріст важкої індустрії цього року досягав 47%, то на Вкраїні цей темп зросту досяг 76%.
Тепер ми вже відчуваємо кризу зросту. Ні в якому разі нас не може вже задовольнити довоєнний рівень. Довоєнні способи виробництва нас також задовольнити не можуть і ми тепер увіходимо в той період, коли нам неодмінно треба перебудувати нашу промисловість. Ми вже стоїмо на початку періоду перебудування нашої промисловости.
Наведу приклад: по Донвугіллю ми маємо тепер 48 механізованих копалень проти 15 таких копалень, що працювали 1924-25 року. Другий приклад: 1924-25 року на копальні Донвугілля використовувалося 53% електричної енергії, а 1925-26 року використовуватимуть 69%, проти довоєнних 38%. Таким чином, ми в угляній промисловості посуваємося все наперед у справі раціоналізації виробництва, удосконалення нашої техніки.
Одночасно ми збільшили кредитування нашої промисловости. Не буду переобтяжувати доповідь числами. Зазначу тільки, що 1921 року Ленін із задоволенням говорив про те, що ми зберегли 20 мільйонів золотих карбованців для нашої промисловости. Тепер самий тільки трест Донвугіль потрібує щось 50 мільйонів карбованців. Теж саме й по инших галузях промисловости. Тепер ми витрачаємо десятки мільйонів карбованців на відновлення нашої промисловости, в загальному бюджеті нашої країни, ми намічаємо суму в 900 мільйонів карб, на зміцнення нашої промисловости. Поруч з цим, ми повинні тепер найбільшу увагу звернути на раціоналізацію виробництва, зменшення собівартости, заведення строгої економії. Тут ми також можемо вказати де-які досягнення. Так, наприклад, по Донвугіллю вартість пуду вугілля зменшилася на півтори копійки в порівнянні до минулого року. Але цього всього за-мало. Ми повинні зараз загострити проблему нагромадження, проблему раціоналізації виробництва й економії коштів.
Далі ми претендуємо на те, щоб справа паровозобудівництва на Вкраїні зайняла основне місце в загальному будівництві нових паровозних заводів.
Далі, окреме місце в нашій країні повинна зайняти промисловість, що оброблює сільсько-господарську сировину. Зокрема, ми повинні поставити питання про розгорнення цукрової промисловости. Річ у тому, що наша промисловість географічно поділяється на дві смуги. Металургічну промисловість маємо на Лівобережжу, на Правобережжу треба звернути увагу на розвиток цукрової промисловости. Ми гадаємо, що після того, як ми закінчили відбудування цукроварень, ми повинні будемо розгорнути будівництво нових заводів.
