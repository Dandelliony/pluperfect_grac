ДОГОВІР ПРО ПІДТРИМКУ.
Є чутки, що начальник штабу Чжан-Цзо-Ліна погодився з японським урядом про відправку 40.000 війська на допомогу Чжан-Цзо-Ліну. 10.000 японських салдатів мають бути негайно відправлені на фронт, при чому салдати мусять бути одягнені в китайську форму, щоб їх не можна було відрізнити від китайських салдатів.
ЗАЯВА ГО-СУН-ЛІНА.
З огляду на ці чутки Го-Сун-Лін повідомив японський уряд, що він не має наміру порушувати японські інтереси в Манчжурії, але що він буде примушений змінити свою позицію, коли японці будуть допомагати Чжан-Цзо-Ліну.
ОДМІНА ДОГОВОРУ.
Повідомляють, що після цього японський уряд не затвердив угоди з Чжан-Цзо-Ліном: японському військові приказано поки-що не виступати.
ВТРУЧАННЯ ПРОСТО НЕВИГІДНЕ.
Падіння Чжан-Цзо-Ліна була для японських мілітаристів цілком несподіваним. Вони й досі вірять в те, що становище їхнього ставленика в Манчжурії непохитне. Великі капіталісти побоюються, що єдина досі Манчжурія, розпадеться, що викличе ускладнення для Японії. Аграрії запропонували уряду вжити негайно заходів до оборони японських інтересів в Манчжурії, де «хід подій рішає долю японської імперії та справу миру на Далекому Сході». Японський прем’єр Като відповів, що остаточне вигнання Чжан-Цзо-Ліна не відіб’ється на інтересах Японії, бо ввесь китайський нарід ненавидить колишнього манчжурського диктатора й Японія зробила б нерозумно, допомагаючи йому.
А ВСЕ Ж ТАКИ...
Проте, не вважаючи на все це, останні повідомлення говорять, що командуючий японським військом в Південній Манчжурії видав приказ знов перекинути військо до Мукдену. Частина війська вже прийшла до Мукдену й охороняє японську частину міста.
