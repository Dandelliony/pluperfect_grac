В 23-м році, коли завод знов розпочав свою працю після майже 4-х літньої перерви, на ізавод прийшло працювати 3 комсомольці. Ці комсомольці й заснували комсомольський осередок на заводі. Незабаром до них приєднались ще двоє хлопців, і осередок почав рости. За півроку в осередку було вже біля 35 чол.
Тим часом на заводі зорганізувався партосередок, що взяв керовництво над комсомольцями.
Нещодавно комсомольці урочисто відсвяткували двохріччя свого осередку. За 2 роки осередок виріс і зміцнився. Зараз у ньому 100 комсомольців. З них 25 дівчат. Безпартійної молоди на заводі — чоловіка 30, серед яких веде роботу комсомол. Осередок керує роботою піонерського загону, що складається з 300 піонерів.
Велика кількість піонеров на невеликому заводі пояснюється тим, що тут не лише діти робітників заводу «Шевченка», але й діти робітників инших заводів, яким сюди ближче, ніж до заводів, де працюють їхні батьки.
Комсомольці організували також жовтенят, яких є 60 душ. Осередок має досягнення в заповненні броні. В фабзавучі працює 4 підлітки поверх броні, з 37 фабзавучників — 30 комсомольців.
Осередок користується авторитетом у дорослих робітників. В складі заводського комітету є комсомолець — представник осередку.
Не зовсім ще налагоджено справу з дисципліною. Місяців два тому вона зовсім була підупала, але переобрали бюро, до якого ввійшли більш авторитетні комсомольці, і дисципліна стала налагоджуватися.
Відвідування загальних зборів зараз відсотків на 80%, що можна вважати приблизно нормальним, але не зовсім. Є ще в осередку такі хлоп’ята, що люблять «лобузіть» і трошки похуліганить. Своєю поведінкою ці хлопці перешкоджають роботі: збивають бучу, галас, на загальних зборах начиняють гратися (ллють гас в огонь, зачипають кожного і т. инш.)
Треба підтягти тих товаришів, що не вміють себе поводити і вважають комсомольську дисципліну за щось для себе не обов’язкове.
