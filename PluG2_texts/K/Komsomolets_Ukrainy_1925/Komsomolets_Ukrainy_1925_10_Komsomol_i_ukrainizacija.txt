Партія і її помічний Комсомол в останній час рішуче поставили питання про розвиток української культури. Також рішуче поставлено питання про українізацію радянського апарату, до якого належить і частина молоди, зокрема — комсомольців. Центральний Комітет Комсомолу зі свого боку домагається своєчасно й у повній мірі виконати завдання партії в національній справі, що видно навіть з того, що Центральний орган «Комсомолець України» виходе українською мовою і всі листування і директиви з боку ЦК подається українською мовою і т. инше.
Одночасно ми мусимо визнати, що з боку комсомольців не надається належної уваги справі українізації. Помічається, що частина комсомольців негативно відноситься до українізації, не відвідує курсів української мови не вважає за необхідне говорити українською мовою то-що.
Правда, в селянській частині організації нього немає, але частина комсомольців міста здебільшого українською мовою не володіє і не помітко нахилу до її вивчення.
Необхідно аби кожний комсомолець уявив собі значіння українізації і серйозно ставився до цієї справи; особливо ті, що працюють по радянських установах та урядництвах і що мають безпосередній зв’язок із селянством.
Практично:
Комсомольцям необхідно обов’язково відвідувати курси по вивченню української мови, що існують при установах та підприємствах;
Треба раз на завжди встановити, аби комсомольці, що володіють українською мовою вживали виключно її підчас перебування в установі, а також на зборах, засіданнях і т. инше;
Все листування комсомольських комітетів і осередків, а також і протоколи їх необхідно цілком перевести на українську мову (за винятком нацмен).
Одночасно треба домагатись, аби всі зібрання, засідати осередків і т. инше переводилося виключно українською мовою.
Заняття політшкіл треба також поступово переводити українською мовою.
Крім того, треба зазначити, що до цього часу комсомольці міста мало цікавляться українською літературою, за-мало передплачують українських часописів і т. инше. З цим явищем треба повести уперту боротьбу і домагатися, аби при комсомольських клубах було досить української літератури, а також, щоб кожний комсомолець зацікавився українською культурою.
Одним із негативних масових явищ, що спостерігається серед комсомольців в сучасний мент — це думка про те, що мов я — комсомолець і мене не звільнять 1-го січня 1926 р. хоч і не знатиму української мови. — 3 цим «уклончиком» комсомольським осередкам доведеться повести уперту боротьбу і надіятись на захист комсомольських організацій в цій справі комсомольцям не слід.
Бюрові осередків необхідно встановити певний контроль за тим, як українізувався той чи инший комсомолець, домагаючись, аби комсомол і в цій справі був першим!
Лише тоді, як кожний комсомолець з приємним йому ентузіазмом візьметься за виконання завдань партії в національній справі — комсомолом буде переведено в життя в першу чергу й у повній мірі.
