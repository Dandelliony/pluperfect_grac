Григорий Іванович устав, міцно, по хазяйські обперся руками на стіл і спокійно, але радісно сказав:
... — оголошую одкритим.
І відразу — посипалося. Оплески, греміли, гурткотіли, співали, сміялися.
Неначе кулемети партизанських загонів у вісімнацятому,
неначе гуркіт боїв з німцями та їх хвостиками за Радянську Україну,
неначе радісні вигуки на звільнених од білого жаху вулицях сел і міст у дев’ятнацятому,
неначе тупотіння кінноти, що змітає поляків у двацятому з лиця неньки-України,
неначе брязк і скреготіння радять першого голого року,
неначе рев гудків на заводах, що повстали з мертвих, неначе торохкотіння тракторів по широких степах,
 — загриміли, загуркотіли, заспівали, засміялися оплески п’яти сотен обраних од 135-ти тисячної гвардії КП(б)У.
Григорій Іванович говорив, міцна радість билася в стіни театру, по дрогах летіла по Україні, по СРСР, по цілому світу й ---
і — завтра, позавтра — українці в Польщі зведуть на мент голови, зітхнуть.
 — Чи швидко... в нас?..
Зітхнуть і ще міцніше стиснуть кулаки.
І тисячі тисячів українських селян і робітників хапатимуть газети, зачитуючи їх до дірок...
 — Це-ж наша партія зібралася!
І півмільйона комсомольців і піонерів слухатимуть гасло, що подаватиме з’їзд, прийматимуть, проводитимуть у життя кипуче, бурхливе, радянське життя і у відповідь на кожну постанову, прогремить вигук: півмільйоновий.
 — Єсть, керманичу. Ми — на місцях.
Григорій Іванович — м илий, рідний, близький всеукраїнський старший дав слово «всесоюзному Каліничу» під його слова, міцні, суворі й ніжні згадували розсуваючи пам’яттю мури, межі, рухаючи роки й числа, згадували:
Перший з’їзд...
Грубий чобіт німецьких наємників на Україні. Український з’їзд у Москві. І через кордони, через тисячі німецьких постів і застав крик з України, задушеної, скривленої, замордованої, але тривкої в боротьбі.
 — Держимось! Б’ємось! Підкопуємо з середини!
Другий з’їзд...
Україна, збита з ніг німецькими прикладами, гетьманською нагайкою, петлюрівською зрадою на землю, на коліна — підвелася. І тому міцний голос був другого з’їзду, що зібрався в Москві, непохитні були постанови; а кріз зачинені вікна доходив сморід потроху, вітер близької німецької революції, заграв визволення України.
Березень 19-го року. Третій з’їзд. Вдома, У Харкові, на Україні.
І такий народ ці більшовики, уперті, непохитні ленінці — тільки-но прийшли з фронтів, од боїв, перемог і — зараз вже — розмови й постанови про землю. Чорноземна Україна дивилася на з’їзд, сподівалася.
 — Земельки...
Четвертий. Це — двацятого.
Допіру зник під грізним натиском червоних, білий терор, білий бруд з України. Ще на Українській землі поляки. Ще гирчить загнаний у смерть, у ніщо Врангель. А вже приходить на з’їзд Блакитний і каже:
 —  «Комінтерн наказав нам шикуватися по ваших лавах, ми виконуємо його наказ,прийшли до вас і просимо прийняти до вашої сім’ї.
П’ятий. 21-й смертельний рік.
І — хоч і сичить бандитизм, хоч і з’їзд представником всього тільки 40.000 цивільних і 36.000 військових-комуністів, хоч і стукає за вікном голод — з’їзд говорить про господарство, про справи — треба вирішувати на роки, міцно та надовго.
Шостий, сьомий, восьмий...
І — відразу — назад до театру до дійсности, до сьогоднішнього дня — на ІХ-й з’їзд більшовицької України.
І — відразу — привітальних промов непартійних пролетарів, що прийшли з заводів і запевняють свого проводиря, керовника, старшого товариша:
І діло не стане. Не стане тому, що коли тов. Каганович сказав:
 — Шляхи наші вірні. І в цьому ми переконані не тільки тому, що ми цього бажаємо, а тому, що наша політика перевірена життям. З’осібна товариші, ми виходимо тепер на з’їзди партії цілком певні в тому, що партія одностайно ухвалить певну, спокійну політику ЦК протягом цих півтора роки.
Уся маса відповіла йому гучними оплесками, тому що комуністична партія — це Ленінська, більшовицька партія, що знищує всі перепони, всі ухили, все, що стоїть на шляху до останньої мети — комунізму.
