З 6 год. до Іванівського клубу ім. т. Скороходова збіраються делегати конференції.
Три сигнали... Завіса підіймається...
Відкриваючи конференцію, т. Чепуженко зазначив що матеріяльний стан молоди покращав і через це збільшилася продуктивність праці, підвищилися культурні потреби, а головне — збільшилося поповнення лав ЛКСМ.
Червоною смугою крізь усю нашу роботу проходить охоплення по-за спільчанської молоди, головним чином, селянської. Проводячи роботу партії на селі, ми зможемо бути найкращим помічником її та йти шляхом, що накреслив В. І. Ленін. І тілько в такий спосіб ми здійснимо роботу будівництва соціялізму.
Після привітань од Дорпрофсожу, Червонозаводського й Журавлівського райкомів, позапартійної молоди та піонерів, тов. Чепуженко оголошує текст привітальних телеграм ЦК РКП та Виконкомові КІМ’у. У телеграмі КІМ’ові конференція просить прислати на окрконференцію представників польського й Нью-Йоркського комсомолу.
У привітанні від райпаркому й доповіді про завдання партії тов. Берзюкевич сказав, що партія вживає всіх сил, щоби керовництво комсомолом було гнучкішим та щоб допомога комсомолові в справі розвязання всіх завдань, що стоять перед нами, а особливо завдань ленінського виховання, була найповнішою. Тов. Берзюкевич висловив непохитну певність, що конференція правильно, по ленінському, розвяже ті завдання, що поставило життя перед партією та комсомол — найближчим помічником партії.
Після засідання, для делегатів, силами клубу було поставлено п’єс у «На перемогу».
Другого дня конференція заслухала доповідь окркому та райбюра в справі дитячого руху.
В наслідок своєї трьохденної роботи конференція прийшла до таких вирішень:
Підсилити політосвітроботу.
Налагодити роботу в виробничих осередках.
Як найширше розгорнути роботу комсомолу серед селянської молоди.
В справі дитячого руху конференція виробила низку практичних заходів.
