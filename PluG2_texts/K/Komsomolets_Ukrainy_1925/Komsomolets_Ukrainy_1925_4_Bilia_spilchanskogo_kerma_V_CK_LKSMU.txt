КОМСОМОЛЬСЬКИЙ АКТИВ ЗА ФІЗКУЛЬТУРУ.
ЦК ЛКСМУ звернувся із спеціяльним обіжником до всіх окружкомів, щоб як найширше втягнути до справи фізичного виховання комсомольський актив. В обіжнику підкреслюється необхідність ужити цілий ряд профілактичних заходів до поліпшення загальних умов праці й побуту, оздоровлення робітничої молоди та активу. Корисні методи фізкультури зміцнятимуть здоровля активістів. Обіжник відзначає велику потребу популяризації основних ідей радянської фізкультури та значіння оздоровлення комсомолу, особливо його активу гімнастичними вправами, ігрищами, спортом, екскурсіями. Поруч з цим комсомольський актив повинен брати широку участь у роботі низових гуртків фізкультури.
ЗМІНИ В ЦАРИНІ ШЕФСЬКОЇ РОБОТИ.
Згідно з постановою ЦК шефські комісії при Окркомах та райкомах ліквідуються.
Шефською роботою керують військові комісії при окружкомах, при чому в осередках лишаються шефські комісії, функції яких зазначені в організаційних формах шефської роботи.
УЧАСТЬ ПРЕДСТАВНИКІВ ЛКСМ У ПРОФСПІЛКАХ.
ЦК ЛКСМУ звернувся із спеціяльним листом до всіх окружкомів та Молдавського Обкому про участь представників ЛКСМ у профспілках. Робота представників ЛКСМ у профспілках, говориться в обіжнику — мусить бути справлена по лінії керовництва роботою юнацьких секцій робітничих клубів. У звязку з тим, що керування справою фізвиховання передано профспілкам, представники в профспілках повинні приймати активну участь у справі керування фізкультурою, вживаючи заходів до забезпечення цієї галузи роботи серед молоди з спілкового культфонду. Крім того представники в профспілках повинні звернути більшу увагу на справу ліквідації неписьменности серед молоди.
ОБСЛІДУВАННЯ НИЗОВИХ ОСЕРЕДКІВ.
Оргінстр ЦК намітив зробити обслідування 30 виробничих та 30 сільських осередків, щоб повніше з’ясувати роботу в нових умовах та піднести активність селян. Обслідування будуть провадити самі окружкоми. Крім того Оргінстр хоче сам провести передвиборче обслідування праці 5 виробничих та 5 сільських осередків.
БРОНЯ МОЛОДИ.
При Економкомісії ЦК утворено комісію на встановлення броні в металообробчій промисловості, а також у лісництві. Передбачаються також переглянути питання про броню для молоди в марганцевій промисловості.
КЕРОВНИЦТВО СПРАВОЮ РОБІТНИЧОЇ ОСВІТИ.
Визнаючи цілком законні вимоги господарчих та професійних органів, про їх участь в будівництві робітничої освіти, ЦК висуває питання про утворення Ради в справі робітничої освіти та Консультації навчально-виробничої роботи шкіл. Одночасно ЦК вважає надати ширших прав органам ВРНГ, безпосередньо адміністративному керовництву курсами робітничої освіти, як установи коротко-термінової підготовки кваліфікованих робітників. Програми навчання мусять затверджувати органи Наркомосвіти.
ТЕРМІН НАВЧАННЯ.
Центральний Комітет цілком поділив точку погляду господарчих організацій в справі підготовки кваліфікованих робітників, та підвищені кваліфікації окремих робітників — лічить необхідним існування шкіл фабзавуча, як масової школи, що готує, високо-кваліфікованого робітника, технічно — та практично письменного.
Школа ФЗУ мусить бути живою школою — школою систематичної підготовки потрібних кваліфікованих робітників, що буде орієнтуватися на зміну тієї кваліфікованої робітничої сили, що де-далі зменшується.
Підводячи до 25-го навчального року 4-х літку як загально освітню базу та поволеньки переходячи до семирічки — ми без усяких сумнівів скоротимо термін навчання до двох до трьох років.
ВИРОБНИЧЕ НАВЧАННЯ ТА НОП.
Другим питанням здешевлення вартости шкільного навчання мусить бути доцільна постановка НОП’у в школі та правильне вирішення питання праці на виробництві.
В міру підвищення кваліфікації учнів встановлюється норма вироблення, що поширює виробничий програм навчального цеха. Треба справу поставити так, щоб завдання школи відповідали меті виробництва, готуючи тих, кого нині потрібує промисловість. При такій організації школи ми забезпечимо нормальну учобу та максимально скоротимо фактичні видатки по школі. Не малу ролю відограє запровадження в школі елементів НОП’у; дисципліна, чіткість у роботі, чистота, знати своє місце в роботі, календарність і т. ин.
МАТЕРІЯЛЬНА БАЗА.
Третє питання є по суті питання матеріяльної бази школи, воно мусить поліпшити якість продукції. Без книжки, помешкання, кабінетів, бібліотек та инших учбових підручників — не може бути школи. Школа Фабзавучу, що її прийняли господарчі органи на своє місцеве утримання — мусить з 1925-26 навчального року, особливо з 1926-27 мати певні кошти на учбово-виробничу роботу.
