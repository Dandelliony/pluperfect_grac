Було колись. За давніх-давен було. За Тараса Бульби...
Так за Січ... Пам’ятаєте Гоголь каже:
 — От воно те гніздо, звідки вилітають люди могутні, як орли! — Себ-то, Січ тая.
Я власне не за саму Січ, а за те, як підбирали до неі, орлів, запорожців, тоб-то.
 — Віруєш у бога? — 
запитував кошовий новоприбувшого орла».
 — Вірую! — 
 — А ну перехрестись! — 
Той хрестився.
 — Прочитай «вірую»! — 
 — Читав і «вірую»...
І все. Хто він, звідки, кому там було діло? Аби «вірую» знав і хреститься вмів...
Ні анкет тобі не треба було, ні рекомендацій — раз-раз і є запорожець.
Ніякого бюрократизму!
Метод зручний і дешевий...
Хоч комсомол і не Січ, але приймати треба буває... Нових комсомольців приймати. Але як приймати — отут воно саме й заковика.
Перше діло анкета: хто такий? Та хто були батьки-чи трудящі пролетарі і незаможники, чи експлоататори трудящих і инша міщанська ідеологія? — 
... Словом сами добре знаєте — обличчя виявити треба трудяще й активність комсомольську. Вивчити, придивитись треба...
Довга це історія вивчати та придивлятись. Багацько часу минає... Тут потрібний спосіб швидкий і безпомилковий.
Так от:
 — До комсомолу хочу! — 
Заявляє, будемо говорити, якийсь пролетар од станка, або незаможник од трактора, которий хоче бути організованою молоддю.
 — Хто «за»? — 
ставить Бюро перед загальними зборами кандидатуру.
 — Прийняти! Хлопець — гвинт. Через губу чвіркає од сільради, аж до сельбуду! — 
Висловлюються загальні збори.
 — Такого приймайте. Коли будемо запльовувати очі міжнародній буржуазіі — одним духом заплюємо... Станемо комсомолом та як чвіркнимо через губи, і ніякого війська не треба... Потому фізкультура...
З дівчатами инша справа. Коли кандидатку злегенька ущипнути і вона не почне дряпатись та кричати — приймайте! Міщанськоі ідеологіі в неі немає.
І без анкет і швидко — спосіб легкий і бюрократизму нікоторого! — 
Мов кріз решето одвієте, кого вам треба. За тиждень сто нових комсомольців, як льоду наберете.
Але кажуть так не годиться! Вивчати треба, обережно приймати, щоб негодящий елемент похапцем не втягти в комсомол.
Гей. отой — елемент, коли вже його не буде?! — 
... не годиться то й не годиться: дискусії розводити не будемо.
Коли обережно то й обережно...
 — Чи як ви скажете, товариші комсомольці? — 
Через решето, комсомольське — Ленінове решето — приймати треба?
Виходить, Січ не в моді...
Не в моді — то й не треба...
