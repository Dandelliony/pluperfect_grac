З розвитком нашої промисловости стає за пекуче питання про нову кваліфіковану силу. Звичайно, не можна обминути тих шкіл, що готують нових кваліфікованих робітників. Не доводиться зупинятися на ФЗУ що до підготовки кваліфікованих робітників: до де-якої міри вони себе виправдали. Але слід зупинятися на инших школах — це професійні технічно-механічні та хемичні школи.
Завдання цих шкіл — дати в першу чергу кваліфікованого робітника. Але на ділі трохи не так буває. Соціяльний стан учнів. У наших професійних технічних школах на 50% вчиться елемент не пролетарський. Всі учні цих шкіл бажають бути за техніків та інженерів, цеб-то після профшколи, відбувши один рік практичного стажу, йти до вищої школи, але до практичних робот в професійних школах відносяться формально, аби виконати ті чи инші практичні роботи до зачотів. Оце можна зауважити кожній школі.
Треба під профтехшколу підвести також виробничу базу, як у ФЗУ, треба нам у профшколах підобрати дійсно пролетарський елемент. За таких умов профшколи, звичайно, через де-який час будуть давати, до де-якої міри, кваліфікованих робітників.
Тепер що до перепідготовки кваліфікованої сили серед молоди. Зараз, коли знімається питання про перепідготовку в центрах, треба звернути увагу й на село та провінціяльні міста. За цей рік дуже багато селянської молоди, а також і молоди міст пішло шукати собі роботи в центральні виробничі губерні та округи (приклад, за рік із Богодухівського району виїхало на заробітки до 300 чоловіка самих комсомольців, не рахуючи позаспілчанської молоди. Уся ця молодь працює на чорній роботі, бо не має кваліфікації.
Під час майбутньої перепідготовки кваліфікованої сили треба звернути на це пильну увагу. Треба організувати ремесницькі курси при професійних школах, де-б молодь до певної міри кваліфіковалась. Такі курси в провинції стали-б дешевше, бо витрачувалось-би кошти тільки на інструкторів та матеріял, а також вони могли-б виробляти речі та ремонтувати реманент для села й цим змогли-б до де-якої міри забезпечити себе матеріяльно. Треба звернути увагу на відкриття таких майстерень і допомдиту, бо зараз помічається тяга до міста безпритульних дітей села, а таких дітей можна на місцях навчати тому чи иншому реместву. Треба тільки всім громадським організаціям звернути на це увагу й, звичайно, справу кваліфікації молоди можна налагодити.
