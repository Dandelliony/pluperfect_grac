ПЕРЕГОВОРИ ПРО СКЛАДАННЯ КАБІНЕТУ.
Німецький президент Гінденбург прийняв одставку уряду Лютера.
Після цього Гінденбург почав наради з проводирями політичних партій. Першим він прийняв соц.-демократа Лебє (голова райхстагу). В розмові з ним Гінденбург висловився за утворення уряду великої коаліції від соціял-демократії до народньої партії Штреземана.
Соціял-демократи принципово не відмовляються допомогти буржуазії стримати хвилю соціяльних боїв, яка має бути тим, що вони візьмуть участь в уряді, але разом з цим, вони прислухаються до настрою мас.
Зміст переговорів з ними держать в таємниці.
ВСЕ, ЯК СЛІД ПО ДАУЕСУ.
З усіх місць Німеччини надходять відомості про дальніше припинення робот на цілому ряді підприємств. За останніми статистичними даними, в листопаді зареєстровано 1343 банкроцтва, у жовтні — 1164, та взято під опіку 967 підприємств.
ЧОГО ВИМАГАЄ КОМПАРТІЯ.
В звязку з господарчою кризою, з наступом підприємців та одставного уряду, німецька компартія випустила відозву, яка закликає трудящих до боротьби за розпуск райхстагу і за утворення робітниче-селянського уряду, який тільки й може знайти вихід з теперішнього критичного становища.
Відозва вимагає внести такі негайні заходи: допомога безробітним і робітникам, які працюють неповний робочий день; заборона закривати підприємства; відновлення 8-ми годинного робочого дня; виконання вимог організацій державних службовців; допомога селянській бідноті та середнякам; конфіскація майна колишніх князівських фамілій; розпуск монархічних організацій; цілковита амністія пролетарських в’язнів; чистка судового апарату, що здійсняв класову юстицію; одмова від плану Дауеса і політики Локарно; дружнє господарське й політичне співробітництво з СРСР.
