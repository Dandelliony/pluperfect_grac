Польський злотий все падає. Ціни знову збільшилися. Гуртовики не продають товари, через що відчувається брак товарів. Безробіття збільшується, через те, що скоротили виробництво. Офіційно число безробітних досягає 240.000; протягом останнього тижня число безробітних збільшилося на 7.000.
УРЯД ЛАМАЄ ГОЛОВУ.
Уряд увесь час засідає, даремно намагаючись виробити програм «політики оздоровлення». Мають зменшити платню державним урядовцям, зменшити допомогу інвалідам і дозволити вільний довіз сільгосппродукції. Але, що до цих питань до згоди не дійшли.
У голови сойму Ратая відбулася нарада уряду з лідерами парламентських фракцій.
НЕМА ГРОШЕЙ — Є ОФІЦЕРИ.
Зважаючи на фінансову кризу де-які газети порушили питання про скорочення армії та військового бюджету. Військова рада встановила, що скорочення армії на 2.000 офіцерів не зменшить її боєздатности.
НОВИЙ БЮДЖЕТ.
Але складаючи «твердий» бюджет на 1926 р. міністерство фінансів зменшило переважно кошториси міністерств освіти, юстиції та внутрішніх справ. Увесь бюджет складає 1.400 мільйонів злотих.
ВИРОК НАД ПОВСТАНЦЯМИ.
У Ровно закінчився процес української революційно-повстанської організації «УРПС». Шестеро підсудних засуджено на 4 роки каторги, решту 5 до 1-2 років ув’язнення.
ЯК УТВОРЮЮТЬ ПРОЦЕСИ.
Варшавський прокурор звернувся до сойму, вимагаючи видати для судового переслідування депутата незалежної селянської партії Головача.
У звязку з цим до сойму надійшов лист головного свідка обвинувачення проти Головача — Луцевича, про те, що начальник Новогрудської дефензиви Коцукер, що допитував його примушував його давати вказівки проти Головача. Підчас допиту Коцукер катував його за допомогою електрики. Комісія, що оглянула Луцевича через 5 місяців після допиту знайшла на його тілі виразні сліди катування та побоїв.
Лист Луцевича затримала прокуратура й тільки за допомогою депутатів сойму лист цей передали до сойму.
РОЗШАРУВАННЯ СЕЛА. — РОЗКОЛ «ВИЗВОЛЕННЯ».
Парламентська фракція «Визволення» (рібно-буржуазна селянська партія, що спирається на середняків) напередодні розколу. Гадають, що 18 депутатів вийдуть із фракції.
Причиною розколу є те, що партія втратила вплив на селі й треба змінити політику партії так, щоб вона відбивала класові інтереси селянства. На чолі групи, що відокремлюється, стоїть Домбський, що колись підписав Ризьку угоду з СРСР.
Розкол «Визволення» свідчить про те, що відбувається гострий процес розшарування польського села.
