1200 РАДЯНСЬКИХ ТРАКТОРІВ.
ЛЕНІНГРАД. Вироб тракторів на заводі «Красний Путиловець» іде дуже добре. Цими днями випущено 1200-й трактор системи «Ф. П.».
Трактори, які зараз випускається, де в чому кращі од американських Фордзонів і загалом не гірші від них. На трактори, що випускає «Красний Путиловець», треба далеко менше палива, ніж на американські.
На початку 1926 року завод робитиме по 100 тракторів на місяць. Протягом 1926-го року буде випущено не менш, як 1200 тракторів.
ГЕЛІЙ В СИБІРУ.
НОВОМИКОЛАЄВСЬК. Господарчі і наукові кола дуже зацікавилися тим, що в Сибіру знайшли природні виходи гелію (дуже рідкий і дуже цінний газ). Такі виходи знайдено коло Байкала і в околицях Томського.
Ухвалено утворити спеціяльну лабораторію при сибірському технологічному інституті (в Томському). Розробка гелію в Сибіру нищить монополію Америки й зможе зробити Сибір всесвітнім постачальником гелія.
ПОВІТРЯНЕ СПОЛУЧЕННЯ З ДАЛЕКИМ СХОДОМ.
ВЕРХНЭУДИНСЬК. Прибула експедиція Авіохему робити дослідження й розвідки, потрібні для організації великих ліній Москва — Владивосток і Верхнєудинськ — Урга — Пекин. Робити експедиції доводиться в тяжких кліматичних умовах. Почали збирати 6 самольотів, виключно радянської роботи, на яких робитиметься дослідницькі польоти.
Літаючи, літунам доведеться керуватися самими компасами.
Є надія, що повітряна почта почне ходити весною.
НОВИЙ ГАЗОВИЙ ФОНТАН.
БАКУ. На Сураханах зі старої свердловини № 26 почав бити газовий фонтан, що дає 6.000 пудів на добу; нафти тут мало. Там же почав бити газовий фонтан на свердловині № 126, що дає на добу газу 2.000 п.
