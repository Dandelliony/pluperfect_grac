Політичне виховання допризовників доручено комсомолові під керовництвом політорганів. Що-року до навчальних пунктів, яко політкерів та груповодів спілчанські організації надсилають своїх членів, що найбільш підготовані до політико-виховавчої роботи.
За прикладом минулих років, на місцях для збору 1904 року, за вказівками ЦК КСМ, виділили політкерів, що їх загалом на Україні 2.500 чоловіка.
Політкерів підбирають дуже уважно: при військових політорганах перевели спеціяльну атестацію виділених робітників. Яка-ж ця маса виділених політкерів допризовної підготовки? За відомостями вона така: соціяльний стан політкерів за матеріялами 16 округ: робітників — 37,3%, селян — 43,5%, службовців — 19,2%.
Національний склад підбору політкерів загалом можна сказати задовольняючий. У всякому разі в порівнанні до минулих зборів ми маємо на багато більше політкерів-українців. Усі хиби що до нацпідбору політкерів, що їх мали зимові збори 24-25 р. — виправлені. Наведемо відомості з 24 округ: українців — 80%, росіян — 6,4%, євреїв — 11,1%, инших — 2,5%.
Союзний стаж виділених політкерів такий: з 1925 р. — 9,9%, з 1924 — 47,4%, з 1923 — 11,3%, з 1922 — 11,3%, з 1921 — 7,3%, з 1920 — 4,1%.
Що до політичного рівня, то політкерам ще багато де-чого бракує. Але як узяти на увагу, що по всій Україні тільки протягом листопада-грудня перевели курси, через які перейшли майже всі політкери, то за відомостями з 18 округ ми маємо підставу вважати, що і в цій справі в порівнанні до минулого року є де-які досягнення. Політкери 1-ої групи політписьменности складають 17,8% загальної кількости виділених політкерів, 2-а група — 46,7% і нарешті 3-я група складає 35,5%. Нам нічого дивуватися, що 3-я група складається переважно з міських політкерів; село дало переважно 1 та 2 групи політичного рівня.
Загалом картина підбору політкерівського складу досить добра, але треба зазначити на одну «дрібницю», що підчас минулих зборів була за найболючіше місце — це текучість політкерів. Де-яка небезпека від цієї текучісті є й для майбутніх зборів, бо й тепер уже помічається частична зміна виділених та атестованих політкерів на инших.
Висновок: Ми маємо кадр виховавчої допризовної молоди, що його можна використати не тільки на зборах, але й в часи між зборами; місцеві організації, починаючи від окружкомів і до осередків КСМ включно, повинні вжити заходів до стабілізації політкерівського складу, та позбавити виділених товаришів на час допризовної підготовки від смикання й перебросок, що найбільше викликають «текучість», яка дуже шкодить допризовній підготовці. Як правило треба запам’ятати: не повинно бути жодної переброски без відому військових органів, що керують всією строєвою та військово-політичною підготовкою допризовників в цій окрузі або районі.
