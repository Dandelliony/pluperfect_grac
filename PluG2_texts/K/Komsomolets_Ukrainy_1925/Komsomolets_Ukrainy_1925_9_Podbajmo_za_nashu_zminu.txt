Багато завдань має перед собою комсомол. Але чи не найголівніше з них — це виховати собі надійну зміну, щоб до лав спілки входили здорові духом, виховані по ленінському комсомольці. Це наша зміна — юні ленінці. А треба сказати, що ще й досі праця серед них не скріз як слід налагоджена.
Часто трапляються випадки, коли піонери виконують обов’язок якогось «листоноши»: то вожатий дасть писульку до свого знайомого, щоб піонер одніс, то для секретаря осередку треба сходити по особистих справах. Багато можна навести таких, я сказав би, негативних явищ, коли юні ленінці мусять роботи те, що зовсім до них не стосується. А вразі неслухняности загрожує небезпека — бути викинутим із загону, як «негідний елемент» чи щось подібне до цього.
Все це надзвичайно кепсько впливає на піонерів та обурює їхніх батьків. Цілком зрозуміло, що батько не буде тішитися з того загону, куди ходить його дитина, а також і з комсомольця-вожатого. Ніж мати цій дитині даремно гаяти час, разносючи писульки вожатого, то чи не краще було б, щоб вона щось допомогла в господарстві.
Друга велика хиба в роботі вожатого — це те, що комсомольський осередок не має жодного керовництва з боку партійців що до роботи серед юних ленінців. Навіть трапляються такі випадки, коли на запитання комсомольця-вожатого до партійця, як провадити роботу серед піонерів, та що зробити в тій чи иншій галузі, партієць не може дати задовольняючої відповіди комсомольцеві.
Ми знаємо, що виховання юних ленінців провадиться комсомолом через керовництво партії, а виходить, що цього керовництва немає. Ясно, що від такого виховання ми не матимемо бажаних наслідків. Лави комсомолу будуть поповнюватися піонерами, які нічого корисного в загоні юних ленінців не придбали. Такий з нього вийде робітник-комсомолець, як і піонер.
Необхідно як найшвидче встановите пильне керовництво з боку партії, щоб не збитися з того шляху, якого накреслив нам Володимир Ілліч. Тоді ми будемо певні, що наша зміна буде підготовлена і зможе замінити старих свідомих робітників.
