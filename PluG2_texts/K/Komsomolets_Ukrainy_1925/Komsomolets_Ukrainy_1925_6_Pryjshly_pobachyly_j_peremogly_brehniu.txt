Де-кілька тижнів тому, в Харкові була делегація австрійської робітничої молоди. Ще пізніше столицю України відвідала німецько-чеська делегація.
Нижче ми вміщуємо листа одного з членів австрійської делегації т. Громзамера. Листа надіслано спеціяльно для нашої газети. Цей лист, як найкраще обмальовує вражіння делегації від Союзу Рад Республік і є кращим доказом того, що машкара соціял-зрадницької брехні буде зірвана з очей закордонної робітничої молоді.
 — «Товариші! — пише т. Громзамер, — як членові австрійської робітничої молоди мені хотілося-б передати вражіння про Росію. В буржуазних газетах у нас на батьківщині вміщували відомості про становище в Росії, про більшовизм, але всі ці відомості були брехливі. Особливо брехливі були дані про робітничий рух в Росії. Порівнюючи становище робітничого руху в Австрії і в Росії, вони (буржуазні газети) повідомляли про легке, для робітника, життя, про ліпший і більш вільний робітничий рух в Австрії, ніж в Росії. Комуністичні газети Австрії писали про Росію правду, в буржуазних — була брехня, — й ми вирішили надіслати делегацію австрійської робітничої молоди до Росії, щоб довідатися, хто бреше.
Як тільки ми досягли Російського кордону, ми зразу побачили, що тут зовсім инше життя, ніж в капіталістичних країнах.
Прибувши до Москви, де нас зустріли, як друзів, ми відвідали фабрики, дитячі будинки, підприємства й всюди ми впевнились, що робітник і селянин живе тут краще ніж за кордоном.
В Австрії робітники, як клас, запродані буржуазії й знають про російських робітників тільки неправду. Делегація австрійської робітничої молоди їм цю правду розкаже. Передаю найкращу вдячність Харківській робітничій молоді за дружню зустріч.
Віллі Громзамер. (Комуніст).
Цього листа, звичайно, ні одна буржуазна газета не вмістить — кому охота бити самого себе, — але такі вісточки з-закордону зміцнюють нашу віру в майбутнє, підтверджують світову єдність робітниче-селянської молоди й впевнюють в тому, що правда про нас буде відома всьому світові!
