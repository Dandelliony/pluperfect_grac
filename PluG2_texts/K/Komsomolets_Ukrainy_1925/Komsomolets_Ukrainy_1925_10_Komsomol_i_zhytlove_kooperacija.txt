За час свого існування харківська житлова кооперація зробила великий крок наперед. Дві тисячі житлкооперативів і домів-комун, що їх об’єднує центр харківської житлової кооперації — житлспілка, досить переконують нас у цьому. Крім кількосного зросту, перевели серйозну роботу що до якосного поліпшення стану будинків. Будинки без парканів, без вікон, із зруйнованими дахами — це було звичайне явище. Перед житлкоопом стояло завдання відбудувати ці будинки, добувати їх. Житлова кооперація в значній мірі виконала це завдання. Але, в роботі житлової кооперації було й тепер ще є багато хиб.
Житлова кооперація досі не охопила всіх трудящих, що живуть у житлових і домах-комунах. Так на 1 грудня 1925 року число дорослого трудящого населення в житлкоопах і домах-комунах було 58.122 чоловіка, а членами ЖК та ДК було тільки 33.289 чоловіка. Цеб-то 52,2%. Таким чином, що до охоплення трудящих житлова кооперація ще багато чого не зробила.
Дуже мало охопила робота житлової кооперації жінок. Як що до складу низового житлкооперативного активу увіходило 9.914 чоловіка, то на це число жінок було 1206 чоловіка, цеб-то 12 1/2%. Замало зроблений склад управлінь та ревкомісій житлкоопів і домів-комун також треба важати за одну головну хибу роботи житлкооперації.
Головне — за-слабе партійне та комсомольське керовництво роботою житлкооперації. До складу правлінь і ревізійних комісій на 9.914 чоловіка комуністів було 1.926, цеб-то 19%.
Самих комсомольців було до 400 чоловіка цеб-то щось 4% всього складу правлінь і ревкомісій.
Не треба й говорити, що це число за-мале.
Треба зазначити, що брак партійного та комсомольського керовництва викликав багато нездорових явищ. Ми наведемо два.
Часто-густо склад правлінь і ревкомісій буває остільки неавторитетний в тому чи иншому будинкові, що про якусь планову, здорову роботу нема що й говорити.
Друге й найшкідливіше - це «склока». У де-яких житлкооперативних уся робота полягає в розгляді склок, що, звичайно, відбивалося на роботі житлкооперативів.
З січня місяця 26 року харківська житлова кооперація розпочинає кампанію перевиборів низових керовничих органів — правлінь і ревкомісій. Кампанія має завданням освіжити та зробочити склад низових органів житлкооперації, і головне — підсилити партійне та комсомольське керовництво.
Через це комсомолом взагалі та кожним комсомольцем зокрема повстає багато серййозних, невідкладних завдань:
1. Взяти активну участь у кампанії перевиборів.
2. Допомагати вибору до правлінь та ревкомісій робітничої частини мешканців.
3. Підсилити роботу що до втягнення жінок до житлової кооперації.
4. Самому брати участь у роботі правлінь і ревкомісій та втягати до цієї роботи товаришів-комсомольців.
5. Підсилити та збільшити авторитет партійно-комсомольських фракцій при житлкоопах і домах-комунах.
