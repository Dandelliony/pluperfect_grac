Полуда, звичайно, релігійна. На очах. І зганяє її «Радянська Волинь».
Це річ дужо корисна, а на Волині, де святі отці почаєвці лудили довго й настирливо, — тим паче. Але зганяє її «Радянська Волин» так:
Під шапкою:
«Релігійна полуда спадає з очей» — пояснення:
«Самі-ж «святі отці» наштовхують селян на правду».
І далі три замітки про те:
а) як п’яний піп Левицький на весіллі без штанів басував, і йому за те пику набито;
б) як піп Лавринович бере з селян хаптурів на 2000 карб. у рік;
в) як піп Данілевич затаїв свою землю від податкових списків,
г) як піп пророкував кінець світу, а селяне ждали, й вірити перестали.
Матеріял добрий, але для знаття полуди не досить їдкий.
Бо він залишає відчиненим питання, з як-же а тими попами, що штанів не скидають, хаптурів беруть менш, землі не мають і пророкують обережніше?
В чім, власне, та «правда», на яку буцім «штовхають» п’яні отці, — так і залишається не виявленим. Ми боїмося, що без практично-наукової підпомоги такий матеріял полуди не вгризе.
Чи не підбавити до його позитивної науки, досвіду, техніки?
І в газеті, і в біжучому будівництві.
Щоб уже, коли бити, то по коняці, а не по голоблях, по релігії, а не по попових штанах!
Техніка.
Звичайно, не всяка техніка полуду зганяє.
Є така, що й наганяє.
Наприклад, техніка Бердичівської оркдерждрукарні, в котрій друкується "Радянський Шлях".
Перша й остання сторінка числа 96-го, що одержано в відділі друку — це заспліш полуда, тільки не релігійна, а з плям друкарської фарби.
Розібрати нічого не можна.
Редакція повинна нагадати друкарні, що вимога якости продукції відноситься й до друкарень.