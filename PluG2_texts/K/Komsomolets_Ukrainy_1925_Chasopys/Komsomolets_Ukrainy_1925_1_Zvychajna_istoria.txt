Полове питання — це дуже болюче питання серед комсомольців. Привольнянський осердок ЛКСМ Лисрайону дуже бідний на актив. Ще бідніший цей актив у комсомольському осередку села Краснянки, що входить до Привольнянської сільради.
І цілком зрозуміло, що комсомольця Василя Селезнева, жвавого хлопця, що був у Червоній Армії, вважали за активіста.
Також зрозуміло, що веселий та жвавий хлопець знайшов собі дівчину.
Усе йшло, як треба, і дійшло до того, чим звичайно кінчається — дівчина стала вагітною.
Василь почув небажану для нього звістку.
Активіст Вася знайшов вихід. Він рішив порвати стосунки з дівчиною. А для того, щоб її «одшити, як треба» — мовляв, «що я не я, і кінь ме мій», почав залицятися до иншої. Що-ж треба було робити дівчині? Не зважаючи на те, що вона була комсомолка, вона вирішила зробити аборт у бабки-шептухи.
Робилося це дуже таємно. А через кілкь днів про цю таємницю говорило все село. На бідну дівчину, як це часто трапляється, накинулося все село.
На вулиці їй не давала спокою молодь, старі тикали на неї пальцями, дома заїдали батьки.
А коли вона приходила до читальні, її переслідував Василь Селезнев.
 — Я тебе втягнув до комсомолу, я тебе й викину, — загрожував він дівчині. Таким чином, він хотів виправити свою провину. Через це почалися балачки в культ-осередкові. Про ці балачки довідалося бюро.
На бюрі дівчина плачучи розповіла всім присутнім всі подробиці цієї історії. Бюро ухвалило: «припинити балачки, зробивши потрібне роз’яснення молоді, та вжити потрібних заходів». Яких заходів, юнкор не написав.
А заходів треба було вжити таких, щоби подібні «активісти» назавжди забули дорогу до нашого союзу. Щоби героя цієї «звичайної» історії, не тільки було виключено з союзу, але щоб його покарав радянсьский суд.
Вжити таких заходів, щоби про них знала вся молодь і могла оцінити Василеві пригоди по заслузі.
Тоді такі історії траплятимуться рідше, і селяни не будуть перешкоджати своїм дочкам вступати до союзу.
