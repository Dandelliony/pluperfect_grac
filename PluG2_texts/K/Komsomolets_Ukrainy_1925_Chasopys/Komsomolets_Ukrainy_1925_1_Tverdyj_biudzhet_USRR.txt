Державний бюджет — це відбиток стану народнього господарства країн.
Наш республіканський бюджет іх найкраще показуе: бурхливий процес відродження народнього господарства, що ми його переживаємо дає збільшення бюджету УСРР на 87,6 відсотків порівнюючи з минулим роком.
Історія будівництва нашого державного бюджету це перш за все історія боротьби за тверду, сталу валюту, як одну из основних підойм народнього господарства. Відсутність сталої валюти в минулому, хитання наших прибутків та видатків позбавляли можливости будувати фінансовий бездефіцитний план на майбутнє. Навіть минулого року ми не змогли скласти цілком сталого бюджету на цілий рік, а змушені були працювати в умовах орієнтовочних росписів на півроку наперед.
З 1925-26 господарчого року ми маємо сталий бюджет УСРР зведений в сумі 165 міл. карб. З цього ж року ми матимемо уже і бездефіцитний республіканський бюджет, в той час, як минулими роками ми мали дефіцит.
Збільшений державний бюджет, впорядкування нашого фінансового господарства взагалі значні розміри акумуляції капіталів в країні, дають нам змогу влити в народнє господарство України по-над 500 міл., а по цілому Союзу по-над 2.200.000.000 карб. Коли ми згадаємо ті часи як доводилось нам прохати сотню мільйонів карбованців кредитів у буржуазних країн і то на досить тяжких умовах, то зараз ми з великим задоволенням можем константувати, що ці часи уже в минулому.
Зараз ми маємо змогу з власних соків дати народньому господарству Союза більше як 2 міліярди карб.
Збільшення державного бюджету дає нам змогу в біжучому господарчому році збільшити і витрати на культурно-гуманітарні потреби країни: на народню освіту збільшення сягає 48 відсотків проти минулого року, охорона здоровля майже 100 відсотків збільшення і. т. д.
Всі ці здобутки в справі оздоровлення нашої фінансової системи та будови державного бюджету в першу чергу слід віднести на кошт плановости народнього господарства, планової мобілізації сил на найважливіших господарчих ділянках, що давало нам відповідні наслідки, давало змогу призбирувати і пускати знов і знов кошти в господарчий обіг. Це нам гарантувало і сталість нашого червінця, не дивлючись на такі неспріятливі умови роботи, як недород минулого року та перевищення імпорту над експортом.
Особливою прикметою нашого радянського бюджету є те, що у прибутковій частині його наша лінія скерована на збільшення неподаткових прибутків: на прибутки від промисловисти, транспорту, лісового господарства і т. инш. За минулий рік в наших прибутках ці неподаткові надхождення збільшились но Укрїні на 40,5 відсотків і зараз становлять по-над 50 відсотків прибутків державного бюджету. Це дає нам змогу з року на рік зменшувати податковий тягар на трудящі маси, не дивлячись на те, що вже й зараз, скажімо, сільсько-господарський податок аж ніяк не є тяжким для нашого сілського господарства.
