От де можна справді робити так, як радить т. Котляренко — не на досвітках, а на гулянках на майдані, під час свят ріжних.
Пишуть із Ставища на Білоцерківщині:
«Раніше вийдеш на Купала ввечнрі на беріг ставка, почуєш тільки «піу, віу», з-за Дунаю, дівка на жаб’ячий голос, а там щось кікоче в очереті.
Цього року комсомольці та профшколята втнули такого. Дістали музики, заграли. В ту мить дівки покинули пускати вінки й всі дьорнули до музики. Поназбігалося й старих і малих. Танцювали польки.
Танцювали до-схочу. Потім спочивали трохи. З гурту комсомолу виступив товариш із словом про Купала та від чого воно виникло. Говорив небагато, але наші люди нічогісенько про це не знали й засипали його питаннями.
Тепер як що зберуться хлопці в селі, зараз біжать до комсомолу й гукають по піонерськи «да-єш му-зи-ку, да-єш до-повідь»…
