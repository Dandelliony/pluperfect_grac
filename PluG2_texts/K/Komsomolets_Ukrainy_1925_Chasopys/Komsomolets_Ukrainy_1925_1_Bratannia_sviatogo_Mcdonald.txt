«Робітничий» уряд обіцяв допомогу в боротьбі з комунізмом.
Керовничі організації англійської робітничої партії висловлюють своє обурення з приводу чуток про переговори, що їх Макдональд, ще коли він був за прем’єра, вів з урядом Цанкова.
Однак, хоча це офіціально замовчується, в дипломатичних колах відомо, що в вересні 1925 р., коли Макдональд стояв на чолі англійської делегації на сесії Ради Ліги Націй в Женеві, представник болгарського уряду Калфов, що перебував у Женеві, шукав нагоди побачиться з англійським прем’єром і добився приватної розмови з ним.
Прем’єр робітничого уряду був дуже ввічливий з представником болгарського уряду і запевнив його про підтримку Англії. Відносно питання про «більшовицьку небезпеку» Макдональд особисто і від імени свого кабінету обіцяв підтримати Болгарію в боротьбі проти цієї «небезпеки». Він заявив також, що «англійський уряд має на меті створити бар’єр між Радянським Союзом та решток Європи».
На підставі цієї розмови Калфов минулої осени запевнив кабінет про готовність англійського уряду допомогти Болгарії, настоював на зміцненні репресій проти комуністів та на підтримці перед союзними державами вимоги Болгарії про збільшення її регулярної армії.
