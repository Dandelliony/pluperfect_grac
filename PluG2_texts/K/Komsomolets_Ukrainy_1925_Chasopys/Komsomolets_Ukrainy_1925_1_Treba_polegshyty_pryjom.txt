Постанова наради ВРНГ про передачу шкіл ФЗУ до ВРНГ цілком правильна. Коли школами відав Головпрофос, школи дуже терпіли з матеріяльного та організаційного боку. За новим положенням умови прийому до школи ФЗУ дуже тяжкі. Підлітки, не маючи жодної підготовки що до загально-освітніх дисциплін, не можуть вступати до школи.
Цього року на заводі ХПЗ було організовано підготовчі групи, що за короткий час підготовлювали підлітків до іспитів у школі. Такі підготовчі групи треба організувати на всіх підприємствах.
Ще раз треба зазначити на недоцільне використання випускників із школи ФЗУ. У харковських паровозних майстернях недавно випустили з школи 86 кваліфікових учнів. Але роботи для них немає і майже всі вони або черноробочі, або безробітні.
Багато молоді (1907 — 8 років народження), що мають певну кваліфікацію записані на Біржі Праці. Підлітків цього віку до шкіл ФЗУ не приймають і таким чином вони втрачають свою кваліфікацію. Через це школи ФЗУ треба зробити приступнішими для широких мас робітничої молоди. Також випускників із школи треба прикріпляти до того виробництва, де вони вчилися.
