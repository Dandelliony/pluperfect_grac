Що колись писалося в романах — тепер у справжньому житті.
Підводний англійський «банк».
Минулого століття, під час Кримскої війни англійці висадили десант у Балакливі й відтіля почали наступати на Севастопіль. Туди ж послала англійська державна скарбниця золота на де-кілька мільйонів карбованців на потреби війни. Корабель «Чорний Принць», на котрому везли те золото, затонув біля входу в Балаклавську бухту й похоронив на дні своє золото.
Недавно виряджено було експедицію на морське дно для відшукання «Чорного Принця». Експедиція знайшла місце підводного англійського «банку» й наступного року є надія підняти «Чорного Принця» з його дорогим вантажем на поверхню.
Не того хотіли білі.
Кожний день приносить звістки про нові скарби, які наші водолази й спеціяльні технічні експедиції підіймають з морського дна. Десятки пароплавів, військових кораблів потоплені білими в Чорному морі. В Новоросійську недавно підняли міноносця «Каліакрія». На святкуванні в честь цієї перемоги ухвалили назвати миноносець Каліакрія на вшанування шефа підводних робот — Фелікса Дзержинського. На Каліакрії майоріли Радянські морські прапори.
У підводному човні.
Маючи 70 фунтів опалення, винаходець цього малесенького човна гадає зробити мандрівку кругом світу.
Підводний човен являє собою форму сігари. І увесь зроблений з дерева. В наслідок свого малого розміру він вміщає в собі тільки одного чоловіка. Щоб зручніше було стежити над поверхнею води під час перебування човна під водою, зроблено таку ж башню з перископом, як і на звичайних підводних човнах. Машинове приміщення для двигуна внутрішнього згорання знаходиться в середині корпусу.
