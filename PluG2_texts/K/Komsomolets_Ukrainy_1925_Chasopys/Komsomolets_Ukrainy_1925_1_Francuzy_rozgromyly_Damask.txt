Вогнем і мечем забито 2500 жінок та дітей
Лондонські газети друкують телеграму, секретаря конгресу палестинських арабів. Телеграма запевняє, що, бомбардиуючи Дамаск, французи зруйнували велику частину міста та забили 2500 жінок і дітей.
Коли Британський консул звернувся до французів з проханням припинити бомбардовку — йому в цьому відмовили.
Кореспондент «Таймсу» сповіщає: Тижнів зо два тому французи спалили кілька селищ в околицях міста, прив’язали 20 трупів «розбишак» до спин верблюдів і демонстративно провели цих верблюдів через місто. Через три дні біля міських воріт знайшли тіла 12-ти черкесів, що служили у француьк ому нерегулярному війську. Після цього на французьких салдат в ріжних частинах міста нападали повстанські загони, що увійшли до міста. О 12-й годині дня, 18 жовтня, французи пустили проти них танки, що їздили вулицями та безперестанку стріляли на всі боки. У відповідь на це почалася стрілянина з будинків. Тоді французи почали бомбардувати місто з гармат та літаків. Бомбардовка тяглася до 12 годин дня 20-го жовтня. В наслідок цієї бомбардувки багато будинків зруйновано. Ця бомбардовка неукріпленого міста без попередження, викликала велике обурення.
Кореспондент повідомляє, що французи загрожували відновити бомбардовку, як що місто не виплатить контрибуцію. Він сповіщає також, що населення сотнями залишає місто.
«Таймс» у передовій статті ганвбить поведінку французів, кажучи, що їхні вчинки, подібні до вчинків первісних варварських народів, не можуть збільшити авторитету европейських держав серед культурніших народів Ближнього Сходу. Газета закликає французький уряд суворо поставитися до поведінки генерала Сарайля.
