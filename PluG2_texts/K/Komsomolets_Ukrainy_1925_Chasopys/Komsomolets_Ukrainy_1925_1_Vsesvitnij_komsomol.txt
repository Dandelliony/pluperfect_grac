За спільну боротьбу.
ЦК англійської спілки запропонував спілці молоди незалежної робітничої партії єдиним фронтом виступити проти капіталу, проти фашизму, за робітничу єдність проти безробіття молоди то-що. У місті Глазго відбулася демонстрація комсомолу та соціялістичної спілки молоди проти фашистів. Було утворено особливий об’єднаний комітет, щоб підготовити конференцію, що мала обговорити загрозу фашизму.
Комсомольці відновлюють профспілки.
У Болгарії страшенні утиски доводиться терпіти робітничій класі, особливо молоді. Для захисту од визискування комсомол поставив собі за завдання відновити профспілки. Енергійна робота комсомолу довела до того, що кілька профспілок уже відновлено. 
Знову переслідування.
Чехо-словацький уряд готується до нових виборів до парламенту. В звязку з цим він розпочав нове переслідування компартії та комсомолу. Заарештовано багато видатних товаришів. Противоєнний тиждень пройшов успішно. Англійский комсомол разом з компартією в серпні місяці провів спеціяльний противоєнний тиждень. Розповсюджено багато відозв, листівок то-що.
Арешти грецьких комсомольців.
У Греччині заарештовано кілька активних робітників спілки. З цього приводу призначений з’їзд комсомолу одкладено на 4 місяці.
Буржуазне право, що обвинувачувало їх у комуністичній пропаганді, засудило 15 товаришів, причому де-яких поза вічі, до ув’язнення від 7 до 15 років.
Засуджені в цій справі товариші — найвідданіші пролетарські борці та члени турецького комсомолу.
Але, не зважаючи на ці жертви, турецький союз, об’єднуючи нові маси робітничої та селянської молоди, поведе їх до дальшої боротьби за визволення пригноблених трудящих Сходу.
3’їзд робітників-підлітків у Парижі.
На конгресі робітників-підлітків Паризької округи брало участь 600 делегатів, з них 200 комуністів. Кілька делегатів зробили доклади про тяжкі умови, в яких перебувають робітники-підлітки, що терплять од жорстокого поводження та одержують за-малу платню.
Делегат од салдатів заявив про те, що частина салдатів солідарна з трудящими. Представник синдикалістської (анархістської) молоди заявив, що чистий синдикалізм є мрія. В останньому слові тов. Доріо звернувся до робітників-підлітків, закликаючи тісно з’єднатися з дорослими робітниками для спільної боротьби проти капіталу.
