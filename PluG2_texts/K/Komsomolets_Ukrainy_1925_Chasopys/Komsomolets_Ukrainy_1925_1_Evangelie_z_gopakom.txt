Коли в Америці багатій щось вигадає, то це вже буде «золоте слово». Всі того слухають. От і тепер. Форд, той самий що має величезну фабрику автомобілів надумав: завести у церкві танці на релігійні мотиви, бо, мовляв, від теперішніх танців молодь пустує й розбещується.
Раніш було по церквах грали тільки на органі: сумна та нудна то штука. Чув їх десь, певне, кожний, що був у костьолі — так Фордові отой орган рабрид. Він запропонував завести в церкві джіазбанд. Це така штукарська музика, де за допомогою пляшок, трубок, дерев’яшок, вивчивши їх згуки, весело можна на ярмарках та базарах копійки збирати.
В Америці швидко все робиться. Форд сказав от і єсть. Зразу ж попи, пастори й то разом з шости церков пустили в роботу цього струмента. Разом з віруючими завів забренькав на 20 голосів джіазбанд. Тепер справа за танцями. Тут теж довго не проиде. Певне скоро охочий знайдеться. Аби гроші, а на наш вік хватить... розумних.
