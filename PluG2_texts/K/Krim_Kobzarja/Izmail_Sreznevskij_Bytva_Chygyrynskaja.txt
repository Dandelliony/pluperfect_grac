Битва Чигринская 
Ой у нашій у славній Вкраїні бували колись престрашнії злигодні, бездольні години; бували й мори й військові чвари. Ніхто вкраїнців не ратовав; ніхто за них Богові молитв не посилав; тільки святий Бог наших не забував, на великі зусилля на відповідьї держав. Тільки Бог святий знав, що він думав, гадав, замишляв, як невзгодини на українську землю посилав. От же й пройшли, ізойшли злії негодини: немає нікого, щоб нас подоліли. Тільки Бог святий знав, що він думав, гадав, замишляв.
Не день і не два ляхи Україну пліндровали, ні на часиночку відпочинья не мали, коней на взаводах день і ніч держали, до гетьмана Наливайка дорогу верстали. А гетьман хоробрий Наливайко, що він думає, гадає? Що він за долю товаришів своїх замишляє? Тільки Бог святий знає, що йому на поміщ помагає.
Із-за гори хмара виступає, виступає, вихожає, до Чигрина громом вигримляє, на Українську землю блискавицею лискає. То поляки через три ріки три переходи мали, та й біля третьйого перехода станом стали, пустили коней на попасаньє, самі собі дали на три години опочиваньє. А що гетьман Наливайко думає, гадає? Що він на невзгоду ляхів замишляє? Тільки Бог то святий знає, що йому на поміч помагає. – То не хмари по небу громом святим вигримляють, то не святих вони до Бога провожають; – то ляхи у бубни вдаряють, усе військо своє докупи у громаду скликають, щоби йшли усі до громади на послушаньє, слухати гетьмана Жолковського одповіданьє. От то й прийшли усі, рядом стали; усі рядом стали та й замовчали, гетьманську одповідь слухати зачали; а послухавши, коней сідлали, через білу ріку переход великий мали: мости мостили, греблі гатили, коли забивали, горзину та дряпицю клали, через білу ріку переход великий мали. А перешедши, огороди та шанці робили, ув окріп гармати становили, а поперед гарматами три хрести у землю вколотили. А що первий хрест, то Сомино висить; Сомино висить, барзо голосить; – а що другій хрест, Богун висить; Богун висить, шаблюкой лепотить; – а що третій хрест, то порожній стоїть; усіх инших козаків до себе піджидає, козаків оглядає. Хто первий підойде, того гармата уб’є; хто другий добіжить, того самопал цапне; хто третій підскочить, той хреститься буде й молиться стане; що хрест з осики, то його надбаннє. А козаки гляділи, ув очі вбачали, проміж себе бурковали; три корогви на забаченьє ляхам становили, на корогвах уговор-рядну писали:
– Вірному православному хрестьянству миром мир; а ляхам-ворогам пекельний пир. Кого хрест – на того й хрест. –
Отсе ж і пійшли ляхи на чотире поля, що на чотире поля, а на п’яте на Подольє; а козаки ляхів на всі сторони, по всім хрестам колотили; ляхи опрощенья просили та не допросились. Не таковські козаки, щоб напасть забули!
Не таковські й Ляхи , щоб прощеньє дали.
Було й нашим лихо, як зозуля ковала. Що вона ковала, що вона проміж святих чувала; що вона ковала, тому бути й стати; як стануть біси правих й неправих єднати, душі забирати, у пекло докупи складати.
Від того й сього Боже нам поможе. Про те він і знає, що він думає, гадає; що Павлові Наливайкові та на поміч помогає. Не нам за теє раховати. Наше діло Богові молиться, Спасителю хреститься.
Іісусе Христе, сине Божий, помилуй нас, помилуй нас, помилуй нас!
Миром мир міру хрестьянському і нам усім тіла здравіє і душі спасеніє. Амінь.
