НАКАЗ №125
[ПРО ДОБРОВІЛЬНЕ УКРАЇНСЬКЕ ВІЙСЬКО]
Цим Украінський Революційний Комітет гарнізона і особливий комендант м. Киіва доводить до відома своїх виборців що по наказу Народнього Військового Міністра Украінськоі Народноі Республіки організована украінська армія для боротьби з ворогами народу нашого, має бути забезпечена так:
Всі козаки украінських частин гарнізона м. Киіва котрі активно виступили в оборону Украінськоі Народноі Республіки з зброєю в руках, котрі понесли і несуть багато праці по обороні прав украінського трудового народа од ворогів його, мають одержати плату за свою службу, починаючи з 15[28] січня цього року, по 300 карбованців на місяць. Крім цього кожен поранений козак має одноразово одержать допомогу в 500 карбованців. Семьі-ж убитих козаків мають одержати одночасово 1000 карб. і забезпечуються пенсією на загальних основах закона. Зараз формуються і нові військові частини всіх дорослих украінців охочих вступити до цього добровільного війська. Просимо зараз-же звиртатись в штаб округи і в Робітничу Раду Вільного казацтва.
Умови вступу до добровільного украінського війська такі:
1) Треба мать не менше 18 років од роду.
2) Треба мать на руках посвідчення од украінських демократичних организацій або військових рад і діячів.
Особливий комендант
М.Ковенко.
Революційний Комітет:
Голова Березняк
Секретар П. Хістов
22 січня [4 лютого] 1918 року.