
СТАТУТ 
УКРАЇНСЬКОЇ НАЦІОНАЛЬНОЇ РАДИ,
прийнятий у Львові 18 жовтня 1918 року
§1. Українська Національна Рада є Конституантою тієї частини українського народу, яка живе в австро-угорській монархії, на цілій його етнографічній території.
§2. Українська Національна Рада має право і обов'язок:
а) виконати в хвилі, яку признаєть за відповідну, іменем українського народу австро-угорської монархії, його право самоозначення та рішити про державну долю всіх областей, заселених тим народом;
б) підприняти усі постанови та заходи репрезентативного, законодатного та адміністративного характеру, щоби своє рішення під а) перевести в життя.
§3. Українська Національна Рада складається:
а) з членів Палати Панів австрійської Державної Ради, української народности;
б) з усіх українських послів до австрійської Державної Ради з Галичини і Буковини;
в) з українських послів Краєвих Соймів;
г) з відпоручників партійних організацій з усіх українських областей, по трьох з кожної партійної організації.
§4. Скликує Українську Національну Раду і проводить на її засіданнях кожночасний голова Української Парляментарної Репрезентації, а у випадку його перешкоди, той, кого голова Української Парляментарної Репрезентації до цього уповноважить.
§5. Важніші публічні заяви підписують іменем Української Національної Ради: голова Української Парляментарної Репрезентації, члени Палати Панів, президії усіх українських клюбів парляментарних і соймових та по одному відпоручникові кожної партійної організації.