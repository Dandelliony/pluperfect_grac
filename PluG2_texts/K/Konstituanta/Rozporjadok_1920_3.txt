Розпорядок диктатора ЗУНР про виконування
уповноваженими атрибутів державної влади
в часі неприсутності диктатора
30 серпня 1920 р.
м. Відень
Диктатор Західно-Української Народної Республіки
§ 1
Під час довшої неприсутності Диктатора ЗУНР в місці осідку уряду Диктатора ЗУНР і оскільки безпосереднє зношення з ним осіб, поставлених на чолі поодиноких його відділів уряду, стає через те неможливим, є обов’язані уповноважені Диктатора ЗУНР згл. особи, поставлені в їх місце на чолі самостійних відділів уряду перед вирішенням важних засадничих чи то взагалі важних справ з приділених їм областей адміністрації, піддавати їх під розвагу і вирішення колегії уповноважених Диктатора ЗУНР.
§ 2
До участі в нарадах колегії можуть бути покликані Диктатором також інші особи з голосом дорадчим або рішаючим.
§ 3
В разі безсумнівної наглості справи може колегія уповноважених виїмково видавати постанови також у справах, застережених особистому вирішенню Диктатора, з виключенням, одначе, справ: найвищого військового проводу, законодатних та рішень, які викликували б зміну прийнятого Диктатором ЗУНР напряму політичного.
§ 4 Повисші постанови не звільнюють уряд від обов’язку удержування в міру можності зв’язку безпосереднього з особою Диктатора і засягання його інструкцій в дорозі урядовій.
§ 5
До скликування засідань колегії і ставленя на порядок дневний справ, які уважає за важні, є управнений кожний уповноважений Диктатора ЗУНР, стоячий на чолі самостійного відділу.
§ 6
Кожний уповноважений і особи, покликані до того Диктатором, є обов’язані брати участь в нарадах колегії.
§ 7
Провід нарад виконують уповноважені по черзі, означеній віком.
До важності рішень вимагається повідомлення усіх управлених до участі та звичайної більшості голосів усіх управнених до рішаючого голосу.
§ 8
Формальне запрошення до участі в нарадах переводить на візвання управненої особи президіяльна канцелярія Диктатора ЗУНР.
§ 9
Шеф президіяльної канцелярії веде протокол нарад для ствердження: присутніх учасників, порядку дневного, внесків, висліду голосуваня та автентичного тексту ухвал.
Протокол підписується провідником нарад і ведучим його та переховується президіяльною канцелярією.
§ 10
В разі потреби оголошення або доведення до відома третіх осіб правосильних рішень колегії – мають вони бути на жадання одного з уповноважених означені як рішення уряду Диктатора ЗУНР, видані на основі сего розпорядку.
§ 11
Диктатор означує окремим обіжником день, з котрим зайдуть, згл. устануть умови примінення сего розпорядку. В нім будуть означені також особи, які з поза уповноважених увійдуть до колегії, і їх права.
§ 12
Розпорядок сей входить в жит[тя] з днем 31 серпня 1920 [р].
Відень, дня 30 серпня 1920.
Диктатор ЗУНР: Петрушевич