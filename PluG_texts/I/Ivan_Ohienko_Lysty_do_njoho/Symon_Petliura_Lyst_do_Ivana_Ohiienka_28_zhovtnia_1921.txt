28 жовтня 1921 р.

Цілком довірочно
п[ану] Міністру Ісповідань
проф[есору] І. Огієнко*

Шановний п[ане] Міністре,

серед наших політичних і державних, оскільки мені відомо, утворилась
певна опінія про уніатського митрополіта Гр[афа А[ндрея] Шептицького, як
про визначного захистника українських державних інтересів. Я, п[ане]
Міністре, такої опінії про митрополіта Шептицького не поділяю, гадаючи,

що вона не одповідає дійсности. В кожному разі діяльність уніатського мит-
рополіта викликає з мого боку певні застереження. Не можу я не звернути

уваги і Вашої, як Міністра Ісповідань, на деякі факти з цієї діяльности.
а) На з’їзді монархистичних діячів, що відбувся весною цього року в

Каннах, брав участь і Митрополіт Шептицький, провадив він там певні переговори
 з б[увшим] російським князем Дмитром Павловичем – маріонеткою
 в руках російських монархичних кругів.

б) На цьому ж з’їзді провадились пертрактації про можливу федерацію

України з Росією і Шептицький не перечив можливости зреалізування аспірацій
 монархичних кругів в цій справі.

в) Під час своїх побачень з графом Тишкевичем Шептицький підбивав

його виступати проти концепції УНР, а зокрема проти уряду; ці заходи розбились
 і Тишкевич на пропозиції митрополіта не пристав.

г) З усіх звітів, які я мав чи то од Міністерства Ісповідань чи то од

Мін[істерства Зак[ордонних] Справ і які дотикались діяльности Шептицького
 за останній рік, я не прочитав ні одного рядка, з якого побачив би, що

йому на серці лежить українська державна2* справа. Summa Summarum3* моїх
вражень од діяльности сіятельного митрополіта зводиться до слідуючого:

Митрополіт Шептицький справою українською інтересується, як засобом
 для реалізації на Україні унії церковної. Завдяки цьому Папська Курія

не має належної повноти інформацій про церковні справи на Україні, бо ці
інформації – я припускаю, – переломлюються у неї під кутом поглядів на ці
справи самого Шептицького. Не маю чого спинятись над тим, що ауспіції
останнього щодо пропаганди унії йдуть дуже далеко, але грунту під собою

не мають. Хочу лише зауважити, що такий погляд Шептицького на українську
 справу не має нічого спільного з тою державною концепцією її, за

яку боремось ми та за яку також боротьбу провадить і наша автокефальна
церква. Все це мене примушує ставитись до діяльности Шептицького не
лише з застереженням, але і з певною обачною увагою, правдиве розуміння
котрої велить мені висловити свої міркування і Вам та прохати Вас виявити
особливу чуйність, одповідаючу інтересам нашої Держави і Церкви.
З поважанням [Симон Петлюра]
28/Х. 1921 р[оку]