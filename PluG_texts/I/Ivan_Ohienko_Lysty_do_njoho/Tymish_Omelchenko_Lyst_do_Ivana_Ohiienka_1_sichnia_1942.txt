Ваше Високопреосвященство!

В імені Головної Управи й сорока тисяч членів Українського Національного
 Об’єднання в Німецькій державі, бажаю Вам і Вашій пастві щасливого

Нового року й успіхів у праці та боротьбі для відродження, відбудови,

реформації й закріплення єдиної української національної автокефальної Церкви,
 в самостійній соборній Українській державі. Виконання такого великого
 завдання вимагає від українських церковних владик сили й рівноваги

духа та тілесного здоровля, аби й при найтяжчих для української Церкви

обставинах зберігати самоопанування, мудрість, мужність та хист для віднайдення
 шляхів ізасобів непохитного та нестримного прямування до здійснення

святої мети української церковної єдності та сили. Ця єдність, сполучена з
організованою та дисциплінованою українською національною єдністю, під

одним своїм національним Проводом творчої праці й доцільного чину, дадуть
 собою українській нації ту могутню духову силу, яка переможе усі труднощі,
 перепони й перешкоди та здобуде назад і розбудує українську

національну волю й соборну державність. Помагай Вам, Боже, у виконанні
такого святого діла!

СЛАВА УКРАЇНІ!