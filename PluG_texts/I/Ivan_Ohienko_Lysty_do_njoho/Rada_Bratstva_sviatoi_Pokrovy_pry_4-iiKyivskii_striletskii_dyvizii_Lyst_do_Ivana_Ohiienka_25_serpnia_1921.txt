Рада Братства Св[ятої] Покрови Ексцеленції Міністру Ісповідань
при 4-ій Київській стрілецькій дивізії Прохвесору Огієнку
Року 1921 дня 25 серпня
ч[исло] 152*

Високоповажний Пане Міністре!

Рада Братства Св[ятої] Покрови, вислухавши в засіданні свойому

22 Серпня ц[ього] р[оку] привітання Ваше за ч[ислом] 1823 й щире побажання
 Братству корисної праці Богу на славу, Українській Автокефальній

Церкві на користь, одноголосно постановила з великою до Вас, Пане
Міністре, повагою дякувати Вам за таке незабутнє привітання.
Рада Братства з допомогою Бога покладає все своє зусилля і працю на
користь нашій Православній Українській Автокефальній Церкві й щиро

бажає морального об’єднання українського козацтва та його національно-релігійного
 виховання. Вкупі з цим Рада докладе Ваше привітання на загальних
 зборах Братства.

Сьогодні Рада одержала надіслані Вами в подарунок книжки «Українська
 Автокефальна Церква» в слідуючій кількості:

1. Прохання до Патріарху Царгородського 2
прим[ірники]
2. Синодик славних лицарів 5
3. Українська вимова ц[ерковно]-сл[ов’янського]
богослужбового тексту 5
4. Як Москва взяла під свою владу вільну Українську церкву 18
5. Світовий рух 20
6. Церковна справа на Україні 20
За книжки теж щира Вам, Пане Міністре, подяка. Сердечно просимо
не забувати Братства Св[ятої] Покрови при 4 Київ[ській] Стр[ілецькій]
Дивізії.
З пошаною, Голова Ради священик Гр. Мельник
Радники: Сотник Пасічник
Поручник Савчинський
Хорунжий Потульницький
Скарбник хорунжий Михалкин [– ?]
Секретар Михайло Ракшин

Лавник 29 кур[еня] 10 стр[ілецької] бриг[ади]
Мисце печатки Братства