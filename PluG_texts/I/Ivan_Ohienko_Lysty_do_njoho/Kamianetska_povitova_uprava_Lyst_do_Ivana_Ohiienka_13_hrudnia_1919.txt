Не можна надалі зажмурювати очей на ту руйнацію і бездіяльність, які
виникають з нинішніх обставин в життю Самоврядувань і не можна мовчки

чекати дозволу проявлення самодіяльности. Зараз фактично Повітова Народня
 Управа, як і всі Установи Повітового Самоврядування знаходяться

під домашнім арештом: Повітова Народня Управа не знає, чи існують Во-
лостні Управи; на протязі майже місяця ні одного наказу по школам, ні одного
 повідомлення шкіл.

Про телефонні станції тільки випадково і приватно має відомости про

реквізіції апаратів. Окремі Польські Коменданти розпоряджаються як помешканнями,
 так і майном лікарень і шкіл.

Обов’язкова постанова про платню в лікарнях, яка повинна бути переведена
 в життя з 1-го грудня 1919 року до цеї пори де-якими лікарнями не

* Звернення до адресата надруковано після тексту документу.



одержана. Нічого й говорити про стягнення якихсь податків, чи то земельних,
 чи державних, бо невідомо чи дійшли розкладки до села, а перевірити

нема змоги.

Пошти поки-що рахуються в трьох пунктах, а користуватися ними неможливо,
 бо на останнє прохання Управи від 10-го грудня за ч[ислом] 1276

про видачу перепусток для виїзду в повіт навіть Голові Управи та заступнику
 його відмовлено, через те мабуть, що місцевою Польською комендатурою

не вбачається потреби для виїзду Членів Повітової Управи в повіт.
З складів і помешкань Управи і її Установ забирається польськими
військами все, що вподобається і на всякі протести, прохання і вимагання
повернути майно до цеї пори ні звідки ніякої відповіді.

Продовольчий Відділ Повітової Народньої Управи в самому безпорадному
 стані: ніяких докладів і відомостей з місць, навпаки – неперевірені

чутки про розхищення, зловживання і розпродаж майна та про реквізіції
польськими військами зерна й фуражу по повіту. Насильне відібрання ключів
від склепів і самовільний та потаємний від Продовольчого Відділу вивіз

польською інтендантурою зерна й збіжжя з склепів Кам’янця і млинів привели
 до того, що зараз транспорт, рахуючи на своїх складах більш десятка

тисяч пудів, мусять закупити у спекулянтів солому і инш[е] для своїх коней.
Таких прикладів без числа.

Про них писалося не раз до п[ана] Головноуповноваженого Уряду Української
 Народньої Республіки на Поділлю, до Місії Річі Посполитої в

м[істі] Кам’янці, Польського Коменданта в м[істі] Кам’янці і Подільського

Губкомісара і на все це все ж таки ключі від склепів знаходяться у польського
 інтенданта Лазаровича, забране майно не повернено, телефони, як і весь

зв’язок з повітом, зачинені в додаток Членам Управи зараз виїхати в повіт
невільно.
Повітова Народня Управа примушена таким чином до бездіяльности і,

вбачаючи як це руйнує край і господарство повіту, задля добробуту населення
 вимагає, аби негайно було з’ясовано становище Самоврядування і, якщо

воно надалізостається працювати, задовольнити всі вимоги, з’ясовані у всіх
попередніх заявах і забезпечити право самодіяльности.
Голова Кам’янецької Повітової Народньої Управи (підпис)
Члени Управи (підпис)
Секретар (підпис)
Ч[исло] 1286/5414
13 грудня 1919 року
м[істо] Кам’янець на Поділлю
З оригіналом згідно: Референт Загальних Справ