2-го лютого 1920 року до Повітової Народньої Управи з’явився призначений
 Повітовим Старостою Референт над Земством п[ан] Хмільовський.

Обходячи Відділи Повітової Управи, він зайшов і до мого кабінету (в помешканні
 Повітової Народньої Управи). Я заявив йому, що це є кімната

шкільної Управи, що я – Комісар Освіти, що установа ця державна, тільки
міститься при Земстві для більшої зручности, бо день в день доводиться
мати найближчі стосунки з Земством по шкільних справах. Сказавши це, я
запитав п[ана] Хмільовського, що йому від мене потрібно. Він заявив, щоб
без його відому не робити ніяких роспоряджень. Мусив я йому зауважити,

що Референт при Земстві не є правомочний щось наказувати шкільній Управі
 і Комісарові Освіти. Коли це він вислухав, то казав стриматися якийсь

час, поки він не вернеться від Старости.
Через якийсь час (може години півтори) входить п[ан] Хмільовський
знов і каже, що питання вияснилося: моє урядування скінчилося, я не маю
більш права робити роспорядження, маю сьогодня ж 2-го лютого вибратися
з помешкання, бо воно йому потрібне, і він завтра його займе. Я знов разом
з членом Шкільної Управи О. Пащенковою заявив, що це шкільний орган,
без якого не можна обійтися ні хвилі, що так лишитися не може. Він казав

тим не турбуватися, бо в них уже призначено на ці обов’язки окремого Референта
 при Старості.

Після цього знов було нам заявлено, що урядування має скінчитися, що
помешкання йому потрібне. При цьому він заявив, що я мушу явитися до
Старости, і коли Староста захоче, то дасть мені, може, право якесь, але це


річ вже друга, а тут залишатись я не можу. Я сказав, що до Старости йти не
маю щось охоти. Підтвердження про необхідність скінчити урядування і
вибратися знов було повторено і мені нічого не лишилося, як вибратися.

Урядовців всіх я призначив учителям, ще завчасу вони пристроєні. Я ж лишився
 без нічого, бо до вищої початкової школи де я до комісарства рахувався
 вчителем, я вже на моє місце призначив заступницю, котру тепер мені

сумління не дозволяє серед року позбавляти того бідного утримання, яке

вона там має. Разом з тим докладаю, що школи лишилися зовсім без асигно-
вань. Писалося, говорилося, ще раз писалося, ще раз говорилося, ще раз

просилося – і нічого з того не вийшло. Довівши до Вашого відому, пане
Міністре, про все вищезазначене, очікую розпоряджень Ваших.
Підписав: Комісар Освіти Кам’янецького повіту С. Козицький
2-го лютого 1920 р[оку]
Кам’янець на Поділлю
Адреса моя: Кам’янець, вул[иця] Університецька (Московська),
Ч[исло] 8, дім Білинського.