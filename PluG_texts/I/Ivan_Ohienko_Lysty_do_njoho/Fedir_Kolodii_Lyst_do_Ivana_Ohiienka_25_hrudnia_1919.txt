22-го грудня с[ього] р[оку] в часописі появився наказ Польської Комендатури
 про явку 24-го грудня всіх старшин бувшої української армії для

відправки в Домбю у відміну ранійших розпоряджень про відправку українських
 старших і козаків невеликими партіями до Дієвої Армії.

Наказ цей схвилював старшинство, бо звернуло на себе увагу те, що
забірають чомусь тільки старшин, а инш[і] елєменти, з яких складається
армія (козаки, лікарі, урядовці) чомусь не мусять збіратись.
Для з’ясування справи я звернувся до Коменданта міста майора Борути

зі запитанням і він мені пояснив, що в Домбю є збірний пункт для українського
 старшинства, яке збірається туди згідно умов ген[ерала] Пілсудського з

Головним Отаманом Петлюрою про формування української армії, що небезпека
 старшинам не загрожує ні в дорозі, ні в таборі Домбю.

На запитання хто саме з старшин мусить їхати, одержав відповідь, що

всі без винятку, служивші в українській армії. Не дивлячись на цю заспокоюючу
 відповідь і повідомлення Вами, пане Міністре, що Головний Отаман

призначив керувати формуванням військ Міністра Сальського і його помічника
 Петрова; повідомлення повернувшоїся Місії Червоного Хреста, що формування
 дійсно провадиться – наказ польськоїВлади був принятий негативно.

Почалась агітація, що цей наказ є провокація з боку поляків, бо армію можна
формувати й в Кам’янці.

23-го грудня приїхав до Кам’янця Начальник Польської Дивізії, з поясненнями
 до якого звернулися Ви, пане Міністре, разом зі мною і отаманом

Зелінським, як Головою Старшинської Громади. На нараді цей польський

генерал підтвердив, що все робиться з відома Головного Отамана, що Дом-
бю кращий табор в Польщі, але що мають їхати не всі – залишаються для

впровадження біжучої справи в референтурі, в ліквідації комісіях, для охорони
 експедиції заготовки паперів, юнацька школа, інваліди, звільнені від

служби й тяжко хворі. Від’їзд було відкладено на 25 грудня. Для інформації

і заспокоєння старшин було зроблено 23.XII загальне зібрання під головуванням
 отамана Зелінського, який формував старшинство і доказував необхідність
 формування армії подалі від фронта. Крім того, була складена

для газет на підставі нашої спільної наради з польською командою. Але замітка
 ця довго пролежала в цензурі й надрукована тільки 25-го грудня.


Не дивлячись на все вище зазначене, старшинство, думаю, завдяки агітації,
 почало тікати на схід і втікло де-кілька сот.

24-го появився наказ нового коменданта, який починався з оголошення,
що всі попередні розпорядження касуються, це теж спровокувало бажаючих
їхати. Для з’ясування справи я звернувся до Коменданта, який повідомив,
що від’їзд не відмінений.

Я вжив всіх заходів, аби це розповсюджувати і дійсно увечері до Референтури
 з’являлося за утриманням 87 старшин. Я зазначив зібравшимся,

що хто зі з’явившихся не явиться на збірний пункт, буде Польською владою
притягнутий до польового суду і що відправка буде 25-го в 8 годин ранку.

Знаючи, що збір йде довго, я сьогодні, 25-го грудня, в 8 1/2 годині ранку вийшов
 з дому з метою проводити старшин і відмітити кількість явившихся.

По дорозі зустрів декілька старшин, які мені сказали, що відправка
відкладена до 26-го грудня. Я був здивований, бо ні з якої сторони такого

розпорядження я не одержував, чому я пішов далі з’ясувати цю справу. Виявилось,
 що:

1) хтось у відділі хроніки газети «Подольський Край» надрукував провокаційну
 замітку, що від’їзд відкладено до 26-го грудня 9 год[ини] ранку,

чому багато старшин повернулося з дороги на збірний пункт; 2) Польська
Комендатура не зібрала ні одної підводи, як це мусила зробити, бо навіть

обіцяла для старшин вищої ранги дати автомобіль; 3) Польський Комендант,
 побачивши малу кількість зібравшихся (біля 20–25) і ознайомившись

з заміткою газети, згодився відкласти від’їзд до 26-го грудня 8 год[ини] ранку
 і пообіцяв, що підводи обов’язково будуть.

До цього додаю, що по місту ширяться вперті чутки, що все громадянство
 в лиці своїх партій – починаючи від правих, кінчая лівими, віднеслося

негативно до відправки старшин в Домбю, що має великий вплив на старшин.
 З’являються головним чином люди, які йдуть з голоду, байдуже куди б

то не було.
Референт Військових Справ, отаман Колодій