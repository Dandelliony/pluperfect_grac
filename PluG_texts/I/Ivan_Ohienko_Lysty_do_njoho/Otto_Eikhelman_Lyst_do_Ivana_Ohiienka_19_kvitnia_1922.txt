УНР
Міністерство Закордонних Справ До Пана Міністра Ісповідань2*
Департамент Чужоз[емних] Зносин
«19» квітня 1922 [року]
No 143/531
Міністерство має честь переслати при цьому для Вашого, Пане Міністре,

відома витяг з чергового докладу п[ана] Голови Дипломатичної Місії у Варшаві
 ч[исло] 13.

Т[имчасово] керуючий Міністерством
Закордонних Справ [О. Ейхельман]
Директор Департаменту
Чужоземних Зносин [Кочерган]
Витяг з докладу No 13.

... Іменування Екзарха Георгія [Ярошевського] Митрополитом і одержання

ним найвищих церковних ознак зробило неоднакове враження на його право-славну
 паству. Росіяни й супротивні Екзархові єпископи явно з ним розірвали.

Позбавлений юрисдикції єпископ Пантелеймон [Рожновський] вів проти Екзарха
 агітацію, але агітація ця дає ефекти й на українському ґрунті (резолюція

Ковельського св[ято-] Онуфрієвського братства). На Холмщині тежпомічається

опозиційний настрій проти Владики (південні парафії в руках українських панотців
). Холмщаки, якіздавна боронили свою національну позицію через церковно-громадські
 організації (братства) не задоволені Владикою за те, що він

в Конкордат не вніс нічого, щоб давало права самому населенню (не згадується
 собор; нема згадки про братства) – отже це вони вважають за порушення

принципу демократичності, властивого й питомого нашій церкві.
Митрополит Георгій – дуже обережна людина, симпатія до українства у
нього поверхова, стихійна. Потрібний для нього дужчий і постійний вплив
і керівництво з нашого боку. Це можливо здійснити тільки через постійного
приставленого до нього секретаря-Українця, який повинен бути одночасно і
дуже культурною європейською людиною. В оточенні Владики таких людей

нема. Тимчасово тут, у Варшаві, знаходиться й виконуючий обов’язки православного
 капеляна гарнізону о[тець] Козловський. Це культурний Українець,
 але невідомо, наскільки він енергійний і ініціативний.

В польському війську тепер понад 50 чоловік жовнірів-українців. Цікавий

факт: скрізь по всіх місцях їх розташування вони відмовилися прийняти присягу
 по-російські і вимагали присяги на рідній мові. Серед них скрізь єсть певний

відсоток тих, що служили вже в нашій армії. Священиків військових право-славних
 в польській армії 4 (крім головного – о[тця] МАРТИША). Всі чотири –

свідомі українці. Такого числа їх не вистачає; більшість гарнізонів не обслуговується
 ніким. Служба Божа і досі ще не українізована. Не було наказу.

На важність внесення виразного національного елементу й ведення національної
 української лінії в церковно-національному житті українців в

польській армії я звертав увагу Владики. Знов таки з цього боку видно, що
треба установити постійний влив на нього.
У відповідь на принесене нами йому поздоровлення з приводу наданого
йому сану Митрополита Владика Георгій частував мене, В.К. Прокоповича

й П.І. Зайцева (ми втрьох принесли йому привітання від української пастви
) вечерею. Для встановлення контакту з паствою і для усунення непорозумінь
 з нею, Владиці, який має парафій Варшавських і ще 29 парафій на

Холмщині, треба об’їхати свою єпархію, треба побувати й на Волині. Ми

йому радимо це зробити. Бажано також, щоб він поїхав в супроводі відповідної
 людини. Намовляємо Владику побувати і в наших таборах, але треба

коштів: він поки що ними не розпоряджає. Ми вважаємо це дуже бажаним,
і треба було б це здійснити, коли будемо мати гроші.
Оригінал підписали:
Голова місії Лукашевич і Перший Секретар П. Зайцев
З оригіналом згідно:
Начальник Дипломатичного відділу [підпис нрзб.]