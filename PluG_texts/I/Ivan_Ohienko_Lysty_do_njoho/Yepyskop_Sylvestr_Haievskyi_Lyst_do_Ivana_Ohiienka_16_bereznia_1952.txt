В[исоко] Преосвященніший Іларіон,
Митрополит Вінніпегу й всієї Канади2*
.

Сьогодні одержав Вашого листа від 6.01.1952 р[оку]. Вперше чую від
Вас про втому. В попередньому листі я завидував Вам. Тепер знов скажу те
саме. У Вас більше запалу до праці, як гнітять прикрі обставини, і більше
наслідків від праці. У мене навпаки. При моральному тискові зовні у мене
віднімається всяка спроможність працювати. Тиняюся безпорадно й ніяк не
в стані взятися за роботу, аж жах проймає від такого стану.
До основної своєї роботи не заглядаю другий рік. Вже й пилом припала.
Соромно й признатися, а факт. До такого стану доводять тільки свої люди,
розуміючи тут укр[аїнських] верховодів. Причини Вам відомі. Людей, що
спричинилися до такого душевного стану Ви знаєте. Пишу до них ще раз і

останній, щоби дали мені спокій. Послухаються і дадуть мені спокій, відновиться
 робота над основною темою.

Одержав Вашу книжечку: «Князь Володимир прийняв православіе, а не

католицтво». Дуже вона мені в потребі. Безтенденційно-реальне вичерпання
 моеї теми, то жива ілюстрація до Вашої книги з часів вже XVI в[іку].

Присутність коло менеВашої розвідки особливо заохочує до праці над моєю

темою, а «добрі люди» зізверхництва УАПЦ настирливошукають моєї смерти,
 бо я витягнув на світ Божий блюзнірське «безсмертя майських жуків».

Через своїх адміністраторів вимотують останні нерви, щоб довести до

повного знесилля і смерти. Нехай їм Господь простить, не мають вони нічого
 більше за душею. Моліть, Владико, Милостивого Господа, щоб захистив

і оборонив мене від таких творців «безсмертя майських жуків», а це принесе
користь українській культурі і Богові славу.
«Нашу Культуру» отримую, за що сердечно дякую, бо находжу там дуже
багато цінного матеріалу. Вже раз я просив у Вас вибачення за те, що наша

Редакція «Церковн[ого] Вісника» цілими пригорщами черпає у Вас матеріал
 зі всіх ділянок культури для популярності в Австралії. Очікую й я тої

спасенної хвилини, коли то я особисто наберуся сил регулярно працювати й
відплачувати за Божий дар очищення й працездатности.
З огляду на довге подорожування листів висловлюю поздоровлення з
Великоднем і бажаю воскресення й здійснення всіх найщиріших очікувань.

* Лист написано на бланку, надрукованому в типографський спосіб. Слова, що надруковано
 курсивом, вписано від руки до відповідної частини бланку.

2* На документі є відтиск квадратного штампу: “Архіву свящ. Т. Міненко. Дата......
Джер. Архів МИТР. ІЛАРІОНА”.

343

В день Воскресіння піднесіть благання до Престолу Всевишнього і за мое
зміцнення й оздоровлення.

Брат у Христі і богомолець – смиренний Сильвестр,
† Єпископ УАПЦ в Австралії,
Голова П[редставницт]ва УАВАН* на Австралію.