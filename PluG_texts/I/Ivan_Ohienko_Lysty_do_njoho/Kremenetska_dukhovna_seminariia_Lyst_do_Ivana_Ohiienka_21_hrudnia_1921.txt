ДоВисокоповажного Пана Міністра Ісповідань
Української Народньої Республіки

Високоповажний ПанеМіністре.

Кременецька Духовна Семинарія дуже втішена високою увагою, яку
Вам завгодно було виявити до неї присилкою для безплатної роздачі учням

семінарії книжок «Української Автокефальної Церкви», а також і привітанням
 з Різдвяними Святами і Новим Роком.
Можемо запевнити Вас, Пане Міністре, що ця висока відзнака глибоко
відбилася в нашому серцеві, придає нам мужність і силу на працю посеред

ріжних тягощів нашого лукавого часу, сполучає нас з кращими синами нашого
 українського громадянства і вливає охоту щиро трудитися на користь

нашої св[ятої] Церкви, рідного краю і народу.

В такій свідомости корпорація і учні Семинарії приносимо Вам, Високошановний
 Пане Міністре, свою щиру подяку за доставлене піднесення

нашого духу і від усього вдячного серця поздоровляємо Вас з наступаючими
святами і вітаємо з Новим Роком. Благаємо Бога, щоб він, той Новий Рік був
щасним для нашої милої батьківщини і приніс всім нам радість і втіху –
бачити власними очима теє, про що мріємо і на що надіємося.
Місто Кременець,
року Божого 1921, грудня 21 дня.
Оригінал за належними підписами Ректора, Інспектора і професорів
Семинарії.
З оригіналом згідно:
Ст[арший] Діловод Міністерства Ісповідань [підпис нрзб.]*
No 172