Не дивлячись на те, що українське громадянство весь час протестує проти
 вчинків єпископа Пимена [Пєгова], злочинна діяльність останнього ще й

досі не припинена. В своїх проповідях є[пископ] Пимен весь час проводе ворожість
 і нетерпимість до української ідеї, а за представників уряду висловлюється
 навіть глузливо. Влистопадіминулого року, сівши на свого улюбленого

коника зневаги і ненависти до всього українського, Пимен обізвав міністрів
УНР «хлопчиками, які граються в державу і які до реальної праці цілком не
придатні». Це було в той час, коли Уряд Український залишив Кам’янець і
коли Пимен з прісними чекав сюди «Хозяіна землі Русскай» Денікена*
. Коли
замість Денікіна до Кам’янця знову повернувся Український Уряд, Пимен не
тільки не припинив своєї шкодливої праці, а навпаки ще усилив.

Не задовольнившись тим, що висвятив на священиків трохи не всіх недобитків
 з армії «Хазяіна», яких вирядив на парах і для єдинонедільської*

агітації, ще й сам весь час роз’їздить по єпархії з цією ж метою. Агітує

проти Українського Уряду, проти Петлюри, а головним чином проти єретиків,
 які заводять в церквах українську вимову, заборонену вселенськими

соборами, улаштовують пастирські курси, з яких будуть виходити стрижені
і голені уніатські попи і т[аке] ин[ше].
В останній свій приїзд з єпархії, зібравши в Соборі духовенство (в
більшості російсько-чорносотенне), Пимен згадав про накази Міністерства
Ісповідань, погрожуючи кулаком, заричав, що він покаже українцям з ким
вони мають діло. Ця погроза радо була підхоплена його прісними.
Багацько можна сказати ще за діяльність Пимена в цім напрямку, але
гадаю, що і цього досить. Прослухавши хоч одну таку тенденційну проповідь,
душа віруючого українця перевернеться од релігійного обурення та образи.
Повідомляючи про ці приклади діяльності єп[ископа] Пимена, маємо

надію, що Ви, Пане Комісаре, подбаєте про те, аби Уряд Української Народної
 Республіки звільнив нашу церкву од цього владики і шукав йому більш

відповідне місце.


Що стосується до фактичного матеріалу в цій справі, то певне комісія,
якій це буде доручено, знайде його досить, коли пошукає там, де побував
єпископ Пимен.
Двадцять три підписи (23). 22/VI 1920 р[оку]
З оригіналом згідно:
Ст[арший] діловод А. Юрачківський