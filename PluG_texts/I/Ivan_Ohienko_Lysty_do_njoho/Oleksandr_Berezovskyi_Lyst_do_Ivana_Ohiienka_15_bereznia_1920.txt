14-го цього березня біля 12 години ночі, в який час частина урядовців
уже спала в тім числі і я, в помешкання Скарбниці явилось 7 озброєних, з
пистолями в руках, польських агентів і, звелівши підняти руки догори, тим
котрі не спали, а спавших зігнали з постелі в білизні в першу кімнату і теж

звеліли підняти руки, почали провадити обиск, не заявивши нікому із урядовців
 Скарбниці на підставі чого і по якій причині провадиться цей обиск,

сказавши при цьому урядовцям, щоб ніхто не сходив з місця і не опускав
рук, а то буде забитий.
Спочатку облапали всіх стоявших урядовців, а потім приступили до

перегляду всіх річей і шкафів, зачинених на замки Губерніяльного Правління,
 не звертаючи уваги на заяву, що шкафи не наши і ключів у нас немає,

одбили замок і теж проізвели обиск.
Всі річі як мої, так і останніх урядовців з корзин і мішків повикидали на

підлогу і забравши гроші, які знаходились в корзинах урядовців, агенти передали
 ці гроші районному Комісару, котрі після перегляду, були повернуті

власникам їх, причому моїх власних грошей вмісто 13.000 карб[ованців]
(по 1000 карбованців) було повернуто 8000 карб[ованців], о чім мною було
заявлено пану Комісару, котрий відповів, що гроші лічені тут при всіх.
При тому реквізували із річей касіра Возного бінокль, а після скінчення
обиску, потребували від мене посвідки в тім, що при обиску нічого із річей,
крім реквізованих, не пропало, яка посвідка під страхом мною і видана.
Розбираючи ж після ухода агентів річі, оказалось, що із моїх грошей в
столі, біля моєї постелі, в шухляді повинно бути 8100 карб[ованців] по 100

карб[ованців] (Богданівками), про котрі я умовчав, думаючи, що вони агентами
 не залічені і залишились там, але їх не оказалось і таким чином у мене

пропало грошей 13.000 карб[ованців]. Крім того з тієї кімнати, де були мої
гроші, із речей Начальника відділу Головної Скарбниці Тюрича пропало п’ять
пар жіночих рукавичок, у Бухгальтера Совнеринського дві пари шкіри на
підошви і чверть фунта тютюну.
Докладаючи про вищезазначене, з свого боку маю за честь заявити, що
не кажучи про тяжке моральне становище урядовців і їх матеріяльні потері
при таких налетових обисках, може бути забрана готівка Скарбниці, яка
часто залишається до другого дня, а через то прошу звільнити мене від


відповідальности за державні кошти, як можливо і надалі будуть провадитися
 обиски при таких ненормальних умовах.

Скарбник Березовський