Копія*
.
На славу Святій Одноістотній, Животворчій і Неподільній Тройці і на
користь Святій Православній Східній Апостольській Церкві дозволяю й
благословляю видання друком цеї книги: «Свята Служба Божа св[ятого] Отця

нашого Іоана Золотоустого» мовою українською в перекладі Ректора Кам’янець-Подільського
 Державного Українського Університету Професора Івана

Огієнка
.

Нехай Господь ущедрить ласкою Своєю благочестивого й трудолюбивого
 автора перекладу цеї книги з мови грецької на українську, а також і

всіх, що допомогали виданню її.

Нехай Нарід Український щиро дякує Богові за дарування йому можливости
 приносити Господу жертву хваління на рідній мові своїй, і нехай вірить

він кріпко, що Господь прийме тепле моління його в наднебесний свій жертівник,
 допоможе йому в земних недолях та скорботах і сподобить безконечної
 радости в вічнім царстві Своїм.

Смиренний Діонисій, з Божої ласки
Єпископ Кремінецький (в[ласною] р[укою])
Року Божого 1921-го
На день Різдва Пресвятої Богородиці,
Милостивої Заступниці Боголюбивої України, –
Вересня 8-го дня,
Кремінець на Волині, Богоявленський Монастир.
Печатка: «Смиренний Діонісій, з Божої ласки Єпископ Кремінецький».
З оригіналом згідно:
Т[имчасово] Керуючий Справами
Департаменту Православної Церкви
Міністерства Ісповідань [Ю. Грох-Грохольський]
Старший Діловод [підпис нрзб.]
7 листопаду 1921 р[оку]