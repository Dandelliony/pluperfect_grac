Високопреосвященний Владико!

Дозволю собі пригадатися Вашій пам’яті. Ще перебуваючи в Празі, робив
 для Вас рисунок обкладинки для «Нашої Культури». – Називаюся Микола
 Бутович.

Від кількох років перебуваю в USA під Нью-Йорком.
Хочу запропонувати Владиці свої послуги, як артист-маляр і графік.
Працював я вже в церковнім малярстві в Галичині. Під керівництвом

професора Василя Григоровича Кричевського (будинок Полт[авського] земства
), який був ректором нашої мист[ецької] школи у Львові вже за останньої
 войни малював я з нашою школою (де я теж вчив) церкву в с[елі] Лабова

коло Криниці.
В USA теж працював в церковно-малярській американо-італійській фірмі

Maglia в Дітройті. Виконував тут і менші самостійні церковні роботи (каплиця
 о[тців] Василіян в Dawson Pa). Було би мені дуже цікаво зробити щось

тривалого для нашого церковного мистецтва і в Канаді.
Та коли б Владика були зацікавлені моєю пропозицією і знаходили, що
моя робота щось варта, просив би повідомити мене. Як би треба було міг би
наперед зробити проект напоказ.

Тепер працюю довший час, як артист–проектант в текстилю (Cohn-Hall-
Mart) у Нью-Йорку. Праця для хліба, – не цікава і не лишиться по ній сліду.

В надії, що Владика буде зацікавлений моєю пропозицією зостаюсь з
глибокою пошаною Микола Бутович
P.S. Працюю теж стало і як графік.