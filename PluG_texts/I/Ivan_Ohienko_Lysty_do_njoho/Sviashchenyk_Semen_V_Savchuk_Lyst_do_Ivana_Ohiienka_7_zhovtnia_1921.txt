[Тарнів], 4 квітня
П[ану] Послу в Румунії

Високоповажний пане После!

Продуктивна праця Міністерства Ісповідань можлива тільки тоді, коли Міністерство буде добре
поінформаване про те, що робиться в інших церквах, особливо православних. Ви зза цього ласкаво
прошу Вас про слідуюче:
1. Міністерство не має надійних відомостей про життя болгарської церкви, тоді як ці відомости
нам дуже потрібні, зза чого ласкаво прошу прислати мені болгарський церковний журнал за 1919, 1920
рік. Коли можливо прошу прислати молитовника болгарською мовою.
2. Прошу прислати відомости про життя Румунської церкви за 1920 рік і про той конкордат, що
Румунія заключила з Ватиканом прошу прислати копію конкордату.
3. Прошу подати відомости про життя Буковинської церкви. Як і в чому провадиться румунізація

церкви православної в Буковині? Чого так легко від церкви Буковинської відійшла церква далматинська?
 Яка обстоює права своєї церкви митрополит Володимир Репта?

4. Прошу подати відомости про життя Православної церкви в Бесарабії. Які єпіскопи там управляють?
 Якою мовою правлять там служби Божі? Якою мовою ведуть церковне діловодство? Що румунський
 уряд має робити, аби припинити обмосковлення українського люду в Бесарабії через церкву,

особливо в трьох повітах, де українці ставлять більшість населення? Чи не можно би в цим відношенні
наше посольство поробити певні кроки, аби служба Божа правилась з українською вимовою (замість
московської), проповіді виголошувалися також укр[аїнською] мовою і діловодство церковне велося в
тій же мові? Яке управління православної Бесарабської церкви, кому і як вона підлягає? Як і в чому йде
румунізація церкви в Бесарабії?
5. В католицькій Югославії зараз йде великий церковний рух по утворенню живої народної церкви
з богослужбовою сербською (замість латинської) мовою і навіть з поворотом до православія. Ласкаво

прошу, коли Вам це можливо, дістати з Загребу відповідні матеріали про цей церковний рух (найкраще
 – якийсь церковний журнал з 1919 і 1920 року).

6. В Грецькій церкві зараз йде велика і жвава праця по підготовці Вселенського Собору. Для

Міністерства ці відомости надзвичайно потрібні, а тому ласкаво прошу дістати з Афін якийсь церковний
 журнал за 1920 рік.

7. При цьому посилаю Вам один примірник Прохання до Патріарха Царегородського і прошу
покрити його відповідними підписами по вказівках доданого до його листа. Прийміть, пане После,
завірення в моїй правдивій до Вас пошані.

Міністр Ісповідань
Проф[есор] Огієнко
4.IV.1921.