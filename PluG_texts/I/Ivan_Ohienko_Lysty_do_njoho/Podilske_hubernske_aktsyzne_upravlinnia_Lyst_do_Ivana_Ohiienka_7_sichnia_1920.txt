Сьогодні прибули до мене всі власники (6 ч[оловік]) тютюнових фабрик
 м[іста] Дунаєвець і сповістили, що польська Інтендантська влада усунула
 акцизний догляд за Дунаєвецькими фабриками, поставила на них свою

варту, заборонила випуск з фабрик тютюну і обандеролювання його, сказавши,
 що гроші які заплатили власники за бандеролі скарбниці, повинні

бути повернуті їм. Та це роспорядження Інтендантська влада грунтує на
тому, що взагалі в Польщі існує тютюнова монополія, для чого приватний
продаж тютюну не може бути дозволений і весь тютюн з фабрик повинен
бути забраний до Польського Скарбу.
На протест власників фабрик їм запропоновано зібратись сьогодні о 3-й
годині в будинку Подільської Фінансової Палати на нараду з представником
Акцизного Управління і п[ана] Головного Інтенданта.

Про вищезазначене маю честь донести Вам, Пане Головноуповноважений,
 на роспорядження і просити вказівок, як ставитись надалі в анальогічних
 випадках.

До цього додаю, що на нараду відряджені мною Ревізор Управління
Мединський і Помічник Інспектора п[ан] Васілевський.
Т[имчасово] т[оруючий] о[бов’язки] Управителя (підпис)
Начальник Відділу (підпис)
Бухгальтер (підпис)