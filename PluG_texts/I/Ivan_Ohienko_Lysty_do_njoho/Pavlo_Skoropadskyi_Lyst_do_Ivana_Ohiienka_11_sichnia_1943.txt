Ваше Високопреосвященство!

Сердечно дякую Вам за Вашого прекрасного листа та за ті Ваші мені
побажання, що в ньому містяться.
Бажаю Вам щиро, щоб Ваші задуми й наміри знайшли б благословення
Боже та, здійснившися, дали б Вам той духовний спокій, про який Ви так
красно пишете.
Це правда, що – найбільше щастя скрізь, – в окремої людини і в родині,
і в цілого народу – це спокій. Але спокій-щастя настає тільки по перемозі

чогось ліпшого й вищого над низчим і гіршим. Коли ж перемога, то попереджує
 її боротьба. І ми стоїмо в борні тяжкій і нерівній.

Куди ми не подивимося, то побачимо, що не тільки українську правду
топчуть ногами, але й ту Найвищу, що є джерелом усіх менших правд.

І ми діти Народу, що колись за сивої давнини взяв на плечі Хрест Христов
 і поніс його в далекі простори на північ і на схід, не можемо, ба, не

сміємо лишатися байдужими, а повинні встати на захист Вищої Правди, а
тим самим і нашої української.
І це правда, що в основі нашої боротьби насамперед має лежати любов,

любов до Бога, до собі подібних і любов до нашої прабатьківської хати-землі.
 І саме ця любов спонукає нас до боротьби!

І Христос каже: «Не думайте, що я прийшов послати спокій на землю;
не прийшов я послати спокій, а меч».

Дозволю собі думати, що ці слова відносяться до таких часів, коли перед
 кожним встає невблаганне «або-або», себто, часи, коли неможна лишитися
 на зразок [Понтія] Пілата нейтральним.

Спокій ми можемо зазнати тільки на своїй Землі, коли виконаємо наш
обов’язок перед Богом і Батьківщиною.
Ще раз бажаю Вам усього від Господа Бога доброго.

Прохаючи Ваших молитов, залишаюсь глибоко Вас, Ваше Високопреосвященство,
 поважаючим2*