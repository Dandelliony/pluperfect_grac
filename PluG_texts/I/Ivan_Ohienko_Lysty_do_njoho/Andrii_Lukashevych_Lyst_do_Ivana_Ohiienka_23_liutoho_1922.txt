НaNo 392, 395-т, Таємно
379, 431-т. До Пана Міністра Ісповідань УНР

Високоповажний Пане Міністре,

Маю честь довести до Вашого відома, що лист Ваш на ім’я Митрополита
 Георгія [Ярошевського] з привітаннями й побажаннями з приводу возведення
 його в сан Митрополита я вручив йому в неділю 19/2. Щодо ознак, які

одержав Митрополит Георгій (хрест на білім клобуці і переднесення Хреста
), то ці ознаки належали, щоправда, Митрополитові Київському, як Вищому
 Архипастиреві бувшої автокефальної Церкви, але за останні часи не

всі митрополити їх мали – не мали їх ні Феогност [Лебедєв], ні Платон [Городецький
], а Флавіанові [Городецькому] були даровані ці ознаки Царем.

Так само Цар надавав їх і нашим окремим Митрополитам (Московському
 і Петербурзькому), як вищу нагороду. Тепер цю вищу нагороду надав

Митрополитові Юрієві Патріарх Тихон [Бєлавін]. Я про це розмовляв з

Митрополитом. Ніяких підстав думати, що до нього переходять прерогативи
 Митрополита Київського – немає, тим більше, що Екзархом-Митрополитом
 України Патріарх призначив Архиєп[ископа] МИХАЇЛА [Єрмакова].

Очевидно для дарування вищезгаданих ознак Патріарх має право не менше

за те, на підставі якого це робили російські царі, а надаючи їх арх[ієписко-
пові] ЮРІЄВІ хотів підкреслити його відносну незалежність і піднести його

авторитет.

Справу подорожі Владики Георгія до наших таборів двічі було порушено
 мною в розмовах з ним. Я маю вражіння, що Владика поїхав би був до

таборів, якби ми змогли подорож цю сфінансувати й улаштувати її так, щоб

вона була для Владики вигідною. Треба мати на увазі, що Владика має виїхати
 з цілим почетом, на що він сам указував. Отже на це потрібні великі

кошти. Я би міг дістати для Владики окремий вагон, звернувшись з такою
прозьбою до Пана Міністра Колій Р[ечі] П[осполитої] П[ольської]. Просив
би Вас, Високоповажний Пане Міністре, повідомити мене, якою б сумою з
свого боку могли б Ви розпоряджати на зазначену ціль.
Так само порушував я й у розмові з Владикою й з о[тцем Василем]

МАРТИШЕМ питання про необхідність більш енергійно обслуговувати релігійно-культурні
 і культурно-національні потреби Українців – польських

жовнірів і про збільшення числа панотців для них. В цей час в польській

армії, крім о. МАРТИША, є ще чотири панотці – всі чотири свідомі Українці.
 Правлять службу вони без української вимови, бо не мали ще відповідного
 розпорядження. Тут, в Варшаві тимчасово виконує обов’язки
гарнізонного православного священика о[тець] КОЗЛОВСЬКИЙ, капітан-капелян.
 Він – Холмщак, один з бувших енергійних діячів на Холмщині й

Поліссю.
Молитовники й іншу літературу релігійнуможемо йому вручити. На инші

запитання й доручення Ваші в справах церковних відповім згодом після належного
 їх з’ясування.

Прошу прийняти вислови глибокої до Вас пошани.
Голова Місії [Андрій Лукашевич]
Перший Секретар [П. Зайцев]
No 147
23 лютого 1922 [року]
*