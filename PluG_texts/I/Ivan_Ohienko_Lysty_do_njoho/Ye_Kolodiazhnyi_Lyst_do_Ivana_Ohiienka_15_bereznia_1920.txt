Маю за честь повідомити, що я з канцелярією в складі 7 чоловік прибув

до м[іста] Нової-Ушиці 5-го березня ввечері. Ще в Кам’янці одержав відомости,
 що наша залога, під натиском большовиків, примушена була покинути

Могилів і відійти на захід, завдяки чому комісаріяту довелося росташувати-
ся в Н[овій]-Ушиці. В перші два дні мойого перебування в Н[овій]-Ушиці

скільки небудь зорієнтуватися і вступити до переорганізації місцевих установ
 було неможливо через те, що большевики, маючи своїм завданням зайняти
 Н[ову]-Ушицю і, скористувавшись туманом, присунулися до міста на

5–6 верстов і вступили до бійки з передовими частинами польського війська.

З роставлених на згір’ях міста гармат Ушицька залога відкрила сильний
 вогонь, який часами змінявся кулеметною та рушничною стріляниною.

В місті піднялася паніка. Стрілянина ця продовжувалася майже два дні. При

таких обставинах не тільки не можна було вступати до праці, а, навіть, приходилося
 думати про евакуацію, і я було видав вже таємний наказ скарбниці

та міліції готуватися до евакуації грошей та майна. На третій день стрілянина
 майже припинилася і я мав змогу вступити до виконання своїх завдань.

Перше найболючіше питання, на яке я ще по дорозі звернув особисту

увагу, – се земельна справа. Поміщицька земля цілком не оброблена. Селянські
 шматки засіяні частинно. Стан майбутнього врожаю безумовно

загрожуючий. Причини необроблення значної частини території, по зібраним
 відомостям, слідуючі: а) рання зима; б) у поміщиків – відсутність інвентаря;
 в) у селян – відсутність певности, що врожай буде зібраний на свою

користь, яка з’явилася наслідком повсякчасних, не тільки невиправдуючих

витрат, реквізіцій, а навіть, як се часто роблять денікинці, одвертих грабунків;
 г) відсутність змоги скористувати і без того обмежений живий інвен-
тарь для оброблення землі (аби запобігти реквізіціїз боку денікинських банд,

селяне ховають коней по лісах). Земельне питання щодо поміщицьких
маєтків, необхідно розв’язати якнайскоріше.


Друге прикре явище в Н[ово]-Ушицькому повіті – се відмовлення населення
 в прийманні усіх грошових знаків УНР. Грошовою одиницею тут

лічиться гривня, а карбованці майже не мають поширення зовсім чи розцінюються
 надзвичайно низько (гетьманська 1000 карб[ованців] рівняється

800 гривням). Дорожнеча, якщо узяти до уваги приведений курс, в порівнанню
 з Кам’янцем – подвійна. Причини дорожнечі: а) майже повна відсутність

збіжжа (усе з’їдено денікинськими втікачами, яких, рахуючи з жінками, на
території одної чверті повіту коло 60.000 чол[овік]) у кого ж з селян де-що й

найшлось би, то не насмілюється вести до міста зза остраху реквізіцій коней
 і б) істнування такси, яка остаточно припинила підвоз продуктів.

З огляду на те, що продовольча кріза в Н[овій]-Ушиці може дуже зле

одбитися на справі формування українського війська, яке в де-якій кількости
 вже перебуває в місті – я вжив самих рішучих заходів до поширення усіх

грошових знаків, з приводу чого видав наказа, зразок якого до цього додаю,
а також заручився принціповою згодою польського командування скасувати
таксу, яка на мій погляд, найбільше перешкоджає підвозу збіжжа.
Що торкається місцевих установ я також встиг де-що зробити, а саме:
Повітовий Комісаріят в складі помішника Комісара Г[риго]ра Процека та
Секретаря його, виявив повну свою нездатність, не проявивши ініціятиви в
згуртуванню місцевих сил за час перебування тут польського війська,
представники якого, завдяки свойому досить прихильному відношенню
до вкраїнської справи, гадаю, не перешкоджали б підготовчій праці щодо
організації місцевого українського апарату.
Крім того, ці представники повітового комісаріяту, маючи повну змогу
нав’язати зносини з Кам’янцем, не подали своєчасно жодних інформацій.
Мусів їх усунути з посад. Повітовим Комісаром призначив Голову Н[ово]-

Ушицької Просвіти, бувшого міського Голову присяжного адвоката І. І. Зновицького, популярного не тільки серед українського громадянства, а і всього

населення. Передбачаючи можливість мобілізації в Н[ово]-Ушицькому повіті
і, бажаючи завчасно налагодити знищений зовсім денікинцями апарат
військової Управи, призначив місцевого українського діяча П. І. Романюка
радником військової управи, доручивши йому роспочати підготовчу працю.
Повітова міліція та скарбниця після уходу денікінців вступили до праці
згідно вимогам Уряду УНР, і запровадили в урядових зносинах українську
мову (ці інституції залишені в старому складі).

Повітова Народня Управа складається з призначених денікінською владою
 осіб, які, за винятком 1–2-х тільки що лойяльних до вкраїнської справи,

ставляться вороже до інтересів Республіки, чому весь склад цеї управи, заручившись
 згодою польського командування, я усунув, повернувши на їх

місто виборний демократичний склад під головуванням п[ана] Шевчука.

Склад міської управи також денікинський. Були випадки, коли голова ставив
 на перешкоді формування українського війська, зрікаючись відпустити

за гроші борошна для козаків. Гроші приймає виключно гривнями. Вживаю
заходів до зміни цього складу попереднім демократичним. На 17 березня
скликається демократична дума.


З моєї пропозиції жидівське громадянство заснувало Комітет допомоги
родинам, пошкодованим від денікинського погрому в м[істі] Заміхові, де
крім розстріляних та поранених було спалено коло 30 чол[овік] в школі,
куди вони поховалися (гадаю, що деталі цього вчинку Вам відомі).
В Н[ово]-Ушицькому повіті для праці Губерніяльного Комісаріяту грунт

є, але, звичайно, приходиться додержуватись «контакту» з польським командуванням.
 Школи майже не працюють за браком помешкань, реквізованих
 для потреб війська.

10 сього березня, в день роковин смерти Т. Г. Шевченко, місцевий гурток
 українців був запрошений на панахиду, яка відбулася в соборі. Зібралося
 чимало люду. Прибули старшини та коло 100 козаків формуємого тут

військового відділу. Перед початком панихиди протоієрей о[тець] Яків Бабинський,
 він же член ради «Просвіти» сказав промову, в якій познайомив

присутніх з короткою біографією письменника і характером його творів.

По скінченню панахиди старшини і козаки були запрошені в помешкання
 Комісаріяту (будинок повітового з’їзду мирових суддів), де хор проспівав
 «Заповіт» і «Ще не вмерла Україна», після чого я в коротенькій промові

підкреслив ті великі заслуги, за які ми так шануємо пам’ять Т. Г. Шевченка,
яко провідника ідеї незалежности України. В відповідь на мою промову по

всій залі залунала «Слава Україні». На прикінці козакам було роздано деяку
 кількість книжечок та тютюну. Свято носило характер дуже урочистий.

Бувша Могилівська залога, складаючи собою праве крило польсько-українського
 фронту, потроху посувається наперед, і, коли Могилів буде одбитий,
 гадаю зразу-ж переїхати і роспочати працю по організації влади в більш

широкому масштабі.
Мушу зазначити, що провадити працю в м[істі] Н[овій]-Ушиці, завдяки
близькости фронту, тяжко; завше приходиться бути на поготові до евакуації.
12 березня був випадок, коли большевики трохи не вскочили в місто, але
завдяки удачному маневру з боку польського війська українських козаків,

наступ був відбитий. Під час цього наступу по моєму наказу повітова скарбниця
 та инші підлеглі мені інституції були евакуйовані до м[іста] Минько-
вець, звідки 13 березня, коли ворога було відкинуто, повернені назад до

Н[ової]-Ушиці.
Губерніяльний Комісар Поділля Є. Колодяжний