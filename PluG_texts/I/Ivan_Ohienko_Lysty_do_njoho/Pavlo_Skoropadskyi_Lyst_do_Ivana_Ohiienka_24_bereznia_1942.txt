Дякую Вам за лист Ваш від 15.3.[19]42 року.
Вірте мені, Владико, що я Вам співчуваю. Я бачу, яка небезпека зависла
не тільки над Українською Православною Церквою...
* Зверху документа є відтиск штампу з написом: “АРХИЄПИСКОП ХОЛМСЬКИЙ І
ПІДЛЯСЬКИЙ. Одержано: 26.ІІІ.1942 р.”.
2* Текст, що надруковано курсивом, дописано від руки чорнилом.

273

Треба мати терпець. Ще багато змін буде. На жаль, не так швидко все
це робиться, як би нам бажалося. Але те, що оце пишу Вам, це не значить

підупадати на дусі, навпаки треба ще завзятіше боротися за своє. А боротися
 за своє – це насамперед значить мати свої сили добре зорганізованими,

мати від гори аж до найнижчих один провід. Поки що українство під цим
оглядом дає непривабливу картину, але я вірю в наш народ, а тому я вірю,
що ми переборемо всі труднощі, що стоять та ще стоятимуть на нашому
шляху до власної Держави, а в ній до Незалежної Української Православної
Церкви.

Дозволю собі думати, що коли унезалежнення і самостійність Української
 Церкви справа Богові мила, то вона стане дійсністю, що б там не комбінували
 лукаві людці. Але тут перша вимога від тих, що Церковну Справу на

серці мають, це в цей жахливий і нелюдяний час стати ближче до Бога,

піднестися понад денною метушнею людських забаганок та бути прикладом
 християнських і лицарських чеснот для наших менших.

Прохаючи Ваших молитов, залишаюсь глибоко Вас поважаючий
Павло Скоропадський