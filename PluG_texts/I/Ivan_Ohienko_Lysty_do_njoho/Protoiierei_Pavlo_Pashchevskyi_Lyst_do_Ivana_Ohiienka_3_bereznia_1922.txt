УНР До Високоповажного Пана
Головний священик військ українських Міністра Ісповідань УНР.
3 березня 1922 р[оку]
Ч[исло] 115
[м.] Каліш

Високоповажний Пане Міністре.

Ваш неоцінимий з історичного, наукового і етичного боку твір зробив
надзвичайне вражіння на всі таборові кола. Того, що діється тепер у моєму

убогому помешканню, не можна описати ніяким пером. Двері не зачиняються
 за бажаючими подивитися на Ваш коштовний твір. Головне те, що

Ваш твір об’єднав і примирив навіть тих, що ворогували межи собою. Ваші
посилки на грецький та латинський тексти «загородили уста львов» і серце

їх «не глаголет уже гордині», понеже Ви своїм твором остаточно їх перемогли.
 З свого боку в імені всього військового духовенства приношу Вам, Високоповажний
 Пане Міністре щиру подяку від всього серця і всеї істоти моєї

за Ваш великодний подарунок. Дивлюся на нього, як на дорогоцінну перлину
 в короні нашої національної рідної церкви. Нехай же Господь, Кроткий

Милосердний Господь, наповнить Ваше серце своїми радощами серед невеселого
 та сумного нашого життя на чужині.

З великою пошаною та повагою завжди в молитвах за Вас пробуваю
Митрофорний Протоієрей П. Пащевський
З оригіналом згідно:
Старший Діловод Міністерства Ісповідань [Мороз – ?]
*