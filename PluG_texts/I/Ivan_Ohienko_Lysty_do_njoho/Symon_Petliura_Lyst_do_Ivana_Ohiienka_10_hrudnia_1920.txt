Маючи на увазі інтереси нашої Української Церкви, а разом з тим і інтереси
 нашої Держави, що незалежно од тої праці, яку Ви провадите в справі

організації та налагодження церковногожиття і скріплення внутрішньої сили
нашої Церкви, Ви повинні вже тепер подумати і про здійснення одного з
великих завдань, яке стоїть перед Православною Церквою в справі злуки її

з иншими хрістіянськими організаціями, що близько підходять до неї своїми
 догмами. Молода Українська Церква, як Церква Бога Живого, менше

всього повинна бути ортодоксальною в своїх обрядах і відділятися муром
непримиримості з созвучним їй установами инших христіянських народів.
Я би радив, Пане Міністре, потрібним шукання цеї єдності церковної
направити в той бік, куди вже Православна Російська Церква зверталась в
свойому бажанні церковно-духовного єднання, але через непримиримість
своїх ортодоксальних елементів не могла довести цю справу до бажаного
кінця.

Маю на увазі Британську Церкву*

, установлення зв’язку з нею та
тіснійшого знайомства з її життям і устрієм, я вважаю би одповідаючим
інтересам нашої Української Церкви.

Надаючи цій справі велике значіння не лише з поглядів інтересів церковних,
 але і з погляду державного та наших перспектив на майбутнє, я

прохав би невідкладно дізнатись про Ваші міркування з цього приводу тим
часом строго довірочно.
З правдивою повагою [С.] Петлюра (р[укою] в[ласною])
Посвідчую. Керуючий Справами Директорії

М. Миронович (р[укою] в[ласною])

З оригіналом згідно:
Начальник Канцелярії Директорії [М. Крижановський (?)]