31-го січня біжучого року в присутности П[одільської] Д[уховної] Консисторії
 персонально заявився п[ан] Комендант повіту і міста в Кам’янці-Подільському
 і просив показати йому все помешкання в будинку Консисторії

з приводу пропонуємої реквізіції під польські інституції. Все помешкання
Консисторії, до архиву включно, було оглянуто п[аном] Комендантом.
2-го ж цього лютого в П[одільській] Д[уховній] Консисторії одержано
службову картку від Коменданта повіту і міста.
Картка помічена 1-го лютого біжучого року. В ній пропонується
П[одільській] Д[уховній] Консисторії до 3-го лютого звільнити помешкання
своє.
Алеж звільнити своє помешкання Под[ільській] Дух[овній] Консисторії,
яка займає в цей час лише 4 невеликі кімнати цілком неможливо, без всяких
шкод для самої справи єпархіального управління. Канцелярія Консисторії
має велику кількість біжучих справ, роскладених в її помешканні в великих
шафах та по столах. Крім того, як відомо, Консисторія має великий архив,

до якого їй доводиться повертатись за розмаїтими справами щодня і без таких
 справок не можна провадити біжучі справи.

З погляду на все вищезазначене, щиро прохаємо, Вашу Високомосць,

вжити можливих заходів перед ким слід, аби П[одільську] Д[уховну] Консисторію
 було залишено в тім помешканні, яке вона займає.

До сказанного ще додаємо, ще самий будинок П[одільської] Д[уховної]
Консисторії не є скарбовим, а є домом духовного відомства.


На пересунення П[одільської] Д[уховної] Консисторії в инше помешкання
 потрібно було б не менше як 60.000 карб[ованців], а у П[одільської] Д[у-
ховної] Консисторії ніякісеньких вільних коштів немає.

Оригінал підписали:
Члени Духовної Консисторії Протоієрей Григорій Маньковський
М. Соколов
Священник Ф. Шпановський

1920 р[оку] 2-го лютого
Ч[исло] 117.
Секретар Соколовський