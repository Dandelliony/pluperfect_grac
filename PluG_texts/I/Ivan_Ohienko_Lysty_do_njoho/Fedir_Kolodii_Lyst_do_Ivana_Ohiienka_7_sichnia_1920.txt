12 січня до мене являвся один юнак з заявою, що він втік з в’язниці,
куди його разом з иншими військовими надіслано з польської комендатури,
до якої в свою чергу вислано з 11 військового шпиталю після видужання. В
той же день Головний лікарь 27 військового шпиталю персонально доложив

мені, що їм одержано наказ від польського санітарного шефа всіх видужуючих
 військових групами надсилати до польського коменданта. Головний

лікарь 11 шпиталю ніяких докладів мені не робив.
Я польською владою про це роспорядження повідомлений не був, а тому
подав Вам рапорта по цій справі. Згідно резолюції Вашої, положеної на
мойому рапорті, я в той же день написав листа до Коменданта, прохаючи
пояснити цю справу і припинити арешти українців – військових, а крім того
повідомити мене, коли я можу персонально перебалакати по цій справі.

Завдяки відсутности коменданта з м[іста] Кам’янця 13 і 14 січня персонально
 мені удалося перебалакати з ним лише 15 січня. На моє зауваження,

що нема ніякої підстави заарештовувати безвинних людей – комендант
відповів, що мені докладено неправдиво, що нікого не заарештовано, а що у
нього є наказ від командуючогофронтом надсилати з шпиталів всіх українців,
вояків до Борщіва, відкіль їх направляють до збройних пунктів в Галичині,
що моя заява по цьому поводу надіслана їм до Штаба фронту, але відповіді

ще нема. З цієї розмови цілком ясно, що польська військова влада без порозуміння
 з Вами, пане Міністре, інтернує всіх військових, які залишилися в

шпиталях, начальству яких беспосереднє робить роспорядження, а ті, лічу-
чись на українській службі і одержуючи українські гроші, – негайно виконують
 накази поляків.

Що висилка до Галичини є інтернація ясно з того, що більшість хворих
в шпиталях хворіли тифом, після якого мусять мати відпочинок від 4 до
7 тижнів і не можуть переносити подорожі і того тяжкого режима, про який
ми знаємо від старшин, мавших нещастя побувати в Ланцуті і Домбю, а
тому абсолютно нездатних до поповнення частин армії.
Сього 16 січня на засіданні Комітету контрольор п[ан] Парфененко
поінформував мене, що власними очима бачив, як щодня приводять наших
виснажених хворістю вояків до польської поліції (вул[иця] Тараса Шевченка



ч[исло] 39) де їх обірають і відбирають нові чоботи і одяг, даючи в замін
якесь дрант’є. Я надіслав до шпіталів нові річі спеціяльно для видужуючих.
Таким чином, місцева польська військова влада не тільки примусово
висилає наших вояків в концетраційні табори, де багацько з них безумовно
вмре, але ж ще перед тим польські жовніри, поліцаї грабують останнє у цих
бідолах.
Протести і розмови з мого боку ні до чого не доводять, тому прошу Вас
разом з Міністром Лівицьким з свого боку вжити заходів, аби припинити
цю висилку, а знов надсилати видужуючих до Кам’янецького військового
начальника – відкіля групами відсилати до дієвої армії по той бік фронта.
Крім того, прошу вказівок, чи шпиталі тепер перейшли в цілкове керування

поляків, чи персонал їх досі на українській службі і мусить виконувати накази
 нашої влади.

Референт Військових Справ отаман Колодій
Секретар (підпис)