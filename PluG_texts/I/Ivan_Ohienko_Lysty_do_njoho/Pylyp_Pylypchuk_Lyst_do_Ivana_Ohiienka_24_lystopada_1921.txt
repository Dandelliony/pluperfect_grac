УНР Копія
Голова Ради Народних Міністрів В[ельми] П[оважному]
24 листопаду 1921р[оку] Міністрові Ісповідань
Ч[исло] 1426*

проф. І. І. Огієнкові

Вельмишановний Пане Міністре.

Пан ГОЛОВА ДИРЕКТОРІЇ в листі на моє ім’я подав декілька думок,
котрі я вповні підтримую, що до акції ріжних державних чинників в зв’язку

з тими подіями, які зараз відбуваються на Україні. Між іншим Пан ГОЛОВА
 ДИРЕКТОРІЇ просить Вас, Вельмишановний Пане Міністре, звернутись

до достойників Церкви, з котрими Ви нав’язали стосунки так корисні для
нашої справи, з метою правдивого освітлення тієї акції, яка розвивається на
Україні.

Вже зараз можна зауважити, що деякі ворожі нам кола стараються переконати
 громадську опінію за кордоном, що повстання України проти своїх

гнобителів є рух анархистичний, котрий нічого спільного не має з творчою

державністю і суспільним правопорядком. Отже прошу Вас, Вельмишановний
 Пане Міністре, з’ясувати достойникам церков, що Українське повстання,
 напротив, являється боротьбоюздорового, глибоко релігійного українського

селянства проти тих, котрі йому тільки проповідують слово зле і насильно зі

зброєю в руках стараються прищепити заразу нігилізму, безвірря і безбожности,
 що це боротьба народу, глибоко віруючого і державно думаючого за

традиції віри, проти руїни самих основ державности, суспільного правопорядку
 та релігійного життя, проти анархії, котрі московські большевики намагаються
 поширити по цілому світові, де не можна зброєю то словом.

Український народ у цій своїй боротьбі жде моральної піддержки з боку

Церкви і я певний, що на Ваше з’ясування справи Отці Церкви підтримають
 наші змагання, нашу боротьбу морально і вживуть своїх впливів на

керуючі державні і громадські кола Европи для допомоги Українському народові.


Дозволяю собі сподіватись, що Ваші, Вельмишановний Пане Міністре,

заходи дадуть як завше добрі наслідки. Прошу приняти запевнення в глибокій
 до Вас пошані.

Голова Ради Міністрів [Пилипчук] (в[ласною] р[укою])
В[иконуючий] о[бов’язки]
Директора Канцелярії [Питель] (в[ласною] р[укою])
З оригіналом згідно: Старший діловод [Соломко]