В зв’язку з пропозицією Уряду УНР, подати через прибувшого з Варшави
 курієра інформації про становище в Кам’янці, маю за честь просити Вас,

Пане Головноуповноважений, в своїм докладі Уряду предложити до


розв’язання і полагодження з польським Правительством слідуючі дві точки,
 розв’язання яких з погляду мого, як Губерніяльного Комісара Поділля,

представляється конечним:

1) Перша справа – то є політичне становище Кам’янця і околиць, занятих
 польським військом. Представники свого війська уважають тепер, як се

Вам відомо, увесь занятий ними терен, підлягаючим польській владі не тільки
військово, але й адміністративно, тим часом як текст деклярації, принятої
польським Урядом, ясно зазначає, що східний кордон України йде по річці
Збруч. Я вважаю конечним донести нашому Уряду, що те становище, яке
складається у Кам’янці і в Кам’янецькому повіті, якраз цілком порушує сей
засадничий пункт деклярації і грунтовно її порушує всю.
2) Друга справа слідуюча: Коли б виявилось, що Уряд польський по тим
чи иншим мотивам признав-би необхідним володіти Кам’янцем і околицями,
як своєю провінцією, то цілком логичним висновком з сього було би, що всі
істнуючі зараз у Кам’янці установи і інституції адміністративні, фінансові,
судові, духовні, а також органи самоврядувань повинні би ліквідуватись, при
чім ліквідуватись двома способами – або шляхом евакуації з Кам’янця до

иншого центру на Поділлю, або шляхом роспуску урядовців і ліквідації усього
 майна.

Отже в сій справі я вважаю необхідним підняти свій голос ізазначити, що
ліквідація – першим чи другим способом – установ державних, істнуючих в
Кам’янці, принесла би державі Українській і населенню Поділля, – а в тому
числі і польському, – нечисленні збитки, і то без всякої користі для держави
польської, а тому я прошуВас, ПанеГоловноуповноважений, в своєму докладі

твердо прохати наш Уряд, аби в переговорах з польською владою політичною
 уВаршаві, було цілком виговореноправо дальнійшого істнування сих всіх

установ в Кам’янці Подільському, як приватних українських без права втручання
 до них і до їхнього майна з боку місцевої польської влади.

Установи, котрі підлягали б ліквідації, слідуючі: Губерніяльний Комісаріят,
 Губерніяльна Народня Управа, Губерніяльна Фінансова Палата, Гу-б
[ерніяльна] Контр[актова] Палата, Селянський Поземельний Банк,

Губ[ерніяльна] Земельна Управа, Окружний Суд, Духовна Консісторія і т[ак]
д[алі]. Всі установи, не маючи якогось особливо цінного майна, крім столів,
стільців і шафів, мають, одначе, безцінний матеріал, величезного значіння
для населення цілої губернії і для держави. Сей матеріал, в коротких рисах,
такий: всі акти про народження, вінчання і смерть з цілої губернії (Дух[овна]
консісторія), акти про купівлю і продаж нерухомости (Нотаріат Окружного

Суду), всі цівільні і судові справи з 5-ти повітів, всі акти по величезним операціям
 селянського Банку, всі страхові акти на кожний двір Подільської губернії
 (Губ[ернське] Земство), величезний нерозроблений статистичний

матеріял по всім губерніяльним установам, в також матеріял по перепису
1917 р[оку] і т[ак] д[алі] і т[ак] д[алі].
Справа з ліквідацією всього сього майна шляхом евакуації, між іншим,
обговорювалась в Губерніяльній Народній Управі, причім Управа одноголосно

прийшла до висновку про неможливість такої евакуації по слідуючим причинам
: 1) відсутність якогось сталого українського центру на Поділлю;

2) відсутність всяких засобів пересування; 3) відсутність в кожному новому
центрі потрібних помешкань як для урядів, так і для урядовців; 4) зимовий час,
відсутність одежі і пошесті, що найшли б добрий грунт у всіх цих обставинах.
Таким чином ясно, що всі установи мусять лишитись, принаймні через
зиму, у Кам’янці. Тоді лишається другий спосіб ліквідації: роспуск урядовців
і передача всього майна під охорону польській владі, з передачею їм же і

відповідних помешкань, або з перевозкою всього майна в инше місце. Одначе,
 подібний приклад з перенесенням Губерніяльного Комісаріяту, до иншого
 місця, показав, що подібні перенесення, – особливо, приймаючи на увагу,

що польська влада залишає для себе майже усе майно – рівні знищенню

інституції цілком. Що ж до роспуску урядовців, то се вимагало б зараз великих
 коштів, в той час, як через місяць всі ці урядовці знов будуть потрібні.

Отже залишається один вихід: виговорити перед польським Урядом
повну недоторканність всіх державних і громадських інституцій у м[істі]

Кам’янці-Под[ільському] і повіті, істнування яких місцева українська компетентна
 влада признає необхідним. Тут треба розуміти недоторканість всіх

урядовців сих інституцій, помешкань і майна як рухомого, так і нерухомого.
Щодо терміну, на який се становище мусить тривати, то він повинен бути
зазначений принаймні до 1-го травня.
Про все вищезазначене маю за честь доложити.
Губерніяльний Комісар Поділля В. Приходько