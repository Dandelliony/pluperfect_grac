п[ану] Міністру Ісповідань
проф[есору] І. Огієнко3*

П[ане] Міністре,

Ознайомившись з протоколами засідань Ради Міністра Ісповідань4* ч[ис-
ло] 13–19, я особливу увагу звернув на ухвалу Ради, що запала з приводу

пропозіції Вашої в справі правдивого освітлення повстанчої акції на Україні
 перед заінтересованими кругами Европи. Не обмежуючись резолюцією
моєю на копії протоколів згаданих засідань, вважаю за необхідне трохи ширше
 спинитись на намірі Міністерства. Проєкт меморандума Вашого в згаданій
 справі ширше охоплює тему, ніж говорив заголовок останньої, і уявляє

собою властиво оцінку становища Української Церкви під большовицькою
владою, а зокрема ті утиски, які сипались та сипляться на окремих діячів
нашої національно-церковної справи.

Меморандум, опрацьований по тому програму, що його подано в протоколі
 ч[исло] 18, досить був би цікавим не лише для закордону, але й для

нашого громадянства, як історичний документ для історії нашої Церкви і
тих жертв, які поклала вона для Української державности. З огляду на це
видання такого меморандума і на українській мові було би пожиточним.
Дозволю лише собі висловити кілька побажань щодо змісту проектованого
меморандума.
І. Необхідно, на мою думку, в термінології додержувати ясних речень і
терминів, ніколи не зловживати термінами «большовик, большовицький», а

одночасно добавляти назви, характеризуючи державні прикметники «Москва,
 московський, російський» чи то що. Таким чином будемо уникати тої

плутанини, яка витворюється завдяки необміркованому вживанню терміна
«большовик», незнанному державно-національній термінології.
ІІ. У фактичній своїй частині меморандум повинен мати як найбільше
данних і ілюстрацій з українського життя, зачіпаючи російські церковно чи
релігійно-большовицькі стосунки лише побіжно, поскільки це потрібно для
основного завдання меморандума.
ІІІ. Особливу увагу слід звернути в меморандумі на «большовицьку»
політику що до преси, умовини істнування якої виключают[ь] продукцію
церковної літератури і друкованя церковно-богослужебних книжок.
ІУ. Так само не треба забути і про ті гвалтування над черницями, яких

допускалися червоно-армейці в жіночих монастирях та про той грабіж монастирської
 утварі, який увійшов в сістему адміністративної практики совітської
 влади.

Що більше Ваш меморандум буде мати в собі фактичного матеріалу,
тим більше промовлятимуть і ті висновки, які з них буде зроблено.
З правдивою повагою [С. Петлюра]
29/ХІІ – 1921 р[оку] б[іжучого].