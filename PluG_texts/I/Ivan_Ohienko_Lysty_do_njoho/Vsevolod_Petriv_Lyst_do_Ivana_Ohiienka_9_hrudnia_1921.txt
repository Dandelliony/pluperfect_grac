ДоПана Міністра Ісповідань І. Огієнка

Високоповажний ПанеМіністре.

Справа видання статутів, підручників, оригінальних та перекладних творів
для нашого війська до цього часу дуже гальмувалася відсутністю в армії

знавців нашої мови, які бездоганно могли б встановити військову термінольогію.


Ви самі розумієте оскільки з національно-державного погляду важливо,
 щоб і у війську була справжня державна мова.
Зараз в Калішському таборі закладається Редакційний Комітет з досвідчених
 людей у військових справах, який має погоджувати з боку фахового статути,
 військові підручники і оригінальні твори до передачі їх до друку.

Без участі в цій справі високоавторитетних знавців мови не можна осягнути
 того, щоби вся військова література була в дійсності викладена справжньою
 літературною мовою.

Отже це завдання мусить виконувати Термінольогічна Комісія при Редакційному
 Комітеті Генерального Штабу.

Але в армії зараз бракує фільольогів і взагалі таких знавців мови, які
могли б гарантувати, що призначена з них Термінольогічна Комісія буде
працювати бездоганно з фільольогічного боку.
Для справи було б дуже корисно, якби до складу Термінольогічної Комісії,
яка буде складатися з військових осіб, додати дійсних високоосвічених

знавців мови, ім’я яких вже само по собі внесло б віру в працю Терміно-льогічної
 Комісії.

Тому ласкаво прохаю Вас, Високоповажний Пане Міністре, чи не згодилися
 б Ви прийняти участь в спільній праціз Термінольогічною Комісією

Генерального Штабу і тим зробити велику допомогу армії в цій важливій і
невідкладній справі.
З таким проханням я одночасно з цим звернувся до п[ана] проф[есора]
Біднова та п[ана] Чернявського.
Також прошу не відмовити вказати таких осіб, яких, на Вашу думку,
корисно було б запросити до цієї праці.
Прийміть запевнення в цілковитій до Вас пошані Генштабу*
,
Генерал-Хорунжий Петрів
9 грудня 1921 р[оку]
ч[исло] 371/1484