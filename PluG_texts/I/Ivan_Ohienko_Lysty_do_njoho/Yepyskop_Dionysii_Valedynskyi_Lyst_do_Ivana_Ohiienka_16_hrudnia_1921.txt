Єпіскоп Кремінецький К оп і я
керуючий Волинською єпархією в межах Польщі
Грудня 16/3 дня Року Божого 1921-го
No 1009
Кремінець на Волині

Високоповажний Пане Міністру.

Сповіщаючи Вас про одержанне всіх Ваших листів, щиро вітаю Вас з
приводу грамоти доВас Пана Головного Отамана і постанови Ради Міністрів,
в яких так виразно і яскраво визнається Ваша енергійна праця на користь

рідноїземли і на славу нашої св[ятої] Церкві. Зі свого боку від щирого любя-
чого серця бажаю, щоби світильник Ваш довго ще не вгасав і не здіймався зі

свіщника.
Сердечно дякую Вам за тепле слово Ваше і про мою скромну участь в
Вашій славі. Можу тільки сказати, що серце моє завжди з Вами, і я готовий

на все можливе, що було б користним для дорогої страни нашої, але фактично
 в дійсности тільки любов Ваша могла знайти во мні стільки заслуг, скільки

їх прописано в листі Вашому від 6-го грудня під Ч[ислом] 2886. Хай заховає
Вас Господь за доброту Вашу.

О допомозі діткам емігрантів вже, в той же самий день, як були одержані
 листи, виготовлений заклик до духовенства, і зроблено розпорядження

про збір церковний для діток. Збір має відбутися на Новий Рік і Богоявлення,
 бо Різдвяні Свята вже зайняті на збір для українських емігрантів про

пропозіції ВИСОКОПРЕОСВЯЩЕННОГО ЕКЗАРХА, згідно з листом до
нього, Українського Центрального Комітету1
.

Дякую Вам за переслану замітку про українізацію Церкві на Вкраїні,
хоч десь я її вже читав.
Дякуємо також я і п[ан]-о[тець] Протоієрей Олександр Вас сердечно за
цікаву і роскішно видану книжку про буле української мови в богослужінні:
«Мова українська була вже мовою Церкви».
Щодо печатки, то я ще подивлюся, прикину де-що і напишу Вам пізніш.
Оставайтеся здорові і Богом хранимі.
З глибокою пошаною Ваш сердечно прихильний богомолець
Єпіскоп Діонисій (власною рукою)

З оригіналом згідно:
Т[имчасово] Керуючий Справами
Департаменту Православної Церкви
Міністерства Ісповідань [Ю. Грох-Грохольський]
Ст[арший] Діловод [підпис нрзб.]
Дня 23 грудня 1921 р[оку]
Ч[исло] 3080