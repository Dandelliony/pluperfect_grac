Ваше Високопреосвященство,
дорогий Владико!

Якраз пощастило нам зі справою, про яку ми говорили з Вами. Як колись
 к одру Богоматери зібралися св[яті] Апостоли, злетілися в Почаїв цілком

несподівано усі преосвященні, з яких складається наш Собор4*

. Це – добрий

знак, бо видно так Богові вгодно.
Я скористав з зібрання єпископів і предложив на рішення їх декілька
питань. З часом усі наші постанови будуть у Вас, а поки що посилаю Вам
копії з двох Діянь. Діяння ч[исла (?)] 30, покаже Вам, в чому полягає наша
залежність від [Московської] Патріархії, а ч[исла (?)] 34 – відносно Вас. І

знову – добрий знак. Не було ані одного звука проти, бо всі ми добре розуміємо
 вимоги часу, який завжди потребує на відповіднму місці відповідних
 людей.

Повідомляючи Вас про постанову Собору Єпископів, прошу Вас в скорому
 часі дати нам знати про свою згоду на обняття Київської стольної катедри,
 а також про час Вашого прибуття до Київа. Остаточний переїзд Ваш –

в Ваших руках, але показатися Вам в Києві треба було б як найскоріш, бо
цього вимагає сітуація церковна, а також – заспокоєння громадянства
українського, яке хоче бачити в Києві єпископа – доброго українця.
Коли довідаємося про згоду Вашу і час приїзду до Києва, дамо знати
єп[ископу] Пантелеймону [Рудику]. Думаю, що він мав би перебувати там,

вже з Вашого доручення, до часу Вашого остаточного переїзду, але це від
Вас буде залежати, бож все зобачить власними очима і учинить так, як буде
найліпше...
В виконання постанови Собору Єпископів, разом з цим послано копію
тієї постанови Владиці Діонісію [Валединському] і прошу його дати своє
благословення на обняття Вами Київської катедри. Може і неправильно це
буде для нього, але що ж робити... Думаю, що після Вас він сам захоче бути
холмським...
Господь хай береже Вас і в доброму здоров’ю хай управите путь Ваш до
Вашого стольного града...
Будьте здорові. Прошу Ваших св[ятих] молитов
Ваш з братерською во Христі любов’ю і дружньою відданістю
† Алексій, М[итрополит] Волинський, Екзарх України
[архімандрит Свято-Успінської Почаївської Лаври]