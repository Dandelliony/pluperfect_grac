До Н. І. Тобілевича 11 апреля 1899 г., Надежда 11 квітня 1899 р.
Щось ми давно вже не писали один одному...
Так я ж, брат, написав за цей час нову п’єсу «Сава Чалий», трагедія в 5 д[іях] і 7 одмінах, а у Вас там забастовка за забастовкою, то хоч би мені описав, що там і як?! Кажуть, що почали були всі вчитись, а потім знову забастовка через те, що не вернули тих, що вислали в першу забастовку. Я пишу тобі «кажуть», бо сам так був зайнятий новою працею, що не виїздив з дому і нічого не читав. Пиши мені в Одесу, Руський театр, бо ми на цих днях виїздимо з дому.
Сад наш – одна краса . Дерева починають розпукуватись. Коли «аленка» не поїсть цвіту, то буде сила фруктів. Ми розіклали кругом курища, думаємо, що дим буде проганять «аленку», але навряд!
Чи одбираєш ти «Літературно-науковий вісник»? Вийшла в світ «Понад Дніпром», і з Одеси я тобі вишлю.
Дядько Микола у нас весь піст. До обіда і після вечірнього чаю я запершись пишу і написав! Читав, і всім дуже подобається. П’єса буде найкраща, але не знаю, чи дозволять.
