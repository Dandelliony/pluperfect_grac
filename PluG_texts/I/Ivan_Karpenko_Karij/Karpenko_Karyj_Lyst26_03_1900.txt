До Н. І. Тобілевича 26 марта 1900 г., х. Надежда 26 березня 1900 р.
[...] Тепер у нас не зосталося ні одного старого актора, ні одної старої актриси, вся трупа буде нова .
Трупа буде носить назву: «Трупа артистів М. Л. Кропивницького». Тут буде типографська черта, а під чертою: «під управлінням М. К. Садовського і А. К. Саксаганського з участю М. К. Заньковецької».
Як бачиш батарейна батарея!
Що така трупа значних артистів викличе в громаді великий рух і задоволення, що в хороших городах зимою можна з такими силами мать добрі діла, то це факт, а чи порозуміються між собою корифеї, чи довго будуть усі вкупі – то це питання...
З’єднання вийшло природно-натурально, а через те й саме існування трупи повинно б стоять міцно, але хто вгадає, що буде завтра?
В відносини заложені принципи хороші: Марко до управління не вмішується, йому оказується заслужений почот і поважання, як президентові, але діло ведеться по-прежньому. Конечна практика покаже себе. Ми, тріумвірат, рішили вести все діло так, щоб в кожному крокові прикладать ізреченіє: «Будьте кроткі, як голуби, а мудрі, як змії». А тільки раз у раз треба мать на увазі і другу мудрість: «На всякого мудреца довольно простоты».
В усякому разі, це ера, і склалася вона природно, натурально, без примусу, інтриги... Нова трупа вже готова. А почнемо 29 іюня в Полтаві, 1 августа – в Катеринославі, 20 сентября – в Миколаєві, 20 октября – в Кишиневі, 25 ноября – в Києві, по великий піст.
Я пишу нову комедію «Хазяїн» , але діло туго йде, часто голова болить. Одначе перший акт готовий, і я ним наче задовольняюсь. Хоч то раз у раз так зі мною буває: поки пишу, задовольняюсь, а напишу – недоволен.
