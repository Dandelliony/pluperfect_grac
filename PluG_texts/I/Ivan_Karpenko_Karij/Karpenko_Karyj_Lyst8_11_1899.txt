До Б. Д. Грінченка 1899 г. 8 ноября 8 листопада 1899 р.
Кишинев.
Шановний добродію Борисе Дмитровичу!
Листа Вашого одібрав на од’їзді з Ялти. Оце тільки що оташувалися в Кишиневі до 1 декабря, і я поспішаю одповісти Вам. Цензурований рукопис [комедії] «Чумаки» єсть у нас, але вислать його не можна. Копію знять – багато часу пройде, а от що: посилаю Вам афішу, котра може послужить основою для дозволу п’єси до вистави, самий же текст п’єси Ви маєте в «Літературному] віснику» . Якщо не дозволять так, то спишіть з «Літературного] віс[ника]» і пошліть в цензуру від мене. Це буде скоріше, бо у мене зараз нема пере-пищика. щ
«Понад Дніпром» можна виставлять так, як надрукована, з яким завгодно кінцем, бо обидва кінці дозволені цензурою.
«Підпанки» цензурою не дозволені і знову лежать в цензурі третій місяць під назвою «Филимон Сидорович».
Щодо «Никандра Безщасного» , то ми самі його не виставляєм, бо Садовський порвав п’єсу. З великим ушануванням
Іван Тобілевич
