«Судженої конем не об’їдеш»
Комедія в 3 діях
Дієві люде:
Станіслав – багатий обиватель.
Остап, Степан – приятелі Станіслава
Йосип – циган, музикант.
Янкель – старий єврей, орендатор.
Іван – орендатор хутора.
Галя – його дочка. 
Олена – економка у Станіслава, стара жінка
Одарка – наймичка.
Перша і третя дії – в будинку у Станіслава, друга дія – на хуторі у Івана.
Дія Перша
Ява І
Гарно, по-панські вбрана комната. Олена і Одарка
Олена (накриває стіл скатеркою). Треба мерщій пораться, щоб справитись, поки пан Станіслав вернеться з церкви.
Одарка
 А багато гостей буде обідати?
Олена
 Ні, пан Станіслав не любе, щоб багацько народу було. Він на свої іменини зове тільки приятелів Степана Якимовича, та Остапа Івановича, та ще Янкеля, орендатора. Особливо Янкеля дуже любить, бо він розумний, і ще у його панотця, покійничка, ліс орендував. Окрім цих трьох, ще циган Йосип кожний год приходить поздравлять і на скрипці грать. Наш пан Станіслав – вже давно то було – витяг з води цього Цигана, як він зовсім потопав, так з того часу Йосип поважа пана, як рідного батька. Потягни лишень, Одарко, з того боку скатерку, бач, криво лежить.
Одарка (поправляє скатерку, гладить її рукою). Яка хороша у вас пряжа – тонка та біла!
Олена (самодовольно). Еге! Це все ще сама стар хазяйка, царство їй небесне, пряла, сама і ткала, і білила. Дуже вона любила хазяйство, і хазяйка була на всю округу! Глянь в скриню, скільки тут добра! (Одчиняє скриню).
Одарка (сплеснула руками). Боже милостиви Скілько тут добра! Та у вас всього багато – і хлі і скоту, і птиці всякої, і одежі, тілько одного немає...
Олена
 Знаю, дочко, твою думку! Немає у нас молодої хазяйки та діточок маленьких!
Одарка
 Чом же пан Станіслав не женяться?
Олена (зітхнувши). Не хоче...
Одарка
 Ото диво! Чом? Такий гарний, здорови ще й молодий і такий добрий, ласкавий!
Олена
 Не хоче та й годі! Каже, що жінка буде заважать йому, що все поверне вверх дном, порозганяє його приятелів і таке інше вигадує.
Одарка
 Воно-то так! Є всякі жіночки – і лежебоки, і такі, що чарочку люблять, і такі, що замість тог щоб своє хазяйство справлять, а вона до парубків аж труситься, дарма що жінка.
Олена
 А є, єй такі, що й казати. Але є й хороші дівчата. Можна вибрати хазяйську дочку: смирну, роботящу, хіба мало таких? Вже й Янкель йому сватав хороших дівчат, а він тілько сміється. Янкель таки любить сватать! Він ще у панотця, покійничка, як бував, так нашого пана Станіслава на руках носив і бувало приговорює: «От як виростеш, я тобі гарну дівчину висватаю».
Одарка
 За ним хороша жінка он яка була б щаслива!
Олена
 Цитьмо! Здається, він сам прийшов! Входить Станіслав з двома пляшками в руках.
Ява ІІ
Ті ж і Станіслав.
Станіслав
 О, добре! Вже й стіл засланий, а я горілочку і вишнівку приніс. А що, Олена, хороший обід буде?
Олена
 Аякже! Такий день, та щоб не хороший обід був! Буде борщ, пампушки з часником, гуска...
Станіслав
 Добре, добре, тілько всього не лічи, побачимо самі. А що, Йосип прийшов? Олена. Ні, ще немає.
Станіслав
 Дивно! Він кожний год в день мого ангела приходить. Може, нездужає! Остап і Степан обіщали прийти обідать. А за Янкелем послали?
Олена
 Посилали, так його дома немає. Жінці переказали, щоб прийшов. Я піду подивлюсь, щоб часом гуска не перепеклась. (Виходить).
Ява III 
Станіслав (один, підходить до вікна і одкривае його). Який гарний теплий день... Сонечко золотим своїм промінням облило всю землю, зовсім літо настає. Вже й вишня зацвіла, і ластівочки поприлітали. Треба б мені поїхати на хутір до Івана, там, певно, роботи почались. (Сідає і потягається). Як то добре живеться, коли чоловік нежонатий, вільний собі, як птаха, і нічим не зв’язаний. Жінка не бурчить, діти не кричать, що хочеш, те й робиш. Чи поїхать, чи піти куди, чи випить з приятелями – ніхто не заважає. А старий Янкель нічого не тяме, бо його нікуди вже не тягне, і раз у раз голову мені гризе: женись та женись! На біса мені женитися, коли так краще жити! (Встає, підходить до столу і роздивляється). Побачимо, чи все є на столі, що треба. Все! Отут сяде Степан, тут Остап, тут Йосип, а Янкель біля мене. (Оглядає пляшки). Для такого дня горілки з города привіз, хороша горілка! І наливка стара, міцна і густа, як мед.
Входить Янкель – чистенький старичок, опрятно одягнений в національнім костюмі, стає на порозі
Ява IV
Янкель і Станіслав.
Станіслав
 О! Це ти, Янкель, вже прийшов, та йди в хату, чого на порозі стоїш?
Янкель (входить, усміхається й хитає головою). Знову горілка на столі! І що то з тебе буде, що ти все п’єш!
Станіслав
 Хіба ти забув, що я сьогодня іменинник? Треба ж погулять в такий празник! Сідай лишень сюди, зараз прийде Остап і Степан – вип’єм, погуляємо!
Янкель
 Ні, спасибі, не сяду. Ніколи. Я прийду опісля, а тепер діло є.
Станіслав
 Яке там ще діло? Чи не заходився вп’ять кого-небудь женити?
Янкель
 А може й так! Слухай же, пане Станіславе, позич мені, будь ласкав, п’ятсот карбованців.
Станіслав
 Ого! Аж п’ятсот карбованців. Так-таки одразу?
Янкель (утвердительно хитає головою). Так-таки одразу...
Станіслав
 Це ти для себе?
Янкель
 Чи для мене, чи ні – я тобі їх сам верну. 
Станіслав
Та ну-бо скажи, для кого?
Янкель
 Ти знаєш Лейбу, що лавку має? У його є дочка, гарна дівчина, і її сватає той, що по ярмарках їздить. Парубок чесний, роботящий, так треба їм дещо в хазяйство справити.
Станіслав
 А бодай тебе, який ти чудний! Сам гроша лишнього не маєш, а ще для чужих в петлю лізеш. А все від того, що ти любиш всіх сватати.
Янкель (добродушно). Ну, годі вже тобі вигадувать, добрим людям треба завжди помогти, так бог і нам поможе. Ну що ж, позичиш?
Станіслав
 А оддаси?
Янкель
 Далебі, оддам! Тільки вторгую за ліс, так і верну до копійки.
Станіслав
 Вірю, вірю! Пожди трохи, принесу гроші. (Виходить).
Янкель (один). Щира душа пан Станіслав, милостивий і прихильний до чужої нужди. Я не пам’ятаю, щоб він не поміг чоловікові, коли той попросе! Всім хороший парубок, одно тілько погано – женитися не хоче. А все через те, що злигався з тими гайдамаками, п’яницями, їм що! Напитися та за чужими жінками бігать. Сказано – гайдамаки! Станіславові ж зовсім непристойно, і кумпанія не його, і...
Входить Станіслав і кладе на стіл гроші.
Станіслав
 Ось тобі й гроші, Янкель, жени своїх молодих та проси мене на весілля!
Янкель (розтроганий). Спасибі! Після покрови верну тобі гроші. Тим часом Свай здоров! (Поспішно виходить).
Станіслав (йому вслід) Приходь же!.. Янкель (обертаючись). Прийду, спасибі. (Виходить).
Ява V
Станіслав
 Золота душа себе обідить, а кожному бідоласі поможе і визволить з оказії.
Янкель проходить мим: одкритого вікна.
Дай я його подратую. Янкель! А, Янкель!
Янкель (показується за сном). Чого тобі, Станіславе?
Станіслав
 Бач, який ти недобрий! Других жениш, а про мене й забув! Поситай лишень і мені дівчину! (Сміється).
Янкель (махнув рукою). Годі дратувати.
Станіслав
 Ха-ха-ха! Розсердився старина!
Ява VI
Олена і Станіслав.
Олена
 Вже гості прийіхш: Степан Якимович і Остап Іванович.
Станіслав
 Добре, нехай вже ідуть у хату, та давай обідати, я тим часом одгнусь. (Виходить).
Ява VI
Остап, Степані Олена.
Степан
Здоровенька будь, Олено! А де ж наш іменинник?
Олена
 Заходьте у хату, пан «.зараз прийде. (Виходить).
Остап
 А добре ми пообі;зємо сьогодня у іменинника!
Степан
Вип’ємо добре! Бач, скілько понаставлено! Що це? Полинкова чи рябинсза? (Бере пляшку й дивиться на світ).
Входить Станіслав, Се його по плечу.
Станіслав
 Покуштуєш, то знатимеш, що воно за добро! Здорові були, панове!
Степан і Остап
Поздоровляємо з ангелом! 
Станіслав
Спасибі! Сідайте та будемо обідати. Олена! Став страву.
Олена подає миску, борщ і інше. Станіслав налива горілку.
П’ють
Степан
Добра в тебе горілка, це від нашого шинкаря?
Станіслав
 Ні, з города привіз.
Остап
 То-то я бачу – дуже хороша! А де ж Йосип?
Станіслав
 Не знаю, чогось опізнився! А Янкель прийде опісля, він нашої страви не їсть, так хоч вишнівки вип’є. їжте ж, панове, на здоров’я.
Їдять, Олена приносить страву. Станіслав наливає, п’ють.
Олена (входить з букетом бузку), Оце вам, пане, квіточки-первинка, тілько що розцвіли.
Станіслав
 Які ж гарні та пахучі! Де ж це ти їх взяла, Олено?
Олена
 Це Галя, Іванова дочка, з хутора принесла, каже, поздравить пана з ангелом прийшла.
Станіслав
 Ага, це та маленька Галя! Де ж вона?
Олена
 На кухні сидить.
Станіслав
 Так зви ж її сюди, у кімнату.
Олена (одкрива двері, кличе). Галю! йди лишень у кімнату, пан кличуть.
Галя (на порозі). Не можу я, Оленочко, увійти!
Степан
Чи ба яка ясочка! А балака, мов соловейко щебече.
Станіслав
 Галю! Іди ж у кімнату, чого соромишся!
Галя входить засоромившись.
Ява VIII
Ті ж і Галя.
Станіслав
Як же ти, Галю, виросла, зовсім-таки дівчина! Підійди ж ближче.
Галя (в пояс кланяється). Здрастуйте, панеї
Станіслав
 Будь здорова, Галю! Сідай тутечки, пообідай з нами.
Галя
Не можу я, пане.
Станіслав
 Чом не можеш? Сідай, сідай отут біля мене.
Галя стидливо сідає на краю лавки.
Спасибі, Галюсю, що мене згадала, і за квіти спасибі.
Галя
 Батько казали, що ви іменинник, і звеліли однести свіжого масла та крашанок, а я бачу, що бузок зовсім вже розцвів, то раненько пішла, поки ще роса не спала, і наламала та й думаю: мабуть, пан бузок любить, так я йому його понесу.
Станіслав
 І правда, що люблю! Спасибі тобі, Галю! Ми твої квіти поставимо на стіл, нехай пахнуть! Олено! Дай лишень глечик з водою та постав туди квіти.
Олена приносить глечик і ставить квіти.
Станіслав
 Що ж батько – здоров?
Галя
Слава богу, здорові, веліли вам кланяться, поздоровити.
Станіслав
 Спасибі! Ну, яка у вас зима була? Чи багато снігу лежить?
Галя
 Багато! Хутір ледве манячив з-під снігу, так його занесло.
Станіслав
 А сходи тепер як, певно, хороші?
Галя
 Хороші, слава богу! Поле, мов килимом зеленим укрите.
Станіслав
 І баштан зійшов?
Галя
 Вже в три листки пішов, вчора сапали. Батько дуже прохали, щоб ви приїхали на хутір, вони мають з вами порадитись об якімсь ділі.
Станіслав
 Приїду, безпремінно приїду!
За окном роздаються звуки скрипки.
Остап
 Це Йосип грає! Пізнав його скрипку! Станіслав (піднімає палець). Тихо!
Всі слухають, Остап похитується в такт. У вікні показується циган.
Йосип (співає).
Гей, гей, та хто горя не знає, 
Та нехай мене спитає, гей...
і т. д.
(Входить у хату). Будь здоров, батьку! Дай тобі боже щастя і здоров’я на многії літа.
Станіслав (біжить назустріч). Здоров! Іди швидше у хату.
Ява IX
Ті ж і Йосип.
Станіслав (обнімає його). Який же я радий, що ти прийшов. Я думав, що ти занедужав або забув про мене!
Йосип
 О, нехай за мене бог забуде, коли я тебе не поважаю, як рідного батька! Я був сиротою без роду, без племені, блукав по світу, а ти мене вирятував від смерті, пригрів, приют дав, і щоб я тебе забув? Ніколи, до смерті!
Станіслав
 Ну, годі, годі згадувати про те, що було колись давно, краще вип’ємо гарненько. Сьогодня треба бути веселим: одно, що я іменинник, а друге – день, бач, який гарний та теплий, літечко боже наступає. (Наливає горілки і підносить Йосипові і другим).
Степан
 Розумна річ! Будьте здорові! (П’є).
Всі п’ють. Галя сидить, потупившись. Станіслав одкриває новий штоф і всім наливає.
Станіслав
 Всі приятелі в зборі, тілько Янкеля нема. Пийте ж, панове! Будемо здорові!
П’ють.
Галю! Чого ти сумна така? Випий лишень оцеї наливки, вона солодка. (Подає їй чарку).
Галя (приторкується губами до чарки). Це пісня так зворушила мене, і досі серце щемить.
Янкель появляється у дверях.
Йосип
О, Янкель!
Всі (радісно). Янкель, Янкель, якраз прийшов впору.
Ява X
Ті ж і Янкель.
Станіслав
 Насилу ти прийшов! Вже я хотів за тобою посилать. Сідай же випий хоч наливки, бо знаю, що горілки не вживаєш.
Янкель
 Спасибі. Горілку нездорово пить, від неї розум пропадає у чоловіка. А вишнівки чарку вип’ю. Будь здоров, Станіславе! З днем ангела. (П’є).
Степан
 Янкель боїться горілки, як чорт ладану! А от же ми її п’ємо, і байдужечки!
Остап
 Ще як гарненько вип’єш та закуриш люльку – і-і-і як весело! І помирати не треба!
Янкель
 Бо бурлакам нічого більше не треба: тілько горілка та люлька, а якби ви, як усі хороші люди, були жонаті та мали діток, тоді б не те сказали, бо ви б знали, що в світі є для чоловіка другі радості й утіха.
Степан (перебиває). Це вже Янкель затягнув свою пісню. Я знаю, що далі буде: треба женитися та сімейством жити, правда?
Янкель
 А хіба я не справедливо говорю?
Степан
 А ти оції пісні не знаєш?
Який чорт мені надав так рано жениться, Краще б я парубкував, ніж з жінкой возиться. От бач, що розумний чоловік казав. Навіщо ті хлопо-ти? Холостому краще.
Янкель
 Говори! (Побачив квіти). Чи бач, які гарні квіти! Де це ти їх узяв?
Станіслав
 Це мені Галя, спасибі їй, принесла. На хуторі вже бузок зацвів. Янкель. Галя?!
Станіслав
 Вона ж! Хіба ти її не пізнав?
Янкель
 Так це ти, Галю! А я тебе й не пізнав. Як же ти виросла, зовсім-таки настог,ща дівчина стала.
Галя
 Це я приїхала з хутора, батько послав пана поздоровить.
Олена (появляється в дверях). Галю! Парубок приїхав. Сказати йому, щоб він підождав?
Галя
 Ні, Оленочко, треба їхати додому.
Станіслав
 Та посидь, Галю, з нами, чого спішиш?
Галя
 Батько веліли, щоб не барилася, дома багато роботи.
Станіслав
 Нічого! Робота підожде.
Галя в замішанні перебирає хвартух, мовчить.
Олена (тихо Станіславу). Та не держіть, нехай вона їде, бачите, як соромиться, та й батько лаятиме, що забарилась.
Станіслав
 Скажи, Галю, хіба тобі у нас скучно?
Галя (конфузливо). Не те що скучно, а батько будуть сердиться.
Станіслав
 Ну, коли так, то краще їдь з богом додому. Спасибі тобі, що не забула, кланяйся батькові, скажи йому, що безпремінно приїду до вас на хутір.
Галя
 Скажу. Прощайте... (Низько кланяється і швидко виходить з Оленою).
Ява XI
Ті ж без Галі й Олени.
Янкель
 Гарну, дуже гарну дочку має Іван. І як вона виросла, розцвіла, я давно її бачив, то й не пізнав. Пора вже й заміж. Та така дівчина не засидиться, з рук вирвуть, бо з неї вийде хороша хазяйка і жінка.
Станіслав
 Ого-го! Хороша хазяйка і добра жінка. Ха-ха-ха! А бодай тебе, Янкель, бог любив! Чудасія з тобою! Як тілько побачиш дівчину або парубка, так зараз би їх і поженив.
Янкель (серйозно). Чого ж ти смієшся? Хіба не так? З Галі буде хороша хазяйка і добра жінка... Придивись, яка вона степенна, розумна, хоч і молода... Вже я бачу, що вона буде мужа шанувати, діток доглядати і худобу берегтиме.
Станіслав
 Та годі вже тобі, старий! Аж слухати обридло, що ти все про те гаспидське сватання товчеш.
Остап
 Ви, братця, не слухайте старого, а то ще візьме і переженить вас усіх. (Регоче).
Янкель
 А коли б і справді так сталось, то хіба тут є що таке нехороше?
Степан (сердито). Як то – що таке?
Янкель
 Не дивуйтесь! На всім світі споконвіку такий закон, що кожному чоловікові треба жениться.
Господь сказав в книзі битія – «розмножайтесь», і в євангелії писано – «щоб безплоднеє древо зрубать і кинуть в огонь». Цього не перемінить ніхто, бо коли б люди не женились, то мирові прийшов би кінець.
Всі регочуть.
Ви смієтесь! Сміятися можна...
Всі сміються, встають і затикають вуха.
Ну, чого ви регочете?.. Я діло говорю, а вони – го-го-го!
Станіслав (утираючи очі). Ой, щоб тебе, як ти нас насмішив! Безплодне древо і все таке! Не бійся, люди не переведуться. Знайдуться такі дурні, що й без нас наплодять людей. Глянь, як я живу, навіщо маю женитися, чого мені бракує? Хазяйство доглядає Олена, а я, що хочу, те й роблю: вип’ю – ніхто не бурчить, збереться кумпанія – гуляєм, і пісні співаєм, і горілочку тягнемо, і нікому до цього діла нема. Для чого я маю женитися? Щоб жінка голову гризла: того не роби, туди не ходи. А тепер – сам собі голова! Хіба не так, братці?
Степан
 Так, так! Правдиві слова. Остап. Золоті слова!
Янкель
 А ти думаєш, Станіславе, що все воно так і буде? 
Станіслав
 А чому ні?
Янкель
 Вибачай, голубчику! Ти думаєш, що поки й не вмреш, то все будеш і молодий, і здоровий?! Станіслав. Атож!
Янкель
 Ні, голубчику, то тобі тепер так здається, що ти ще молодий; а ліха швидко проходять, не вспієш оглянутись, як вже й старий, і сивий, і хворий. Хто догляне тебе? Жінка, а чужі люди не будуть доглядать, ні, цього не жди!
Станіслав
 А Олена хіба не догляне?
Янкель
 Олена не вічна, вона й тепер вже стара. А як візьмеш другу, молоду, так і вона собі візьме молодого та вдвох твоє добро переведуть по шинках, як ти хворий валятимешся без догляду.
Станіслав (понурившись). Воно, може, й так... (Спохватившись). А ну тебе, поки я ще молодий та здоровий, чого об цім думати!
Остап
 А й правда! Нічого думати об тім, що буде!
Тепер добре жити – так будемо пити. Будемо здорові! (П’є).
Степан
 Оце діло. Будемо здорові! (П’є. До Янке-ля). Ну, скажи ти нам, Христа ради, навіщо нам женитися?
Янкель
 Ну, а скажіть ви мені: де б ви були тепер, коли б ваші батьки тілько їли, пили та гуляли, так як от ви? Ваші батьки від ранньої до вечірньої зорі орали, жали, косили, збирали добро для своїх дітей, а ви добро, котре ваші батьки такою тяжкою працею зібрали, пропиваєте та проїдаєте без толку, і нікому від вашого безпутного життя ніякої користі немає, хіба тілько шинкарям.
Станіслав
 Годі вже вичитувать, аж обридло слухати.
Янкель
 Обридло! Правду важко слухать. Я вам ще от що скажу: ви не тілько не настоящі християни, а ще й нікчемні обивателі, від котрих і государству немає ніякої користі.
Станіслав (обмахуючись руками). Що це ти, чи не здурів! Як то государству немає користі? Хіба ми не платимо налогів, не одбуваємо повинностів?
Янкель
 Як? А ось слухай: ви не хочете женитися і другим наказуєте, щоб не женились, а в такім разі – де некрутів взять? Людей год од году стане менше, а як німець або турчин нападуть на нас, то нікому буде й одбиватися. Хіба це добре так робить, хіба це чесно?
Степан
 Годі-бо, старий, ворчать. Ти своїми речами тугу нагнав на всіх.
Янкель
 Хоч нагнав тугу, а все-таки я вам скажу: що пан Станіслав нас на весілля скоро покличе.
Станіслав (здивовано). Та що це ти вигадуєш? Схаменись!
Янкель
 Побачиш, женишся! Мені ворожка казала. (Сміється).
Всі сміються. Степан витирає сльози од сміху.
Степан
 Ну тебе в болото, як насмішив! Бач, ворожка чого нагадала! Го-го-го!
Остап
 Го-го-го! Штукар старий шкарбан.
Янкель (серйозно). Я не шуткую, він жениться, от побачите!
Станіслав (встає). Ну, посміялися й годі. Ході: мо лишень, братці, в пивну, там є гарна молодичка, чорнобрива та весела! Вона нас почастує добрим пивом, бо дома немає запасу. Олено! Прибери лишень, а ми підемо погуляємо. Остап. Діло! Ходім.
Обнявшись, співають «Пиймо, панове, пиймо, юнаки» і виходять.
Янкель
 (постояв, дивлячись їм услід, і направляється до дверей). Ледарі!
Завіса
Дія друга
Хутор. Селянський домик, огороджений тином. Сад. Посеред двору колодязь. Черешні з спілими ягодами. Далі став, верби. На тину обперті коси, граблі. Ранок.
Ява І
Ідуть косарі і громадильщиці, співають, за ними Галя.
Галя (сердито). Та цитьте, не співайте, пан Станіслав сплять ще.
Косар
А й справді цитьте, а то розбудимо. 
Галя
Співайте собі у полі хоч до самого вечора.
Одкривається вікно, із котрого виглядає Станіслав.
Ява ІІ
Ті ж і Станіслав у вікні. Галя перелякано дивиться на Станіслава.
Станіслав (весело). Чого це ти, Галю, неначе сердишся?
Галя
 А того, що вони вас розбудили своєю піснею. 
Станіслав
Я вже не спав. 
Галя
Та то ви тілько так кажете, щоб я не досадувала.
Станіслав
 Ба ні, далебі, не спав. Я цілісінький час все слухав, як соловейко щебече. (До косарів). Співайте, хлопці, я люблю слухати, коли гарно співають.
Косар
От бачите, панночко Галю, пан не тільки не сердяться, а ще й просять, щоб співали. Так заспівайте ж і ви з нами.
Галя
 Я не вмію.
Косар
Ні! Вже цього не кажіть, бо ми добре знаємо, що ви хороше, як той соловейко, співаєте.
Станіслав
 Ану, Галю, заспівай, а я послухаю.
Галя (соромиться). Та я не вмію!
Станіслав
 Голубочко, Галю, не соромся, для мене, прошу тебе, заспівай!
Галя (усміхаючись). Коли так, то я буду співати, та тільки ви не осудіть. (Співає).
Плавай, плавай, селезеню, по синьому морю. 
Рости, рости, тополенько, все вгору та вгору, 
Рости тонко та високо до самої хмари, 
Спитай бога, чи діждуся, чи не діждусь пари.
Станіслав
 Ох, як же ти гарно співаєш! Спасибі тобі! Тілько чого ти таку смутну пісню вибрала? Галя. Так прийшлося!
Косар
Ходімте, хлопці, пора, вже сонечко піднялось високо. Прощайте!
Станіслав
 Бог на поміч, хлопці.
Пішли.
Галя (їм кричить услід). Починайте ж з межі, що біля великого лугу, чуєте?
Косарі (здалеку). Чуємо, Галочко, чуємо!
Співають «Вийшли в поле косарі». Пісня вдалині затихає. Станіслав задумано прислухається.
Ява III
Станіслав виходить із хати. Галя.
Станіслав
 Гарно співають! Не знаю, що зо мною діється: перше бувало, як почую пісню – хочеться танцювать, а тепер якась печаль обгортає серце. Чи не старість підходить?
Галя
 Яка там старість! Ви ше молоді.
Станіслав
 Справді, Галю? А що ти думаєш, воно й справді, що ще молодий. Та й добре я зробив, що приїхав сюди на хутір. Тут і повітря хороше (нахиляється до Галі і сміється), і дівчина гарна... Спасибі Янкелю, що докучав.
Галя
 Янкель? А йому що?
Станіслав (усміхається). Він чудак! Хоче мене оженити і так мені докучав з своїм сватанням, що я взяв та й утік сюди з дому, щоб його не бачити... Ото здивується старий, коли прийде і мене не застане дома. (Сміється). А я собі тут гуляю, а ти, моя Галочко, мене пестиш і добре годуєш, спасибі тобі!
Галя
 Де вже там добре годую! На хуторі не можна того дістати, що в городі на базарі, де все є, чого схочеш, того й купиш.
Станіслав
 Ні, Галю, ти така хазяйственна дівчина, дарма що молода. Боюсь, щоб не взяла мене охота зовсім тутечки остаться. (Усміхається і дивиться на неї).
Галя
 Шуткуєте, пане Станіславе...
Станіслав
 Ні, я щиро кажу. А що, Галю, якби я справді зостався тут жити, що б ти сказала?
Галя
 О! Батько були б дуже раді цьому.
Станіслав (пильно дивиться на неї). Ну, а ти?
Галя (засоромившись, розгладжує рукою хвартух). І я.
Станіслав
 І ти?.. Та я скоро б тобі обрид.
Галя заперечно хитає головою.
Е, ти ще не знаєш мене, а я не завжди веселий. Іноді вередливий і сердитий. От як я скоро приїхав до вас, твій півень мені дуже докучав; я спать хочу, а він як скажений кричить. Півень же в тім тте винуват, що бог йому дав такий звичай, а я дуже сердився. А тепер я вже привик так, що навіть і не чую, коли він співає. 
Галя
Бо він вже не співа.
Станіслав (злякано). Чи не зарізала ти його? Шкода такого гарного півня!
Галя
 Як можна! Півні співають тоді, як світає, а я взяла та й заткнула соломою всі щілини в повітці, де птиця ночує, в повітці темно, а півень думає, що ще ніч та й мовчить. Як же ви встаєте, я тоді й випускаю птицю.
Станіслав
 Ач, яка ти хитра! І півня обманюєш. (Сміється).
Галя (хутко). Ох, як я забалакалась! Пора до діла. І вам пора снідати, а опісля я вам черешень нарву.
Станіслав
 Хіба черешня вже достигла? 
Галя (показує на сад). Подивіться, яка вона вже стигла.
Станіслав
 Та вона ж ще тілько червоніє. 
Галя
Це така черешня. Вона червоніша й не буває. 
Станіслав
Так попоштуй мене, Галю. 
Галя
Зараз нарву. (Весело вибігає в калитку саду).
Станіслав
 Гарна дівчина, і проворна, і весела, і красива, як квітонька.
Галя (показується на драбині, котру приставила до вишневого дерева). Хочете черешні, пане?
Станіслав
 Кинь мені трохи, Галю.
Галя
 Стривайте, хочу достать оцю гілку, тут сама стигла черешня. (Перегибається, щоб дістать гілку).
Станіслав (полохливо). Ой, чи кріпко ж стоїть драбина?
Галя
 Кріпко! Достала-таки! (Зв’язує пучок черешень). Держіть руки, ловіть! (Кидає черешні і, обпершись на дерево, дивиться, як він їсть їх). А що, хороші?
Станіслав (їсть). Дуже хороші. Ніколи таких і не їв. (Сідає на ослін). Галю, чи на цій черешні соловейко щебече?
Галя
 Ви вгадали, на цій.
Станіслав
 А ти знаєш, чого соловейко щебече?
Галя
 Авжеж, знаю. Чом же йому не щебетати? Сонечко його гріє, місяць йому світить, а на дереві у нього м’яке гніздечко, йому весело, от і щебече.
Станіслав
 Бач, як ти добре все знаєш, неначе він сам тобі розказував.
Ява IV
Ті ж і Іван.
Іван
 Добридень, пане, чи спокойно ночували?
Станіслав
 Здрастуй, Іване, у тебе добре спиться: не душно, тихо, а виспишся, так от бачиш, Галя твоя черешнею потчує.
Івач (дивиться на дерево). Хіба вона вже поспіла?
Станіслав
 Вже хороша.
Іван
 Ви ще не снідали? Пожалуйте в хату! Моя стара вже й вареників наварила, і масло збила.
Галя
 А я повнісінький горщик черешень нарвала.
Ява V
Галя сходить з драбини і зникає за тином. Іван сторониться і пропускає вперед Станіслава.
Іван
 Пожалуйте!
Станіслав (дивиться вслід Галі). Знаєш, Іване, твоя Галя – то прямо, як перлина, моторна дівчина, і яка вона у тебе хазяйственна.
Іван
 Хвала богові, дочка хороша, покірлива, роботяща, смирна.
Чутно голоси.
А хто це гомонить? Глянь! Це пан Остап і пан Степан приїхали! О, і Янкель, орендатор, з ними.
Ява VI
Входять Степан, Остап і Янкель.
Станіслав
 Ого-го! Всі приятелі з’їхалися! І ти, старий, тут! Здрастуйте, панове! От добре, що приїхали.
Степан
 Ото, як жарко! Скажи, братику Іване, щоб розпрягали коняку і дали їй корму, а коли прохолоне, то нехай напоють.
Іван
 Добре, пане, все зроблю. (Виходить).
Ява VII
Ті ж без Івана.
Остап (до Станіслава). Ну, розказуй, як ти тут живеш? Чи не занудився? То ж диво – цілісіньких три неділі прожить на хуторі!
Станіслав (здивувався). Хіба вже три неділі? Не може то бути!
Степан
 Авжеж, три неділі. Невже ти забув, як ми попрощались в пивній, а ти на другий день вранці поїхав?
Станіслав
 Ото, диви, як прудко час плине, вже три неділі пролетіло.
Янкель (набік, нюхає табак). Так, виходить, йому тут було приятно жити... Може, що й буде з цього!.. Гм!.. Треба попробувать. (Вслух). Так ти, як я бачу, зовсім тут не сумував?
Станіслав
 Ні на хвилину! Як там кажуть: хата тепла, люди добрі! Та ще молода хазяйка така привітлива, ласкава і такі вареники варе, що й не хочеш, а їж.
Янкель
 А хіба я не казав: дай йому добрі харчі, то він усіх приятелів забуде зараз.
Степан
 Та воно й видко, що добре загодували: бач, як рипу роздуло!
Остап
 І очі салом залились. (Сміється).
Станіслав
 Та й справді, панове, що тут життя, як у Христа за пазухою, але не думайте, що я й справді забував про своїх приятелів. Ні, я усіх згадував. Про Янкеля як тілько згадаю, так зараз мені бажається, щоб він тут сидів біля мене в садку на ослоні й розказував про тих гарних дівчат, на которих йому хочеться давно мене посватати.
Янкель
 Ти все шуткуєш, а якби я тобі розказав казку про холостого й жонатого, тоді б ти не сміявся над моїм сватанням.
Всі
 Так розкажи, будь ласка, і ми послухаєм, коли що цікаве.
Степан
 Я дуже люблю слухати казки, коли хто хороше розказує.
Янкель
 Ну, так слухайте. Було собі колись два брати, один багатий, другий бідний. У багатого було всього доволі: і землі, і лісу, і овець, і коров, і всякого добра. Встане він раненько, вийде в поле – робота кипить. Постоїть, подивиться і піде на ставок, там рибу ловлять, льон і плоскінь мочать; піде в кошари, подивиться на овець, а вівці гарні, здорові, чисті, як перемиті, і біля них маненькі білесенькі ягнята скачуть; зайде в пасіку – бджоли гудуть, літають прудко одні за медом, другі з медом, – скрізь кипить робота. Вернеться в хату – пусткою тхне і тихо, як у могилі, аж сумно! Постіль біла, мовляв, стіна німа – ні з ким розмовляти. А у тім селі жила молода вдова Параска. Красива, не взяв її нечистий, біла, повна, чорнобрива, ще до того й веселої вдачі. Невесело багатому Іванові в пустій хаті. От мій Іван унадився до вдови ходити. Помалу, помалу він наче закохався, одначе оженитись не хотів, а так собі, як усі ледарі, ходив до Параски, щоб бавить час. А тут приїхав у село багатий пан, побачив Параску і переманив її до себе. Іван засумував ще гірше після такого облизня – і не їсться йому, і не спиться. І згадав тоді Іван, що у нього є в другім селі бідний брат
Петро
 Поїхав він одвідати його. Приїхав. Питає, де братова хата. Показали йому в кінці села хатку на курячих лапках, увійшов він у ту хатку малюсеньку та низеньку, піл, скриня, дві лавки та колиска висить – от і все багатство. Петро сидів, полудновав, і біля його молодиця, на руках у неї дитинка гарнесенька. «Добрий день, – каже Іван багатий. – Чи пізнаєш брата?» Петро так і кинувся до нього: «Братику, голубчику! Який же я радий, що тебе бачу. Чи по ділу, чи ненароком, чи навмисне приїхав?» – питає Петро. «Ні, – каже Іван. – Сумно мені одному жити стало, так приїхав подивиться, як ти живеш. Чи й тобі так сумно, як мені?» – «Ні, – каже Петро, – як то можна сумовать! Цілісінький день на роботі, а як прийду додому, то з жінкою побалакаю, по-шуткую, то з дитинкою пограюсь, та так мені весело стане, наче я й не робив цілісінький день». – «Ти ж бідний», – каже Іван. «Який же я бідний? Чорт бідний, а поки руки здорові, так я не бідний. Я роблю, жінка робить, і є що їсти. А от дитина підросте, так і воно буде зароблять шматок хліба – гусей або телят буде пасти». – «От воно що, – подумав Іван. – Коли є дружина, так і бідний багатий, а як дружини немає, так і багатий бідний». Ну що, взяли в толк мою казку?
Станіслав
 Годі тобі, старий, розказувать, а то ше охота візьме жениться.
Янкель
 Так і женись, добре зробиш.
Степан
 Я б цьому старому заказав балакать, бо він усякого з пантелику зіб’є!
Станіслав
 Ходім краще у хату снідати.
Степан
 Е, ні! Мені їхати треба, діло є. Я тілько на хвилину заїхав тебе провідати.
Станіслав
А ти, Остапе?
Остап
 І я з Степаном. Діло є.
Станіслав
 І Янкель з вами?
Янкель
 Ні, я заночую, спочину трохи. Тут так мені приятно.
Станіслав
 Оце добре, що зостаєшся, я тебе черешнею попотчую. Галю, а Галю!
Ява VIII
Ті ж і Галя (виглядає з дверей). 
Галя
Це ви гукали?
Станіслав
 Вийди, Галочко, сюди, я тебе об чімсь попросю.
Янкель (в сторону). Тепер розумію, чого йому тут так весело. (Киває на Галю).
Станіслав
 Слухай, Галю, попоштуй лишень нашого гостя твоїми черешнями, він ще сього літа їх не їв.
Галя
 Добре! Я ще свіжих крашанок зварю, та масла, й сиру поставлю, нехай кушають на здоров’я.
Янкель
 Спасибі тобі, Галочко!
Галя виходить.
І хазяйственна, і проворна, і весела дівчина, а очиці, мов зірочки, блищать.
Степан
 Чуєш, як старий сич розходився! І він зна, де раки зимують!
Янкель
 Атож! Хіба я не був молодий! Та й на старість розберу, де пшениця, а де кукіль.
Остап
 Молодець, старина!
Станіслав
 А якби ти побачив, яка вона рукодільниця! Як тонко пряде, як гарно мережки вишиває. Вона винесе свою роботу в садочок, сяде на ослоні і шиє, а я сяду біля неї й дивлюсь.
Степан
 А ти ж на що дивишся, чи на мережку, чи на дівчину, га?
Станіслав сміється.
Остап
Тляди, щоб вона тобі часом не намережила. Степан. А як не намережить, то приворожить. Станіслав (махнув рукою). Шкода, цього не буде!
Степан
 Одначе їхати пора. Ходім, Остапе. Проведи нас, Станіславе.
Станіслав
 Ходім. А ти, Янкель, їдеш?
Янкель
 Ні, трохи спочину. Старі кістки спокою просять. (Сідає). Ох, ох, ох!
Станіслав
 Ну, зоставайся, а я їх випроводю.
Остап і Степан
Прошай, старий!
Янкель
 Щасливої дорогиі
Всі пішли.
Ява IX
Янкель (один, сидить на ослоні, задумавшись, потім встає, енергійно нюхає табак). Він її любить! Він і сам не догадується ще, а я бачу, шо він її полюбив. Вже коли чоловік придивляється, як вона пряде і шиє, – виходить, він її сподобав... Так! Як я її побачив на іменинах, тоді сам собі сказав: нехай Станіслав прикидається, скільки хоче, байдужим до дівчат, а ця дівчина візьме його серце. Так воно й зробилось. Недарма він тут три неділі сидить на хуторі та дивиться, як Галя мережки мережить!.. Гм... попався карась у ятір. Тепер треба дізнатися, чи він до вподоби Галі. Чи забилось і у неї серденько дівоцьке від його карих очей.
Ява X
Галя виходить з відрами, не бачить Янкеля, ставить відра біля колодязя і співає.
Сидить голуб на дубочку, 
Голубка на вишні. 
Скажи мені, моє серце, 
Що маєш на мислі. 
А я ж тобі присягала 
Любити як душу. 
Тепер мене покидаєш, 
Я плакати мушу. 
Будь щасливий із тією, 
Котору кохаєш. 
А над мене, вірнішую, 
На світі не найдеш! 
Буду бога я просити, 
Щоб ти був щасливий, 
Чи зо мною, чи з другою, 
Повік мені милий!
Янкель (підходить збоку). Гарну пісню ти співала, Галочко!
Галя (злякавшись). Ой, лишечко, як я злякалась. Ви так тихенько підійшли.
Янкель
 Я тут і стояв, тілько ти не примітила мене. 
Галя
Я не знала, що ви ще тут. 
Янкель
По воду прийшла?
Галя
 По воду. (Закидає відро і витягає воду з колодязя).
Янкель
 Яка у вас в криниці вода холодна та чиста, як сльоза.
Галя
 Може, напитися хочете, то пожалуйте. (Нахиляє відро).
Янкель п’є.
Янкель
 Спасибі тобі, Галочко! Так мене освіжило, неначе сили прибавилось! (Сідає на край цямрин). Знаєш, що я згадав?
Галя
 Не знаю, хіба я знахарка, щоб чужі думки знати. (Сміється).
Янкель
 От я тобі розкажу. В священному писанії описано такий случай: один святий чоловік послав свого раба до сусіда, щоб він висватав для його сина сусідську дочку. Раб прийшов до сусіда на двір, дивиться, аж дочка витягає відро води з криниці. Він і попросив напиться, як от я.
Галя
 Та й що ж?
Янкель
 Вона йому і підставила відро, як от ти. 
Галя
Та й що ж?
Янкель
 А він її пита: «Чи ти підеш за мого пана заміж?»
Галя
 А вона що?
Янкель (дивиться на неї пильно). А ти, Галю, що б отвітила, коли б я сказав: Галю, є у мене жених хороший, добрий і тебе любить, чи ти підеш за його?
Галя (схиляє голову). Не знаю, я ніколи ще цього не думала.
Янкель
 Ніколи?
Галя заперечно киває головою.
(Янкель підходить до неї близько). А коли б батько тобі сказав: «Це від господа бога нашого, така його свята воля, іди, дочко, за його».
Галя, потупившись, мовчить.
А хіба ти б не спитала, хто той суджений мені від бога?
Станіслав показується в кулісах; Галя, побачивши його, закриває лице руками, хватає відра і хутко пішла.
(Янкель потирає руки). Ми їх поженим!
Ява XI
Станіслав і Янкель.
Станіслав
 Ху, як гарно! Ну, що, старий, чи спочив хоч трохи?
Янкель
 Та таки спочив.
Станіслав
 Що ж, не скучно тобі тут було одному?
Янкель
 Ні, я з Галею балакав. (Нюхає табак). Знаєш, Станіславе, Галя... м.... м... така дівчина...
Станіслав (стрепенувшись). От бач! Я ж тобі казав...
Янкель
 Розумна і хазяйка, години марно не сидить.
Станіслав
 А я ж тобі казав!
Янкель (сідає коло нього). Знаєш, що я подумав: а що, коли б її замуж видати?
Станіслав (скрикує). Як! Галю?
Янкель (спокійно). Еге ж, Галю!
Станіслав
 І що ти оце вигадав?
Янкель
 А чом же її не віддати?
Станіслав
 Та вона ж ще молода, куди там їй замуж іти!
Янкель (переконливо). Зовсім вона не така молода, якраз впору. їй вже буде літ сімнадцять або вісімнадцять!
Станіслав (сердито). Відчепись! І чого ти причепився? Завжди таке вигадаєш, шо бридко й слухати. (Хоче іти).
Янкель (держить його). Чого – відчепись! Я діло кажу.
Станіслав
 Вона не піде.
Янкель (впевнено). Піде! Коли я їй дам молодого, красивого хлопця, хазяйського сина, не волоцюгу, не п’яницю, то вона й піде!
Станіслав нетерпляче одвертається.
Воно, я тобі скажу, і для твоєї вигоди треба, щоб Галя вийшла заміж за хорошого парубка, бо Іван вже старий, нездужає...
Станіслав (перебиває). Іван здоровілий від мене і зовсім не такий старий.
Янкель
 Ні, що не кажи, а літа своє беруть. Треба йому помічника.
Станіслав (гаряче). Іван не дозволить, шоб зять хазяйнував і робив по-своєму. Та ще до того треба й мене спитать: чи я хочу другого орендатора.
Янкель (наївно). І я теж говорю, щоб ти сам для своєї вигоди дав своє согласіє, бо парубок дуже хороший. От я тобі його приведу. Ти сам скажеш, що він якраз хороший чоловік для Галі.
Станіслав (сердито). Не хочу я його бачить. (Встає і, схвильований, ходить по сцені).
Янкель
 Який ти чудний! Ти тілько подивися на хлопця. А коли й батько, і дочка будуть согласні, то що ж ти скажеш?
Станіслав
 Скажу, що не согласен, і тілько всього!
Янкель
 А через що ж не согласен?
Станіслав
 Не твоє діло! Чого ти причепився, як той реп’ях!
Янкель (спокійно). Чого ж ти сердишся? Хіба ж я тебе чим обидив?
Станіслав
 Хочу сердитись і сердюсь. Обридло вже мені слухать про те гаспидське сватання. І яке тобі діло до Галі? (Сідає і одвертається від Янкеля).
Янкель підходить і кладе йому руку на плече.
Янкель
 Так ти ось як гримаєш на старого Янкеля, на приятеля твого отця, що тебе на руках носив! Не розумію, чого ти так розсердивсь? Яке тобі діло до того, що я хочу бути сватом у добрих людей? Я Галі добра зичу, затим і стараюся для нього. Вона така дівчина, що другої такої не знайти. Так нехай же вона буде щаслива і, може, згадає коли старого Янкеля. (Хоче іти).
Станіслав (хутко встає). Янкель!..
Янкель (добродушно). Чого?
Станіслав (помовчав, махнув рукою). Іди к бісу!
Янкель виходить. Станіслав іде кілька ступнів вслід за ним, а потім стає і помалу вертається на сцену.
Ява XII
Станіслав (один, прикладає руку до серця). Що це зо мною діється? І яке мені справді діло до того, за кого Галя заміж піде? (Раптом сідає). Ох! (Береться за голову). Чи я з ума зійшов, чи я... О боже!.. Ні, не може стати, щоб я справді полюбив цю дівчину! Ні, цього не може бути! Щоб я... Та хіба ж я можу женитись на ній? Це було б чудо: щоб я... женивсь! Нізащо в світі. Чого ж у мене так серце болить! Чого мені так страшно стало, як старий забалакав про... Ні, не може цього бути! Ні-ні. (Задумчиво). Мабуть, тут мені тим так весело, що вона тут!.. Ні-ні! Цього не може бути! Треба тікать швидше, тікать відціля! Поїду зараз додому, зберу своїх приятелів, підем в пивну, там арфлянки, а між ними і вона – Стеха... Візьму музику... (Задумується, тре лоба рукою). А як мені важко! Як серце болить! (Спохватившись). Ні, треба тікати! Не буду й прощатися! Піду зараз сам осідлаю нишком коня та й поїду, щоб ніхто й не бачив. (Хватає шапку, хвилину стоїть, потім повертається до хати). Прощай, Галю! Прощай, моя зіронько!
Чуть голос Галі.
Боже! Це вона! Прощай навіки! (Утікає).
Ява XIII
Янкель і Іван.
Іван
 Що ж мені вам казати про те сватання. Галя ще молода, нехай ще подівує. А коли парубок, як ви кажете, смирний та роботящий, то нехай до нас ходить, щоб привикли одне до другого, а там побачимо!
Янкель
 Ну, а як тобі сам пан Станіслав скаже. (Зове). Станіслав! (Оглядається). Де ж це він?
Іван
 Мабуть, пішли в садок або на пасіку, бо вони дуже люблять дивитися, як бджоли працюють біля меду.
Янкель (одкриває хвіртку в сад і кличе). Станіслав! Станіслав! Ні, його тут немає!
Іван
 Так вони, певно, у хаті. (Хоче іти, але в цей мент чуть кінський тупіт).
Янкель (хутко підходить до куліси, дивиться здивований. Крикнув). Ого!
Іван (обертаючись). Що це ви?
Янкель
 Глянь, це Станіслав верхи поїхав, це він тікає відціляї
Ява XIV
Ті ж, Галя (показується на порозі).
Галя
 Пожалуйте снідать.
Іван
 Пан Станіслав кудись поїхав!
Галя (здивовано). Пан Станіслав?!
Іван
 Еге! Он глянь, ше видко, як коняка біжить. Та ше як прудко.
Галя (біжить до куліси, дивиться, потім помалу вертається, сідає на ослін, закриває лице руками, плаче).
Іван
 Що це? Ти неначе плачеш? Чого ти? 
Галя
Батечку! Сама не знаю! 
Янкель
Не займай, не тривож її, Іване! Нехай собі! Мабуть, щось переварилось або підгоріло.
Чути пісню, співає хор косарів.
Іван
 От і косарі обідати йдуть. (Кричить в двері). Марусю! Косарі йдуть обідать, лагодь! (Виходить).
Янкель (сідає біля Галі, бере її за руку). Не плач, небого, поправимо діло.
Завіса
Дія третя
Декорація І дії.
Ява І
Олена, Степан і Остап.
Степан
 Спить, кажеш? Ну, добре! Ми підемо дэ Стехи пиво пить, а як Станіслав встане, то скажеш, щоб приходив у пивну, ми його там будемо ждати. Єсть оказія, погуляємо добре, так і скажи.
Олена
 Та я скажу, тілько наперед знаю, що він не прийде.
Остап
 Чом? Ото вигадала! Коли це було, щоб Станіслав не прийшов у пивну, коли ми там, коли е добра оказія погуляти.
Олена (таємниче). От подивитесь, панове, не прийде. Мені здається, що пан нездужає.
Степан (співчутливо). Як нездужає? Що йому таке?
Олена
 Бог його святий знає. Чи вони простудились, чи їм наврочено – не розберу. Як ото приїхали з хутора, зовсім не той чоловік став: смутний якийсь, ходить по хаті або сяде за стіл, схилить голову і дуже, дуже тяжко зітхає. Вже я йому й горілки ставлю і слив-нянки, бо він її любив, і хорошу страву, так і не п’є, й не їсть, і не говорить. Тілько все собі щось мовчки думають та зітхають.
Степан
 Чудно!.. Дивно!..
Олена
А вночі, панове, встає, довго по хаті ходить і тяжко знов зітхає. Я вже хотіла по знахарку вдариться, так боюсь, щоб не гримали, а спитать не посмію.
Степан
 Не треба! Цур їй, тій знахарці, ще зовсім його збавить! Я таки примітив на хуторі, що він зовсім перемінився, то було все шуткує, а як ми були на хуторі, то я дивом дивувався: розказував, як його батько покійний женивсь і як дід женивсь, таке чорти батька зна що розказував, що прямо соромно було й слухать.
Остап
 То він випив добре, та й сам не тямив, що молов! А ти, паніматко, скажи йому, що ми ждем, скажи, що давно гуляли так, як сьогодня погуляємо. Так погуляємо, що вся дурість, яка сидить у ньому, вийде разом з хмелем.
Олена
 Та я скажу, тілько він не піде, я добре знаю!
Степан
 Побачим! Ми зайдемо самі і силоміць його потягнемо. Прощай!
Виходять.
Станіслав в кімнаті зове: «Олено! Олено!» Олена хутко йде. Станіслав виходить назустріч сердитий. Він змарнів, волосся нечесане.
Ява ІІ
Станіслав і Олена.
Станіслав (сердито). Де це ти ходиш, що не докличешся? Кличу, кличу, а ти й не обзиваєшся? Де ти ходиш, кажи мені!
Олена
 Да я тутечки була, балакала з панами Степаном та Остапом. Вони вас дуже прохали, щоб ви прийшли у пивну, і вони туди пішли.
Станіслав
 Нехай їдуть к бісу, не треба мені їх гулянки і так догулявся!
Олена
 Дуже прохали, казали, є якась оказія погулять.
Станіслав
 Кажу тобі, нехай ідуть к бісу, п’яниці, голодранці! Тілько знають по шинках тиняться. Коли б вони церкву так знали, як шинок, то було б краще. (Задумується).
Олена (злякано). Пане!
Станіслав (стрепенувшись). Чого ти?
Олена
 Мені здається, що ви нездужаєте?
Станіслав
 Так що ж?
Олена
 Може, піти до старої Горпини, нехай пошепче. Вам, мабуть, наврочили.
Станіслав
 Іди собі! Наврочили! Знаю, що наврочили, так що й сто баб не відшепчуть.
Олена
 А обідати лагодить?
Станіслав
 Не хочу я обідать.
Олена
 Ой лишечко! Як же то не обідать!
Станіслав (нетерпеливо). Іди собі до свого діла, обридла мені оця балачка нікчемна.
Олена
 Іду вже, іду! (Виходячи, обертається і хитає головою). І що йому, бідному, за причина! (Виходить).
Ява ІІІ
Станіслав (сидить, обпершись руками на стіл, і поклав голову на руки, мовчить довго, потім встає). А боже мій! Що це зо мною діється? Жив собі спокійно і весело, думав вік свій так прожить, а тут на тобі несподівано, як виходе. Налетіло лихо і гадюкою вп’ялось в моє серце, і смокче, і смокче – прямо ради собі не дам, місця спокійного не знайду... І чого я поїхав на той хутір? Ну, поїхав – не біда, а для чого я з Галею розмовляв, під деревом біля неї сидів. І це ще нічого, а то, прямо сказився, за руки її держав, в очі дивився, пісні слухав! От і дослухався... Побила мене лиха година... Я собі думав, що погуляю, пошуткую з гарною дівчиною, а вернуся додому, все забуду... Тим часом її погляд і голосочок залізли в саме серпе, личенько її стоїть перед моїми очима, ні об чім думать не хочу, ніщо мені не миле; тілько і на думці Галя.
(У відчаї). О боже ж мій великий! Нашо я поїхав на той хутір! Краще б я на той час ногу виламав. (Закриває лице руками).
На порозі показується Янкель. Ще цього принесла нечиста сила!
Ява IV
Станіслав і Янкель.
Янкель (весело). А, бесплодие древо! Що це ти такий сумний? Мабуть, добре пили? Як, знов з приятелями зійшовся?
Станіслав (встає і переходить на другу сторону). Та так щось, нездужаю!
Янкель
 А й справді, ти таки змарнів дуже. Кажу тобі, годі пити!
Станіслав відвертається і кашляє.
Янкель (в сторону). І справді він нездужа, зовсім з лиця змінився! (Підходить до нього). Слухай-но, Станіславе, що я тобі скажу. Я тоді дуже злякався, як ти, не попрощавшись, майнув з хутора, мені здавалося, що ти або занедужав, або на мене розгнівався.
Станіслав (добродушно). Ні, Янкель, я на тебе й не думав сердитись, а затим поїхав, що мені надоїло сидіть на хуторі. Та й що там робить! Хоч вони й гарні люди і угождали мені, а все ж таки знаєш... той... скучно, я взяв та й поїхав.
Янкель
 І я думав і Іванові сказав, щоб він не турбувався. А Галя таки обілилась, аж плакала!
Станіслав (в сторону). Знову почина за Галю, а бодай ти скис.
Янкель
 Гарна дівчина. Вона мені так уподобалася, що я безпремінно хочу те діло покінчить.
Станіслав
 Яке діло?
Янкель
 О, забув? А щоб Галю таки заміж віддати.
Станіслав (стривожено). Хіба Галя заміж іде? Янкель. Я ж тобі казав.
Станіслав сідає за стіл, підпирає голову руками.
Станіславе, що з тобою? Чого ти так пополотнів?
Станіслав (не підіймаючи голови). Нездужаю. (Зітхає).
Янкель
 Поправишся, бог дасть! Ти чоловік молодий, здоровий, не лякайся! Слухай, я тобі розкажу, як я у Галі за свата став. Бачиш, у Ничипора, знаєш, що на старім хуторі живе, є син Андрій, парубок хороший, непющий, смирний, робітник, ну й зажиточний-таки. Так батько його оженить хоче. Воно й пора. А я йому й сказав про Іванову дочку й похвалив її як треба. Ничипір став прохать, щоб я спитав Івана, чи можна його дочку за сина сватать. Я й спитав, а Іван каже, що хоче перше з тобою порадитись, що без твоєї ради нічого не зробить. Андрія він знає. Ничипора теж. йому хлопець до душі, а все ж без твого слова нічого не хоче казати. (Замовк і дивиться на Станіслава, котрий сидить потупившись). Так що ти на те скажеш, Станіславе?
Станіслав (мов прокинувшись). Хто? Що? Я? Янкель. Та ти ж!
Станіслав (махнув рукою). Це не моє діло!
Янкель
 Як то? Хіба не ти хазяїн хутора? Твоє ж діло, кому достанеться оренда!
Станіслав
 Іван справно платить оренду, а до другого чого мені діла нема.
Янкель
 Одначе ти, як був на хуторі, зовсім не те казав.
Станіслав
 Мало що казав! Що хотів, те й казав.
Янкель
 Як собі знаєш. Я тілько хотів тобі сказати, що Іван прийде до тебе за радою. А теперечки мені треба додому. Прощай!
Станіслав (не дивлячись на нього). Прощай!
Ява V
Станіслав (один). Так вона справді йде заміж! І йде за першого, який попадеться! О Галю! Не сподівався я від тебе цього! (Задумано ходить по хаті, потім сідає і обпирає голову на руки).
Чуть стук колес від повозки.
(Станіслав підскочив). Що це? А, то, мабуть, Олена. (Зове). Олено! Олено!
Ява VI
Станіслав, на порозі показується Галя.
Галя (тихо й печально). Це я. Станіслав (поривисто встає). Галя!!. (Пауза). Чого ти... що це ти... приїхала?
Галя (тремтячим голосом). То я... до Олени. Станіслав. До Олени?
Галя
 Я її зустріла, то вона веліла підождати. (Замовкла, бліда, з опущеними очима).
Станіслав (пильно дивиться на неї, в сторону) Як вона зблідла! (Вслух). Іди ж ближче, Галю! Сядь, посидь тут, поки прийде Олена.
Галя помалу входить, не піднімаючи очей, сідає.
(В сторону). Бач, як понурила голову! Соромиться і в очі глянуть. Ой, як серце болить! (Робить байдужий вигляд). Як же ся маєш, Галю, як тобі жилось з того часу, як я виїхав?
Галя (тремтячим голосом). Нічого! Так собі.
Станіслав
 А батько здоров?
Галя
 Здоров.
Станіслав
 Що ж у вас нового на хуторі? Галя. Нічого!
Станіслав (в сторону). Не признається, таїть. (Іронічно). Ото яка ти скритна! Кажеш нічого, а Янкель мені розказав, що... ти... заміж ідеш за Андрія Нечи-поренка?! Що ж, він парубок бравий!
Галя ще нижче нахиляє голову і мовчить.
І як то у вас так скоро склалось. Дві неділі як я був – на хуторі і речей про те не було, а тепер вже й покінчили, а може, й рушники подали?
Мовчання.
Чи, може, ти це прийшла на весілля прохати?
Галя (піднімає на нього очі, повні сліз). О пане, гріх зам так мене мучити!..
Станіслав
 Чого ж ти плачеш?
Галя (закриваючись руками). Ви мене обижаете!
Станіслав
ак ти не хочеш іти за Андрія? Він тобі нелюбий?
Галя заперечно хитає головою,
А чого ж ти ідеш за нього, коли він тобі не до серця! Хто тебе неволить?! 
Галя
Батько!
Станіслав
 Батько! Хіба йому з ним жити? Чом же ти не скажеш батькові, що не хочеш заміж за нелюба?
Галя
 Я не смію.
Станіслав
 Чом?
Галя
 Батько каже, що він хороший жених, що вони люди багаті, що коли я не піду, то я його дуже обидю.
Станіслав
 Це не причина, щоб загубити свій вік молодий. Як то можна піти за нелюба! Ти ж його не любиш, Галю?
Галя
 Як я можу його любить, коли я його ніколи й в очі не бачила!
Станіслав
 Так так і скажи батькові, що не хочеш, що... шо...
Галя (схвильовано). О пане Станіславе! Коли б ви були ласкаві та побалакали з батьком. Вони б вас послухали. Мені так стидно вас прохати! Але я буду нещасна, коли вийду за Андрія... Я цілісінький тиждень і вдень і вночі плачу! Ви скажіть батькові, що я заміж не піду, ніколи не піду, що я йому увесь вік буду робить, як наймичка, берегти його і поважати, як дочка. Пане Станіславе! Голубчику ріднесенький, заступіться за мене... Нехай мене не силують заміж. Я повік вам буду дякувать. (Становиться на коліна). Голубчику! Спасіть мене, бо не витерплю, умру.
Станіслав (піднімає її). Галю! Чого ж так тяжко не хочеш заміж за Андрія? Ти, певно, любиш другого?
Галя (з жахом). Ні-ні!
Станіслав
 А мені здається, що любиш!
Галя (у відчаї). Та ні ж, кажу!
Станіслав
 Галю! Скажи мені, хто він? Треба ж мені знать, хто він, чи варт тебе, і я упросю батька, щоб віддав тебе за нього. Скажи, хто він? (Підходить до неї, ласкаво). Скажи, Галю, кого ти любиш?
Галя (опустивши голову). Не можу! Мені легше умерти, ніж вимовити його ім’я.
Голос Олени: «Галю, Галю! де ти?»
Галя (злякано). Ой лишенько, Олена! Станіслав (відчиняє двері в сад). Іди через сад, я скажу їй, що ти не діждалась.
Галя пішла, з других дверей виходить Олена.
Ява VII
Станіслав і Олена.
Олена
 Чи ви не бачили Галі? Я їй казала, щоб мене підождала, а її нема.
Станіслав (трохи зніяковів). Вона ждала довгенько і пішла, ніколи, бач, було, треба щось там купувати, чи що.
Олена (хитаючи головою). Та таки я винна, забарилась з кумою Ганною, а вона як почала прохати: «Зайди та зайди – подивися на хрещену». Я й пішла, так як обступила мене та дітвора, як комашня! Одно кричить: «Тітко Олено, дай бубличка!» Друге кричить: «Тітко Олено, дай яблучка». (Добродушно сміється).
Станіслав
 А ти любиш дітей?
Олена
 Боже як люблю! Яка б я була щаслива, коли б довелось діток поняньчити. Коли господь своїх не дав, так хоч... я все сподівалася...
Станіслав
 Чого?
Олена
 А ви не будете сердитись, коли скажу?
Станіслав (усміхаючись). Ні, кажи!
Олена
 Я все думаю: може, бог дасть, що вам уподобається хороша дівчина, ви женитесь, і буде в хаті молода хазяйка, підуть дітки, манюсенькі та гарнесенькі! Хазяйка буде хазяйнувати, а я буду діток няньчити та доглядать, а вони біля мене, як ті курчата біля квочки, тільки ціп, ціп, ціп. (Блаженно сміється). А ви, пане, хіба не любите діток?
Станіслав
 Воно, мабуть, тілько клопітно з ними; кричать, пищать.
Олена
 Та що ж, що кричать! Воно ж веселіше, а то хата, як домовина, – тихо та сумно; а будуть дітки, то щебетатимуть, мов пташки в садку.
Станіслав (ходить по хаті тихо, підходить і зупиняється проти Олени). Ти мені от що скажи’ коли я женюсь, це я тілько так, для приміру, тобі не буде прикро, шо є друга самостійна хазяйка?
Олена (складаючи руки). Крий боже! Мені ще краще. Я вже стара і часто сама міркую, що буде з вами, як мене звалить яка болість. Хто за худобою пригляне? Кругом чужі люди, рознесуть все добро. Скажіть мені, чи ви коли об цім думали?
Станіслав
 А може, й думав!
Олена
 Справді! Ні, ви все шуткуєте. А знаєте, що б я зробила на вашім місці?
Станіслав
 А що б ти зробила?
Олена
 Коли б я була на вашім місці, я б не шукала багатої. У вас і так, дякуючи богові та спасибі покійному батькові, усього багато, а знайшла б собі дівчину красиву, розумну, добру і хазяйственную. Щоб вона вас поважала та доглядала.
Станіслав (пильно на неї дивиться). І ти знаєш, де є таке золото?
Олена
 Знаю, пане, і ви знаєте.
Станіслав здивовано дивиться на неї, вона тихо сміється. В дверях показується Янкель.
Ява VIII
Ті ж і Янкель, потім Іван.
Янкель
 Оце я знову прийшов, привів орендатора твого.
Станіслав
 Івана?
Янкель
 Він мене сам прохав іти з ним до тебе. (Зове). Іване! Та йди вже в хату.
Входить Іван, знімає шапку і низько кланяється.
Іван
 Здоровенькі були, пане! Янкель казав, що ви нездужаєте...
Станіслав
 Та нічого, вже пройшло.
Янкель (в сторону, нюхає табак). Настав слушний час! Бог Авраама, Ісаака і Якова! Не остав раба твоего Янкеля!
Іван (мне шапку в руках, кашляє). Я прийшов, пане, до вашої милості по важному для мене ділу за радою. Вам Янкель вже розказував...
Станіслав
 Знаю, знаю, ти хочеш спитать, що я скажу на те сватання...
Іван
 Так, пане! На вас вся наша надія!
Станіслав (перебиває його). А як я скажу, що не згоден?
Янкель (підскочив). Як то ти не згоден?
Іван (здивовано). Чом же, пане? Парубок хороший, чесного роду, состоятельний, якого ще нам треба?
Станіслав (рішуче). Я не згоден!
Янкель і Іван
По якій причині?
Станіслав (зупиняючись перед ними). По тій причині, що я люблю Галю.
Янкель
 О, хвала господу богу! (Наближається до Станіслава з розкритими обіймами). Дай я тебе поцілую за таке слово.
Іван (стоїть розгублений). Що це ви кажете, пане? Ви... ви любите Галю? Я не вірю, я не можу вірити, цього не може бути.
Станіслав (виразно). А воно так, Іване! Я люблю твою дочку і хочу на ній женитись. (Жартуючи). Чи зволиш прийнять старостів?
Іван широко розкрив здивовані очі. Янкель витирає сльози радості.
Іван (нарешті прийшов у себе, серйозно). Пане Станіславе! Чи ви подумали, що ви сказали, чи подумали, хто ви і хто ми? Подумайте, моя Галя – дівчина проста, невчена, ви багаті, вчені, чи вона ж вам пара?
Янкель
 Чесний чоловік!
Станіслав
 Думав, довго, добре думав і додумався до того, що кращої дружини мені не знайти на цілім світі. Тілько з нею я буду щасливий.
Олена (входить). Іване Петровичу! Галя тутечки питає, коли ви з нею поїдете, то вона вас підожде.
Станіслав
 Скажи їй, щоб увійшла в хату.
Олена (одкриває двері). Зайди, Галю!
Галя входить, побачила батька і Янкеля, боязко зупиняється на порозі.
Ява IX
Ті ж і Галя.
Іван (серйозним голосом). Галю, підійди сюди, я маю щось тобі казати. (Указуючи на Станіслава). Пан Станіслав тебе сватає.
Галя злякано закриває лице руками.
Це для нас – велике честь. Я добре розумію, але мені дорожчого від твого щастя нема. Так ти від щирого серця скажи мені, чи ти підеш за пана Станіслава?
Галя схиляє голову на плече батька.
Кажи, дитино моя кохана. (Гладить її по голові). Кажи, моя рибонько, не бійся нічого, твоє щастя – моє щастя.
Станіслав (тремтячим голосом, простягає руки до Галі). Галю! Любиш мене?
Галя (соромливо). Люблю!
Станіслав
 Голубко моя! (Обнімає її).
В дверях показуються Остап і Степан, випивши, співають.
Ой вже ж чумак дочумакувався, 
Чортма штанів і очкур порвався.
Гей ти, чумаче, небоже, 
Чом ти не робиш, як гоже!
Станіслав (весело). Пожалуйте, панове, пожалуйте! Ви мені тепер потрібні. (Кланяється їм). Милості прошу, будьте у мене старостами.
Степан і Остап (здивовано)
Старостами?! Чи ти не сказився?
Станіслав
 Я сватаю Галю і пошлю вас старостами. Янкель! (Простягає йому руку). Ти мій найголовніший сват!
Олена
 Слава тобі господи! І вам, пане Янкель, спасибі! От тепер і ми будем як люди! (Кланяється Галі). Поздравляю вас, наша молода господине, наша люба хазяйко.
Галя (цілує її). А ви мені за матір будете і добру учитимете, щоб я уміла своєму мужу угодить.
Степан і Остап (все ще в дивуванні). Диви! Здається, він і справді жениться! Що ж це? Що ж ми будемо робить?
Янкель (кладе їм руки на плечі). А робіть те, що заповідав всім людям господь: «Трудіться, плодіться, розмножайтесь і наповняйте землю».
Завіса
