До Н. І. Тобілевича 10 августа 1904 р., Катеринослав 10 серпня 1904 p.
Діла наші в Катеринославі добрі, але загальні мої діла заплутали мене: постройки після пожару виснажили, потері варшавські ослабили запаси. Та ще надало видати III і IV томи, за які винен 1062 крб. і мусю їх заплатити в ноябрі... Одначе, не дивлячись на всі ці незадачі, якось викрутюсь – не первина. Не в таких бувальцях був – та викручувався, і тут, аби здоров’я, поборемо незадачі. Всі ці пригоди мене тільки підкріплюють на боротьбу, я не падав і не падаю духом ніколи. Що робить! Мабуть, загальна боротьба є необхідний елемент життя. Поборемось! І ти, мій любий, гартуй себе, не давайся лихові, сідай на нього верхи, гнуздай його! Буде здоров’я, то все можна побороть. Звичайно, що поки викрутишся – доброго жмута волосся лишишся, ну та байдуже – аби викрутиться.
Я скінчив нову комедію «Житейське море» і тепер маю вже матеріал для 5-го тома. Шукаю купця, може, продам і заплачу долг за видання 3 і 4 томів . А тут ще я потерпаю, щоб котрого з вас не взяли на війну, бо вона затягається, і все нові та нові часті мобілізують.
