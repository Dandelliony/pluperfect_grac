До Н. І. Тобілевича 28 января 1898 г., Одесса 28 січня 1898 p.
Я дуже тривожився тим, що ти так часто простуджуєшся. Бережи здоров’я. Не пий гарячого чаю, не ходи дуже хутко, щоб ідучи не потіть, обмивай шию і груди хатньою водою щоранку, не кури хоч багато, коли не можеш кинуть зовсім, не пий нічого холодного.
У молодих літах всяка простуда – то єсть мінус для здоров’я і зараз, і особливо в старості. Раз до простуди ти склонний, то це показує, що в твоїй природі це є ахіллесова п’ята. В політехніці у вас є студент Б. Се, як мені казали, дуже, дуже хороша людина. Прошу тебе познайомитись з ним і зав’язать добрі стосунки. У тебе нема хороших ідейних товаришів, і тобі скучно.
Діла наші добрі, і я в цім році викрутюсь трохи з тих долгів, в які заліз після єкатеринославського пожару театру та через видання своїх книжок.
