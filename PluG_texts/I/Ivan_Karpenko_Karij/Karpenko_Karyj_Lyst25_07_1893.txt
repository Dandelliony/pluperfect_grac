До В. Лукича-Левицького
25 іюля 1893 р. 25 липня 1893 р.
Ростов-на-Дону
Шановний добродію!
Посилаю Вам вірші молодого поета Вороного . На мій погляд, вони гарно зложені, а через те, що вони гарні, – просю Вас надрукувати їх в «Зорі» і тим самим піддать охоти молодому чоловікові до праці літературної.
Адрес Вороного: Общество взаимного кредита прикащиків в Ростові-на-Дону, Миколаю Кондратьевичу Вороному.
Бувайте здорові. Щиро прихильний
Ів. Карпенко-Карий.
