До Н. І. Тобілевича 26 ноября 1906 p., Харків 26 листопада 1906 р.
Діла, мій любий, погані: зборів нема, а тут, що найгірше, я нездужаю та й нездужаю. От вже дві неділі зовсім не граю – одпочиваю і лічусь, але почуваю себе однаково – без енергії, з розбитими нервами і стомленим мозком. Якщо так буде й далі, то грати не буду. Був у лікарів. Прежні болі в желудку перестали. Нині є слабість. М’яса їсти не можу, чай противний, курить покинув, бо не можу переносити диму, апетиту нема.
Погано та й годі. Край, з весни, як буду живий, оселюсь на хуторі і якось буду доживати віка. Хотів би прибавить три-чотири кімнати, щоб було де кожному з вас, в нужді, мати приют, де б не так важко було пересидіти дощову годину.
Навіть, коли я і мама помремо, то й тоді таке мешкання для вас усіх буде приятне, бо воно має традиції, і я можу надіятись, що, живучи на хуторі, кожний з вас буде недалеко і від рідних могил. Це мрачно тільки здається, а в существі тут поезія...
Ми граємо з 1 декабря в Сумах до 21 декабря. З 26 декабря по 12 января в Черкасах, а потім з 13 января до посту в Умані. В Одесі театр згорів. В других городах все зайнято і мусимо грати де попало, аби докінчити сезон. Микола зараз в Житомирі . Труп сила. Скоро вся Росія буде представлять!..
