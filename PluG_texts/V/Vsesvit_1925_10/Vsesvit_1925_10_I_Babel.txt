ІСТОРІЯ МОЕЇ ГОЛУБ'ЯТНІ.
В дитинстві мені дуже хотілося мати голуб'ятню. За все своє життя в мене не було більшого бажання. Я мав девять років, коли татко пообіцяв мені грошей на купівлю дощок та на придбання трьох пар голубів. Це було тисяча девятьсот четвертому році. Я готувався до іспитів у підготовчу клясу Миколаївської гімназії. Родичі мої жили в місті Миколаєві, Херсонської губерні. Цієї губерні вже більше не має, бо наше місто приєдна : но до Одеського району. Мені було тільки дев'ять років і я боявся іспитів. Тепер, після двох десятиліть, дуже важко сказати, як жахливо я їх боявся. Особливо двох предметів—з російської мови та аритметики—я не смів мати менче пяти. Відсоткова норма була дуже тяжка в псиній гімназії, всього тілі - ки п'ять відсотків. Зі сорока хлопчиків тільки двоє євреїв могло вступити до підготовчої кляси. Вчителі запитували цих хлопчиків хитро, вчителі дбали ж те, щоб збити нас на іспитах, нікого не запитували вони так лукаво, як нас. Через те батько, як давав згоду на купівлю голубів, то вимогав од мене двох пятьорок з плюсами. Він зовсім вимучив мене своїми вимогами та нагнав безмежно-дивного сну у віч. ї з тим довгим дитячим сном одчаю пішов я до іспитів і в тому ж сні склав їх краще ж инших. Я був здатним до навчання. Вчителі, хоч як вони й хитрували, не могли сховати мого розуму та жадливої пам'яти.
Я був здатним до навчання й мені поставили дві пятьорки. Але ж потому все одмінилося. Харитон Етрусі, продавець збіжжя, що надсилав пшеницю до Марселю, дав для свого сина хабаря в п'ятисот карбованців,— мені через те поставили пять з мінусом, замісць п'яти. 1 згідно тодішніх законів до гімназії приняли маленького Етрусі. Батько мій дуже побивався тоді. З шостого року мого життя він навчав мене всім наукам, яким тільки можна було. Випадок з минусом допровадив його до одчаю. Він збирався побити Єтрусі, або підіслати двох людей з базарю, щоб вони його побили. Та мати відрадида йому погані думки і я почав готуватися до других іспитів у наступного році, а саме до першої кляси. Таємно від мене родичі вмовили вчителя, щоб за рік вивчити зі мною курс підготовчої та першої кляси на раз. А через те, що ми у всьому зневірилися, то я вивчив на пам'ять три книжки. І ці книжки були: граматика Смирновського, задачник Євтушівського та підручник початкової російської історії Туциковича.
Цими книжками вже більше не користується діти, а тоді я мусів вивчити їх на пам'ять, від дошки до дошки, і в настуному році на іспитах з російської мови в учителя Караваєва так и отримав недосяжну пятірку з плюсом, Наше невеличке місто ще довго перешіптувалося з такого мого щастя, а батько був смішливо гордим з нього.
І мені ставало нестерпуче думати про його метушливе та нерівне життя, а також і про те, що він так безсило підлягає всім одмінам, то радіє з них, то слабшає.
Навчитель Караваєв був мені кращий за батька. Караваєв румяний, бурхливий чоловік, що походив з Московського студенства. Йому за ледве минуло трицять років. Наделікатних та мужніх його щопах шаріла краска, як у селянських дітей, що ще не зажали важкої праці. Навіть не прикрою була бородавка на його щоці, з якої виростало трохи покелястого котячого волосся.
Крім Караваєва на іспитах був присутнім помішник попечителя Пятницький, що вважався важною особою в гімназії та навіть у всій губерні. Помішник попечителя запитав у мене на іспиті про Петра Першого і я відчув тоді якесь забуття, близьке до кінця та безодні, до сухої безодні, що була виставлена захватом та розпукою.
Про Петра Першого я тямив на пам'ять з книжки Пуциковича, а також З віршів Пушкіна. Я захлинаючись прочитав ці вірші. 
Раптом людські барвисті лиця поскочувались в мої очі та змішалися там, як карти з нової колоди. Вони тасувалися на дні моїх очей, а в цей саме час я тремтів, випростовуючись, поспішав і вигукував Пушкинські строфи зі всієї сили.

Я вигукував їх довго, але ніхто не припиняв мого стеряного вищання захлинування, та мурмотіння. Крізь багряну сліпоту, крізь шалену волю, що опонувала мною, я тільки бачив похилине старе обличчя Пятницького зі сріблястою бородою. Він ні разу не припинив мене, лише прошепотів до Караваєва, що також захоплювався мною та Пушкіним: 
-	Яка нація, — шепотів старий,—от жидки ваші, у них мабуть дідько сидить...
І коли я змовк, то він промовив: Гарно,— мовив старий,—йди, мій друже... Я вийшов з кляси до коридору і вже там, в коридорові, притулившись до стінки, почав очунюватися від корчів мої в здушених слів.
Хлопчики розсіяно гралися навкруги мене, гімназичний дзвоник висів недалечко по-над кліткою казенних сходів та маленький сторож куняв на на продушеному стільці. Я дивився на сторожа та прокидався. Діти скрадалися до мене зі всіх боків. Чи вони бажали щолкнути мене чи просто погратися. Але ж в коридорові раптом з'явився Пятницький. Поминувши мене він трохи припинився і сурдут важкою повільною хвильою гайднувся на його спині. Я побачив тривогу на цій просторій, тілистій, панській спині й попрямував до старого.
Діти, промовив він тоді до гімназистиків не займайте цього хлопчика — поклав свою товсту вичещену руку на моє рамено.
Мій друже, — прошепотів Пятницький, помішник попечителя шкільної округи,— перекажи таткові, що тебе зараховано до першої кляси.
Коштовна звізда заблищала у його на грудях, задзвонили ордени побіч лацкану і велике чорне мундурне його тіло почало віддалятися на рівних ногах. Воно стискувалося півтемними стінками, воно рухалося поміж ними, як рухається баржа в глибокому каналі і сховалося за дверима директорського кабінету. Маленький прислужник поніс йому чаю з парадним шумом, а я побіг до дому, до батька в крамницю.
В нашій крамниці, повний заперечень, сидів і чухався мужик покупець. Побачивши мене, батько залишив мужика.
Він без вагання повірив у моє оповідання і зараз же гукнув підмайстрові, щоб той замикав крамницю і кинувся було на соборну вулицю купувати мені шапку з гімназичним значком.
Бідна мати ледве одтягла мене від цієї божевільної людини. Вона зблідла в ту хвилину та випробовувала долю. Вона пестила мене то з огидою одштовхувала. Вона сказала, що про всіх, кого зарахували до гімназії буває оголошення по газетах і що бог нас покарає та засміють люде, коли ми купимо передчасно уніформу. Моя мати збідла, вона випробувала долю в моїх очах і дивилася на мене з гірким жахом, як на калічку, тому що тільки вона знала, яка нещаслива наша родина.
Всі чоловіки з нашого роду були довірливими людьми та швидкі на необмірковані вчинки, нам через те ні в чому не було щастя. Мій дід був рабином колись то в Білій церкві, його вигнано звідтиля за блюжірство і він з лоскотом, дуже бідно прожив потому ще сорок років, студіюючи чужі мови і почав божеволіти на вісьмому десяткові життя. Дядько мій Лев, батьків брат навчався у Воложинському ешиботі. В 1892 ропі віч утік з військової служби та ще зманив інтендатову дочку з собою, який служив у Київській військовій окрузі. Дядько Лев повіз цю жінку до Каліфорнії, до Лос-Анжелос, покинув її там і помер в поганому домі серед негрів та малайців.
Американська поліція прислала нам до його смерти спадчину з Лос-Анжелос велику скриню, яка була добре зміцнена брунатними залізними обручами. В цій скрині були гирі до гімнастики, кільца жіночого волося, дідовий талес, палички з позолоченими головками та квітковий гас у лянованих скриньях, що були оздоблені дешевими перлинами.
З цілої родини полишилися тільки божевільний дядько Сі мон, що жив у Одесі, мій татко та я. Але батько мій безмежно довіряв людям, він ображав їх поривами першого кохання, люде не дарували йому цього і обманювали.
Батько вірив через те, що його життям керує зла доля, невисловлена істота, що переслідує його і всьому до нього не схожа. 1 тільки я самий полишався в моєї матері з цілої нашої родини. Як всі євреї—я був малого зросту, змарнілий та страдю дав од навчання на біль голови.
Все це бачила Рахіль, моя мати, яка ніколи не була засліпленою незрозумілими жебрацькими гордощами свого чоловіка і незрозумілою його вірою в те, що стародавня наша родина стане коли-небудь сильнішою та більш величньою за инших людей на землі. 
Вона не оцінювала за для нас поспіху, вона не хотіла нової уніформленої блузи і тільки дозволила мені сфотографуватися на більшому портреті. Та все ж таки мусіли придбати шапки з гімназичним значком. Двацятого вересня тисяча девятьсот пятого року в гімназії вивисили список зарахованих до першої кляси.
На таблиці згадувалося й моє ім'я. Ціла наша родина ходила дивитися на того папірця і навіть Шойл, мій дядько у других, ходив до гімназії. Цього задаваку старого я любив за те, що він торгував рибою на базарі. Мяснуваті його руки були завше вохкими, вкритими рибячою лускою та смерділи холодними прегарними світами. Цим саме Шойль одріжнявся від инших звичайних людей та ще брехливими історіями, що розповідав з часів польського повстання 1861 року. 
Шойл був колись то корчмарем у Сквірі, він бачив як солдати Миколи Першого розстрілювали графа Годлецького та иншіх польських інсургентів. Можливо, що цього й не бачив. Тепер то я знаю, що Шойл тільки старим неучем та наівним брехуном, але байки його не забуті мною, бо вони були дуже хорошими. 1 от навіть дурний Шойл прийшов до гімназії прочитати таблицю з моїм іменем І ввечорі не боючись нікого, не боючись того, що ніхто в світі його не любить та гупав на нашій старцівській вечірці.
Батько влаштував вечірку з радощів та закликав своїх товаришів-гандлярів зерном, маклерів по продажу маєтків та вояжерів, що продавали в нашій окрузі сільсько - господарчі машини. Вояжери ці продавали свої машини кожній людині. Селяни та діді боялися їх, бо від них не можна було відчипитися, щоб чого небудь не купити.
Зі всього єврейства вояжери найбільш бувалі та веселі люде. На такій вечірці вони співали хасидських пісень, що складалися лише з трьох спів, але співалися дуже довго, з великою кількістью комічних інтонацій.
Зворушливу красу цих інтонацій може пізнати тілько той, кому траплялося зустрічати Великдень у хасидів або хто бував на Волині у їхніх шумливих синагогах. Крім вояжерів тут був ще старийЛіберман, що навчав мене торі на сторогебрейській мові. Його всі кликали у нас мосьє Ліберман. Він випив басарабського вина більше, ніж це йому було потрібно.
Шовкові традиційні шнурки вилізли з під червоного лейбика, вони бурхливо гастрибали на всі бо и і старий промовив тоді на старо-гебрейській мові поздоров мою честь. 
Він вітав моїх родичів у сво й про ові і сказав, що я подолав на іспитах усїх моїх в. рогів, що я переміг російських хлопчиків з товстими щоками та синів найбільших наших багатирів. Так в стародавні часи Давид, цар гебрейський переміг Галіяфа і подібно тому як і я зробився зверхником над Голіяфом. Так незломний наш нарід силою свого розуму переможе ворогів, що оточують нас та чекають нашої крови. Мосьє Ліберман заплакав, снінчивши промову, та плачучи випив ще вина і вигукнув Vivat. Гості оточили його колом і почали танцювати з ним старовинну кадріль...
Як на весіллю в єврейському містечкові. Всі були веселі на нашій вечірці, навіть мати напилася п'яною, хоч вона й не любила горілки і не розуміла, як можна її любити. Через те всіх росіян мала за божевільних і не розуміла, як живуть жінки з росіянами-чоловіками.
Але щасливі наші дні настали пізніше. Вони настали за для матері саме тоді, коли вона почала звикати до щастя готування мені бутербродів перед тим, як я йшов до гімназії та ще коли вона ходила по крамницям і купувала моє ялинкове господарство—пенал, скарбонку, ранець, нові книжки в папіряних палітурках. Ніхто в світі не відчуває нових річей більше, як діти.
Діти здрігаються од їхнього запаху, як собака від заячого сліду та перебувають безумство, що по тому, коли ми стаємо дорослими, вживається натхненням. І це чисте дитяче почуття власности над річами, що пахтять делікатною вохкістю та прохладою нових річей, переходило до матері.
Цілий місяць ми звикали до пеналу і до незабутнього ранішнього мороку, коли я пив чай на краєчну великого освітленого столу та збирав книжки до ранцю; цілий місяць ми звикали до щасливого нашого життя і тільки після першого кварталу я згадав про голубів.
У мене все було за для них і півтора карбованця і голубятня, що була зроблена з паки дідом Шойлом. Голубятня була помальована брунетною фарбою. Вона мала гнізда на дванацять пар голубів,, планочно різблені на даху і особливі обратні, які я сам придумав, щоб мені зручніше було заманювати чужих. Все було готове і в неділю двацятого жовтня вибрався я на Охотницьку, та несподівана біда заскочила мій шлях.
Історія, про яку я розповідаю, себ-то мій Я вступ до гімназії відбулася восени тисяча девятьсот п'ятого року. Цар Микола давав тоді конституцію російському народові, промовці в поганеньких пальто злазили на стовбчини біля будинку міського врядування й казали промови до народу. Вулицями чути було стрілянину й мати не хотіла пускати мене на Охотницьку. Ранком у день двацятого жовтня сусідські хлопчіки запускали змія проти поліційської частини і водовоз наш, що покинув свої І справи ходив рибною вулицею з намащеною головою та червоним лицем. Потому ми побачили, як сини булошника Калістова витягли на вулицю шкіряну кобилу та почали робити гімнастичні вправи посеред бруку. їм ніхто не заважав.
Городовий Семерників навіть під'зачував їх стрибати якомога вище. Семерників був підперезаний шовковим домотканим поясом і чоботи його були виглянцовані в цей день дуже блискуче, як ніколи цього не бувало раніше.
Городовий, що не був одягнений в уніформу, найбільше лякав мою матір. З-за його вона не пускала мене, але я крадькома вийшов на вулицю й по-за дворах добіг до Охотницької, що була далеко за вокзалом.
На Охотницькій, на звичайному своєму місці, сидів Іван Никодимович, голубник. Крім голубів він продавав ще трусиків та павича. Павич, розвіявши блискучого хвоста, сидів на жердочці та озирався на боки своєю прегарною холодною голівкою. Лапа йому була обвязана крученою мотузкою, другий кінець якої лежав затиснутий Івана Никодимовича плетеним стільцем. Я купив у старого, як тільки прийшов, пару вишневих голубків з кучерявими пишними хвостами та пару чубариків, сховавши їх у мішегон за пазухою.
В мене полишилося ще сорок копійок по купівлі, але старий за таку ціну не хотів дати голуба та голубки Крюковського заводу. В Крюковських голубів я любив їхні дзьобини, короткі, зернасті, доброжчливі. Сорок копійок була їм добра ціна, але мисливий дорожився та одвертав од мене жовте лице, що було спалене надлюдською жагою птахівника. Накінець торгу, бачучи, що не має инших покупців, Іван Никодимович закликав мене до клітки.
Все трапилося по моєму, ‘все вийшло погано. О дванацятій годині дня, або трохи пізніше, площою пройшла людина у повстинах. Вона легко йшла на роздутих ногах, на ії потертому лиці горіли жваві очі. Іване Никодимовичу, промовив він до мисливого,— згортайте струмент, у місті Єрусалимська шляхта конституцію отримує. На рибній Бабельовського діда на смерть почастували .. Він промовив це і легко пішов по-між клітками, як босий плугатар, що ступає межею.
Даремне, забубонів йому вслід Іван Никодимович, даремне,— вигукнув він більше суворо та почав збирати трусиків і павича і ткнув мені Крюковських голубів за сорок копійок. Я сховав їх за пазуху й почав дивитися як розбігаються люди з Охотницької. Павич на рамені Івана Никодимовича відходив останнім. Він сидів, як сонце у вохкому осінньому небові, він сидів, як сидить Липень на рожевому березі річки, розпечений Липень у довгій холодній траві.
Я дивився вслід старому та його шевському стільцю й любим кліткам, що були обгорнуті в кольорове шмаття. На базарі вже нікого не було й постріли гримали недалечко. Тоді я побіг до вокзалу, перетяв садочок, що зразу перекинувся, і вилетів на порожній заулок, щоб був убитий жовтою землею. На краю заулку, в кріселку з колесами сидів безногий Макаренко, що їздив у кріселку по місту та продавав цигарки.
Хлопчики з нашої вулиці купували в нього цигарки, всі діти любили його і я побіг до нього в заулок.
- Макаренко,— промовив я задихавшись з розгону і погладив рамено безногого,—чи ти не бачив мого діда Шойла! Але каліка не відповів мені. Його мутрясте лице, що складалося з червоного сала, з кулаків, із заліза не прозирало. Він у жахливому хвилюванню совався на кріселку, й жінка йго Катруся, що повернулась ватовато задом, розкладала річи, що були розкидані по землі.
- Що нарахувала,— запитав безногий та одхилився од жінки всім тулубом, наче наперед йому нестерпучою була ії відповідь. Камашів чотирнацять штук,— промовила Катруся, не розгинаючись,— простирадел на ковдри шість, тепер очіпки підраховую... Очіпки.—скрипнув Макаренко, захлинувся і зробив такий згук, наче він ридав—мабуть мене, Катрусю, господь полюбив, що я за всіх повинен відповідати... Люди полотно цілими звоями носять, у людей все, як у людей, а в нас очіпки...
І, справді, заулком пробігла жінка з розпаленим чудесним обличчям. Вона тримала жужму фесок в одній руці та сувій сукна другою. Щасливим одчайдушним голосом скликала вона розгублених дітей, шовкова спідниця та блакитна кофточка зтяглись за її поривчастим тілом і вона не слухала Макаренка, що гнався за нею на своєму кріселкові. Безногий не встигав за нею, колеса грюкали, він крутив ричажки, а все не постигав.
Мадамочка,— шалено гукав він,— ради бога Мадамочка, де ви брали сарпинку?
Але жінки з летючою спідницею вже не було. їй на зустріч з за рогу вискочила вихляста підвода. Селянський парубок стояв нарівно на підводі. Куди люди побігли,— запитав парубок і зніс червону віжку понад шкапинами, що танцювали в хомутах. Люди всі на соборній, благаючи промовив Макаренко, там всі люди, любчику мій, чого тільки поцупиш—все до мене тягни, все купую...
Але парубок зачувши за Соборну вже не очікував. Він похилився над передком, стьобнув сиві шкапи. Коні, як телята, підкинули закаляними своїми задами та взяли з копита. Жовтий заулок знову полишився жовтим та порожнім, тоді безногий скерував на мене потухлі очі. — Чи мене бог полюбив,— сказав він мляво, чи я вам син чоловічий... І Макаренко простягнув до мене руку, сплямлену апоклепсичною проказою... 
Що маєш у торбі,— сказав він- і взяв мішечок, що зігрів моє серце. Мяскуватою рукою він розворушив у мішечку турманів і витяг на світло вишневу голубку. Задер лапки, птиця лежала на його долоні. — Голуби,— промовив Макаренко, і гримаючи колесами над'їхав до мене,— голубка,— повторив він, як невблаганний відповів та вдарив мене по щоці. Він ударив мене на одмах стисненою долонею, голубка луснула на моїй скроні. Катрусін ватований зад перекрутився в моїх зрачках і я впав на землю в моїй новий шинелі.
Насіння їхнє сплюндрувати потрібно,— промовила тоді Катруся й випросталася над очіпками, насіння їхнього не зношу, їхніх чоловіків смердючих.
Вона ще казала за наше насіння, але я вже нічого не чув більше. Я лежав на землі й тельбухи роздушеної птиці злижили з моєї скроні. Вони злазили вдовж щок, звиваючись, бризкаючи та засліплюючи мене. Голубина тендитна кишка спливала моїм чолом і я заплющував останнє не заліплене око, щоб не бачити світу, що розгортався—передімною. Світ цей був малий та жахливий. Камінець лежав перед моїм оком, камінець, пощерблений, як лице старої з великою щелипою, покидьок мотузки валявся недалечко та жмуто пірря, що ще дихало. Світ мий був малий та жахливий
Я заплющив очі, щоб не бачить його та приплюс до землі, що лежала підо мною в супокійній німоті.
Втоптана ця земля ні в чому не була схожа до нашого життя та на сподіваня іспиту в ньому. Десь далеко нею іздила біда на кульгавій та бадьорій коняці, але шум копит слабшав, гинув і тиша, гірка тиша, що так вражає иноді дітей нещастям, знищила рапто межу поміж моїм живим тілом та нерухомою землею. Земля моя пахтіла вохкими глибинами, могилою та квітками. Я відчув її запах і тоді заплакав без жадного страху. Я йшов чужою вулицею, що була заставлена більшими паками, я йшов прикрашений у скрівавлене пірря, самий посеред хідників, що були позамітані чисто, як у неділю, і плакав так гірко, повно й щасливо, як не плакав більш за все своє життя. Збілілий дріт на стовбах гудів над головою, метушливий собачка біг по перед мене та в заулкові збоку молодий селянин у лейбику розбивав ряму в хаті Харитона Єфрусі. Він розбивав іі киянкою, розмахуючись усім тілом та зітхаючи посміхався на всі боки ласковою посмішкою сп'янілости та духовоі сили.
Ціла вулиця заповнювалася хрустінням, лоскотом та співом розламаного дерева. Селянин розбивав тільки тому, щоб нахилятися, пітніти та вигукувати незвичайні слова на невідомій російській мові. Вигукував іх та співав, продирав з середини блакитні очі, поки вулицею не рушила процесія з корогвами, що йшла від будинку міського самоврядування. Діди з пофарбованими бородами несли в руках портрета зачісаного царя, корогви з могильними угодниками віялися no-над людом та запальні бабусі линули вперед нестримно.
Селянин у лейбику, як побачив процесію, притиснув киянку до грудей та побіг за корогвами, а я заждавши кінця походу, скрадався до нашого дому.
Він був порожній наш будинок. Білі двері його були порозчиняні, трава біля голубятні зтоптана.
Тільки Кузьма не пішов з двору. Кузьма двірник сидів у повітці над трупом Шойла та прибирав мертвого. Вітром тебе носить, мов погану тріску,— сказав старий, вгледівши мене, — забіг на цілі віки... Тут люди діда нашого, бач, як стукнули...
Кузьма засопів, повернувся од мене й почав виймати у діда з ширінки штанів судака. їх було двоє судаків усунутих дідові: один у ширінці, другий у роті, хоч дід був і мертвий вже, але один з судаків ще був живий та тріпався. Тільки нашого діда стукнули, нікого більше, — промовив Кузьма, викидаючи судаків кішці, —він увесь народ з матері до матері потурив, зматюкав дочиста такий любий... Ти-б йому пятаків на очі знайшов. Але тоді, маючи десять років з дня народження я не знав навіщо бувають потрібними пятаки мертвим людям. Кузьма промовив я пошепки,— вирятуй нас.
І я надійшов до двірника, обійняв його стару похилену спину з одним піднесеним до гори раменом і побачив діда з-за цієї любої спини. Шойл лежав серед тирси з роздушеними грудьми, з піднесеною бородою, в грубих черевиках, що були взуті на босі ноги. Ноги його лежали нарізно, були брудні, бузнові, мертві. Кузьма клопотався біля них, потому він подвязав щелепи і все намірявся, чого-б йому ще зробити мертвому. Він клопотався, наче в його хаті була новина та заспокоївсь лише тоді, як зачісав бороду мертвому. Всіх зматюкав, промовив він посміхаючись та озирнув мертвого з любов'ю,— як-би йому татарва трапилася, він татарів погнав-би, але тут росіяне надійшли та жіноцтво з ними, кацапки, кацапам людей прощати обидно, я кацапів знаю... Двірник підсипав мертвякові тирси, скинув із себе теслівського фартуха та взяв мене за руку. Ходім до батька,— промимрив він, стискаючи мене все міцніше,— батько твій зраня тебе шукає, коли-б це не помер. І спільно з Кузьмою ми пішли до хати податкового інспектора, де сховалися мої родичі, що повтікали від погрому.
