„БЕРЕЗІЛЬ".
Широкі громадські кола знають „Березіль" як український революційний театр під керуванням Леся Курбаса, Початку „Березіля“ треба шукати ще в „Молодому Театрові", що його зорганізувала українська театральна молодь в 1916 р. в Київі, що, передаючи музеям малоросійські „Наталки" і „Сватання" вийшла на широку театральну дорогу, вводячи тим самим т. зв. „європейську добу" в український театр. Постановка Л. Курбаса „Горе брехунові" в 1916 р. і „Гайдамаки" 1920 р. це перші ластівки революційної театральної роботи на Україні. Вже в „Гайдамаках" доволі сильно і напружено прозгучали соціяльні мотиви, які „Березіль" засновуючись 1922 р. взяв в основу своєї театральної роботи. Всі постановки „Березіля"з 1922 — 1925 рік являються засобами художньої агітації, пропаганди революційних ідей і організації працюючих мас з метою на соціялістичне будівництво. До революційного змісту своїх п'єс додав „Березіль" і революційну форму, замінивши буденщину театральних декорацій конструктивними станками.
Творячи з одного боку близький до мас театр „Березіль", погоджував свою роботу з науковими прінципами роботи театру взагалі. Попри чисто постановочну роботу, „Березіль" виховав актьорів і режісуру. Курбас не замкнув в собі добутої ним режісерської зрілости і театрального спецовства, а передав молодим режісерам, котрі, особливо в минулому сезоні, в часи відсутности Курбаса, доказали свої режісерські здібности і змогу самостійної праці. Приступаючи вже зараз до підготовки слідуючого театрального сезону, вже під безпосереднім керуванням Л. Курбаса—„Березіль" ставить собі ціллю створити зразковий театр. Окремі експеріменти будуть допускаться тілько в процесі роботи над постановками. Намічено поставить в будучому сезоні такі п'єси, розробка котрих вже провадиться: „Жакерія" по Меріме, „Народовольці" (1881 р.), „Веренея" Сейфулікої, „Вій" по Гоголю Кропивницькому, „Сава Чалий" Карпенка - Карого, „Довбиш"— Федьковича, і одна класична комедія Шекспіра або Кальдерона.
