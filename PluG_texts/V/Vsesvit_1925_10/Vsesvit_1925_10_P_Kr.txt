Про старий мозок, що нового режиму не витерплює.
„Мандат" Мик. Ердмана в театрі В. Меєрхольда.
К,ли .Учитель Бубус" був,власне, ляскотом вибухлоі петарди, то нова постановка .Мандат" була величезним вибухом. .Мандатом" Меєрхольд сто разів надолужив невдачу з «Бубусом». «Мандатом» чудово закінчився театральний сезон, .Мандат" дав гарну славу цьому театрові і був найкращою постановкою минулого року.
Ось уже четвертий тиждень виставляється ця п'єса з кожного дня, збираючи багато публіки, але не викликаючи суперечок: вся преса говорить в одно: надзвичайна вистава.
Я не пригадаю ще однієї хоч такої вистави, де було б стільки реготу оплесків та палких викликів режисера й автора. У театрі Меєрхольда складаються зараз цікаві й дуже важливі з театрального погляду таблиці для вивчання театральної залі. У цих таблицях зазначено як ставиться глядач до того, що діється на сцені, визначено, різне його поводження під час дії, як от: шум, тиша, кашель, сміх, вигуки, оплески то-що.
Отже, з цих таблиць ми довідуємося, що з-поміж усіх постановок театру Меєрхольдового Мандат" стоїть на першому місці що до сміху та оплесків, викликаних у глядача. (336-й раз лунає сміх на протязі цілої вистави і 9 разів оплески посеред дії).
П'єса Миколи Ердмана ущерть повна комізму становища та шкулких дотепів, але крім усього цього авторові пощастило надзвичайним багатим словесним матеріялом виявити свою головну мету—викрити сучасний міщанський побут, оголити трагедію „старого мозку, що нового режиму не витерплює"...
Дарма що смішний і часом анекдотичний „Мандат", а трагізм його персонажів, що опинилися за щілиною нового життя, ввесь час дається взнаки, відчувається.
Вистава міниться гарячою кров'ю театральности, яскравого народнього балагану (особливо фінал другої дії, коли на честь людини з мандатом грає .гармошка , заливається шарманка, туркотить барабан, дзенькають мідяні тарілки й витанцьовують акробати). Дієві особи перевертаються тут у трагічні побутові машкари. Але разом з цим вистава справді досягає височини громадської трибуни.
Нікчемні, мізерні, перелякані до смерти революцією колишні крамарі та урядовці скакають, як ошпарені, зачувши дзеленчання дзвоника й заглядають у щілину в дверях, чи не йде комуніст, щоб як хамеліони удати з себе инших, причепити на грудях значок, хоч би „доброфлоти": вони все мали надію, що більшовицький лад минеться, як сон („Тамарочко, подивися в віконечко, чи не скінчилася вже радянська влада"), але надії зрадили, отже треба підлабузнюваться, накинути оком жениха-комуніста, знайти родича з робітників.
Меєрхольд виображає ввесь цей „про версток" суспільства в формі найдошкульнішого глузування, що завдає фізіологічного болю й разом з цим викликає великий регіт, гидливий жаль до цих зайвих людей нашої сучасности.
Тяжко переказати зміст п'єси, боязко бо не віддати її дотепів, розсипати її перлинки. Павлюша Гулячкин—герой „Мандата" увіковічений автором тип людини, що пристосовується до сучасности. Він полохливий та нікчемний. Своєю тонкою шийкою він з остраху ховається в свій старенький біленький светер. Але такий мізерний він до часу, поки в нього нема мандату.
Вимріяний мандат нарешті в його новенькому традиційному компортфелі (мандат —.липовий", написаний самим Павлушею з підписом і печаткою... домкому, що він, Павло Гулячкин, дійсно., проживає у такому то домі, на такій то вулиці...) і Павлуша пендючачись та набираючись нахабства, де-далі більш кожну мить, потріпуючи ним у руці кричить: - Мамінько, держіть мене, а то я цим мандатом усю Росію пере арештую.
У домі Гулячкиних щастя й гаразд. - Павлушо,— каже йому мати—ти тепер відповідальний і будеш на автомобілях їздити. Ти будеш їздити, а я богу молитись, ти—їздити, а я богу молитись.
Багатющему текстові Миколи Ердмана надав сміливе та доступне тлумачання славетний режисер і творець нових сценічних форм—В. Меєрхольд. Меєрхольд наповнив кінець п'єси трагічним страхіттям, оголивши всі машкари, що їх показується в п'єсі.
Подивіться, ніби говорить вам наприкінці Меєрхольд, погляньте, які вони ці люди, що ховалися по закутках у ті великі дні, коли творилася в голоді злиднях та пошестях нова Радянська Земля. До цих закутків вони зносили награбоване ними надбання трудящого люду, по цих закутках вони складали плани, як повалити радянську владу, як знову відновити свій подлий рай на землі.
Грають актори чудово. Молодь, надто Гарин, виконавець головноі ролі, це найкращий приклад до того, які актори цілком новоі формації, нової звички витворюються в Меєрхольда під владою його вчиття.
Наприкінці скажемо кілька слів про формлення вистави. Воно має велике значіння в виставі. Дія відограється на трьох концентричних колах вони крутяться й дають змогу подавати і забирати з кону в різних напрямах обстанову, виходити дієвим особам.
