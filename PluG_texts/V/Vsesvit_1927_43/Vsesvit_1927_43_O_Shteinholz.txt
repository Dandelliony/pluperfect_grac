„ЧЕМПІОН ХАРКОВА 1927 р.“
Мотоциклетні змагання на звання „Чемпіона Харкова 1927 р." зібрали значну кількість глядачів. Велику трибуну Харківського jподрому було заповнено Харківчанами...
....Немов якісь химерні істоти, тремтяче під їздцями від злости, підтягайся до старту продовгуваті „Індіяни", блискучі „Нортони", та усякі інші „Харлеї“, „Ексцельсіори" та „Самбіми". На біговій стежці вишикувались три мотоциклісти. Злетів вгору і впав прапорець. Скажено загули мотори і, здіймаючи хмари пороху, гонщики рушили. Один за другим промайнули 5 заїздів. І знову захвилювались глядачі, коли серед гонщиків став на старт т. Юнатів. Пригнувшись, майже лежучи на мотоциклеті, відразу ж вилетів т. Юнатів наперед своїх суперників і, яких зусиль вони не покладали, все далі залишав їх позад себе... Коли ж на чорній дошці забіліли крейдяні літери т. Юнатів — „Індіян“ — 10 кілометрів — 7 хв. 14,4 сек. глядачі відповіли оплесками. Урочисто гремів оркестр... Кілька хвилин не затихали привітальні вигуки.
Звання „чемпіона Харкова 1927 р.“ одержав т. Юнатів, що встановив новий Харківський рекорд. Йому передається „перехідний - золотий келех" Харківського Автоклуба.