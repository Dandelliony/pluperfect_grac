Харків-вокзал
В певний час і до того певну кількість годин працюють наші установи.
Зовсім інший гостро протилежний усім їм — вокзал, цей складний і живучий організм, що безпереривно пульсує. Він безпереривно ввесь час жене по своїх залізних жилах-рейках безліч гарячих, повнокровних потягів.
Він перекидав десятки тисяч людей з Одеси до Архангельську, з Перми до Владивостоку, з Самарканду куди-небудь до Конотопу...
Імлу сірого ранку, що ледве росплющув очі, прорізує хрипкий свисток паровозу. Ще блимають мутними очима „Осрам'и".
Який-небудь приміський „Харків — Люботин" випльовує безліч молочниць з величезними бідонами свіжого молока — в руках. Потім показуються кошики, вузли. Це майстрові до варстату. Весь в сажі, молодий парубок старанно мастить паровозні толочії. І вже димиться запашна кава в никельованому апараті за прилавком буфету, а гдадкий, в накрохмаленому, білому, як сніг, ковпаці, роскладав рум'яні пиріжки. Білий фартух — білому фартухові: Грицько, Пенза вже підходить.
Байдуже — „підходить". Справді „Пенза" підходить, чхаючи парою, волочучи за собою десяток зелених в'язків — вагонів.
До дебаркадеру під'їхав і зупинився, як вкопаний ‘Москва — Туапсе. Метушня, хвилювання, хвости коло вагонів. Димляться чайники. Газетярі. На перон виповзав спочатку рудий англійський чемодан, потім два носії, картонки, портплед і слідом безформена, гладка, дорого одягнута дама. Поруч коверкотове пальто. Теж потяг. Чим не потяг. Дама заносить на підніжку жирну ногу, обтягнену добротним фільдеперсом.
Кларо, стиха говорить коверкотове пальто, — Кларо, пам'ятай же, гроші. Тут такі... Ой. як ти мені обрид зі своїми грішми...
З вікна, чорна довга кучерява борода на пероні: Ну, чого ти, адже ж не на віки... Ну, нічого, це так, просто так...
Жезло в машиніста. Гудок. Потяг повільно відходить од дебаркадеру. Звичайний змах хусточки. Солона сльоза котиться на яскраві губи, нафарбовані „Теже“. Потяг уже пішов рахувати верстви...
Приємно з людьми в третьої класи, вони не накрахмалені, як скатертини в першій класі вони не бездушні, як мертвобілі і спокійні айстри, розставлені за табльд'отом, поруч засидженого мухами вокзального меню.
І якщо о півдня вокзал загалом стихає, то третя класа шумить завжди, кипить людським говором, безпереривно в усякий час дня і ночи. Дерев'яний сундучок на кахляних шахах, а на сундуці здоровенний оселедець, житній хліб — ось нескладна закуска пасажира з третьої класи. Хмари махорки, а іноді й міцно замішана матюшня тут щирі, від душі. А ввечері, ввечері, підлога третьої класи вся покривається сплячими людьми. В куточку примостилася родина хінців. Вони притягають загальну увагу. Славний хлопчик — хінча, з кумедною кіскою. Він увесь час вовтузиться з малесенькою сестричкою. В цей час мати спокійно шукає в батька в голоиі, що лежить у неї на колінях.
Увечері всі коридори вокзалу усіяні людськими тілами. Повістка, Черга захвилювалася. Володю, держи Женю за ручку, діти не біжіть... А чи встигнемо? Лишилося 20 хвилин. Троячку, менше за доручення не можу взяти...
Люде хвилюються, метушаться, як ошпарені. Зовсім вони інші, не такі, як дома. Проносяться багажні возки. Знову прогуркотів якийсь потяг.
Не раз і не два втирає лоб Андрій Микитович — начальник станції. Понад 200 потягів на добу, 40.000 пасажирів, пропустити — це штука досить складна.
Вокзал живе і працює 24 години на добу. Очевидно ключ, що ним уперше відперли вокзальні двері, подібно до ключа фешенебельних американських універмагів, було одразу ж закинуто в річку.
З того часу двері вокзалу не замикаються і не замкнуться вже ніколи.