її УСМІШКА
В КУРЙОЗНУ історію раз я ускочив. Було це тоді ще, коли так багато співів буяло в моїй душі, коли так бурхливо грала юнацька кров. Тоді, коли так хотілося когось любити, за чимсь страждати і коли голову вщерть набито було ріжними теоріями, а в животі тужно бурчав студентський обід. Тоді це було...
Гарний був час: що-ранку нашвидку схопишся з ліжка, так-сяк зодягнешся, в одну руку схопиш книжки, а в другу — шматок хліба, і біжиш...
Завжди бігав: голову вниз, руки в кешені і раз-два, раз-два!...
Бувало піднімеш голову, глянеш навкруги, а вже й біс його й зна де-за містом.
Про одяг не питайте. Ходив звичайно зодягнений: червоне галіфе, сорочка вишита українська і дерев'яшки на ногах...
А раз по весні, забув уже якого року, і добре причепурився. Пригадую одержав я тоді в „Ара“ вбрання, черевики. Зодягся, глянув у дзеркало і сам себе не впізнав:
Джентльмен, спражній тобі джентльмен! Вузенькі рябі штанчата, піджак з круглими полами, на
голові бриль. Дай ковіньочку в руки і американець. Не гармоніювали трохи тільки величезні боти на ногах та полотняна сорочка, вишита.
Одяг цей трохи був і побут мій змінив: хліба в кешенях не носив, а їв завжди в їдальні, ходив хоч і швидко, зате поважно так, і голову вгору. Можливо, завдяки одежі тій і трапився зі мною цей курйоз, оця історія...
Одного разу, ідучи глухою вуличкою, помітив я, що з вікна одного з будинків на другому поверсі, на мене пильно дивиться якась дівчина: Чи дівчина, чи можливо й дамочка, я — звичайно — не знав. Факт той, що тільки дивилася і навіть пильно дивилася. Проминувши будинок, я ще раз зиркнув назад: дівчина сиділа в тій самій позі, що й раніше і, як мені здалося, навіть посміхалася. Та де там — просто сміялася.
Що за біс? — думаю я. — Це не спроста! Тут щось того... Цілий день той дівчина не виходила мені з голови. Не знаю, як уже я сидів на лекціях, а тільки як вирвався з авдиторії і пообідяв — знову подався на ту вуличку. Де ж той будинок?.. Ага, он...
Обсмикався я трохи, поправив бриля на голові, рукавом навіть ботинки тернув, щоб дужче блищали, і пішов так поважно, не поспішаючи
Іду, а очима тільки зирк-зирк угору до других поверхів. От і будинок той, от і вікно трете від краю... Невже не вигляне?
Пройшов ближче — не виглядав. Оглянувся — не видко нікого. Я тоді знову назад — вікно таки зачинене. Ще назад — ні гу-гу. Так пройшовся, либонь, разів із п'ять. Може б і до вечора ходив, та якийсь дядько, що сидів коло сусідського будинку, якось з недовір'ям запитав:
Чіво ви, гражданін, тут шляїтєсь? Нічого йому не відповівши, я хутко повернув із вулички і сердито почвалав до інтернату.
Другого дня мене знову потягло піти тою вуличкою. Ішов і думав:
І як я раніще її не помітив? Частенько ж ходив сюдою і не помічав... На цей раз причепурився я ще краще: поголився, у товариша сорочку ситцеву позичнв,.. Іду так браво, широко розмахую руками. Ось і будинок скоро. Ближче, ближче.. Окації біля вікон,.. Ще ближче і... о радість!: вона сидить на вікні і ніби мене підчікує. Зустрілися поглядами. Іду і не зводю очей... Вона теж зиркає спід лоба і... посміхається. Я зупинився проти неї і не знаю, чи щось треба сказати, чи запитати... Стало страшенно чомусь ніяково. Врешті якось раптово, не знаю вже для чого випалив:
Здрастуйте...
І чемно вклонився .. Взагалі все це трапилося аж надто несподівано. Став проти вікна, мов укопаний, і не знаю, що далі робити.
Почував. що я тисячу разів змінився на виду, що я страшенно, мабуть, комічний...
Звичайно все це тривало якихсь десять, п'ятнадцять секунд, але мені здалися - вони за цілі години.
Не знаю, як дівчина себе почувала, однак на моє привітання вона відповіла. Це мене підбадьорило. Я знову підвів очі і хотів тільки щось промовити, як раптом вікно зачинилося, а перед моїми очима забілів якийсь папірчик. Папірчик покружляв трохи в повітрі і впав на тротуар.
Невже записку кинула? — подумав я одразу і, піднявши папірчика, пробіг по ньому очима. Там було написано: „Вісім годин у вечорі. Комсомольський сквер".
От і покумекайте: самої чистої марки роман накльовувався. І не вірилося...
Якийсь харпак (це я б то) сіряк, і така записка...
Добіг я до якогось скверика, став коло дерева і ну читати знов записку.
Ні, тут щось інакше, голубочко!.. —аж скрикнув я.
Чи не Керзонівська рука до пролетарського студентства протягається?
Якийсь дядько, що йшов собі алеєю, раптом зупинився і вирячив на мене очі: Що говориш, синку? Керзон знову починає пакостити?
Я здивувався:
Який Керзон?! Та ви ж сказали... Може знову ультиматум? Нічого я не казав... Бачу, ще хтось зупинився, за ним іще хтось. Чую: Що ограбили?.. Ракалія напала? Мене вже злість заїла: Кого ограбили?.. Чого вам треба від мене?..
А тут іще підходять, ще підходять.. Ціла юрба збіглася коло мене. Я не знаю, на яку ступити від радости, думаю бігти в інтернат готуватися до зустрічи — і пробратися не можна.
Врешті рішуче ступаю вбік і хочу протиснутися на простір. Навіть тітку якусь штовхнув у бік.. І тільки-но вибрався з юрби, як раптом збоку заверещав несамовитий жіночий голос:
Ой, рятуйте людочки, гроші, витягли! І зараз же де-кілька голосів хором: Ловіть, держіть, злодій!.. А далі хоп мене хтось за коміра: Куди? Ач, гад вонючий!.. Тікати? Я й отетеревів:
Що таке?.. В чім справа?.. А кругом людей, людей... Крик, галас... Жіночий плач... І чийсь кулачище мені під носа: Де гроші? Віддавай! Які гроші?!
Та що ти з ним церемонишся? Бий його, сукиного сина!.. Отут уже не на жарт я перелякався. Стою, дріжу і лупаю очима. Сам був свідком, як от-так-о когось схопили і мало до смерти не забили. На моє щастя десь узявся міліціонер. Заспокоїв трохи публіку, став мене допитувати.
Що ти в біса робитимеш?.. Що вже йому не говорив, чим не виправдувався — не допомогло. Виходило, що я витяг у баби гроші. А вона ж, чортова кукла, учепилася мені нігтями в руку, і ніяк не відчепишся...
Силоміць витяг мене міліціонер із юрби і поткг у... район. Ніколи, братці, в ньому не був, а от же ж довелося. До вечера сиділося ще так-сяк, а коли смеркло, то ледве не збожеволів. Та ще як на зло годинник над головою: Тік-так, тік-так...
Нервуюся, що-хвилини поглядаю на нього, лаюся... От уже й вісім скоро. Це вона вдягається там... Через хвилин десять вийде з дому, а о восьмій уже буде чекати.. От чорт!.. От...
Пробило вісім. Я несамовито схоплююся і просто кричу на чергового, вимагаю, щоб випустив. А він хоч би що: Будете буянити — говорить —до ранку не випустю. Що ти йому скажеш? Схопився я за голову, сів у куточку і мовчу вже. Годин зо три мабуть так просидів. Потім прийшов начальник і таки випустив.
Хоч і пізно було, однак я ще забіг у чепурню, там таки в міліції, обмився гарно під краном і аж тоді вже що-духу гайнув до Комсомольського скверу. Звичайно, її там не було (а може й зовсім не приходила). Оббігав я всі куточки, усім особам жіночого роду в обличчя заглянув... Якась дівчина щось було й сказала на це, та я не розібрав.
Врешті, набігавшись добре, сів я на лавочці і задумався. Довго думав, а потім і кажу, таки сам до себе: Та й дурний же я їй-богу! Аж свистить, такий дурний! Схопився з місця й подався до інтернату. Одначе на півдорозі роздумався:
А що як вона та жде мене. Там коло двору... Зматаюся на всякий випадок. Дві верстви — здалися за п'ять кроків: не йшов, а летів. От і вуличка. Ніде ні-чи-чирк. Тільки де-не-де по вікнах мигтить вогник. Світилося і в неї в вікні. Їй-бо я не помилився: вона сидить і жде мене... Жде, — яка радість! Хедила ходила, а тепер сидить і сумує... Так, ій-бо так...
Але як її викликати?.. Га?.. Хіба кахикнути? Hi-ні-ні... це не культурно... Лле як же, як?...
Пройшовся разів п'ять до рогу вулиці, не допомогло. Врешті мені спало на думку: написати записку, прив'язати її до камінчика і кинути в вікно. Добре, їй богу добре!.. Це буде культурніше.
Написав записку, невеличку, але теплу, і згорнувши хотів уже кидати, як раптом роздумав:
А що коли вона не сама в кімнаті? Може й так бути... Схилився я до окації і замислився. Не везе... Одне слово — не везе. Може б і довго знову думав, коли б не маленький випадок: на окації зацвірінькала якась пташка. Я мимоволі глянув угору:
Тю, чого ж я думаю?.. Через хвилину я вже був на окації. Перед моїми очнма була невеличка кімната, чистинька, гарно прибрана.
На столі лямпа, а коло столу сидить вона і щось читає. Лице у неї спокійне, очі втомлені і трохи прижмурені: здається, от-от і стуляться. І більш... Ні душі в кімнаті Забилося серце — часто-часто... По всьому тілі немов пролізли мурашки Зробилося раптом ніяково і навіть страшно. Потім потроху почав заспокоюватися. Став роздумувати, як краще зробити: чи звідси з окації записку кинути, чи з землі, чи може просто гукнути?.. В цей час із-за рогу раптом чути стало чиїсь кроки. Я, як сидів на гілляці, так і прикипів до неї:
От чорт!.. Невже йде хто?.. Ввесь вечір нікого не було і на тобі... А кроки наближувалися й наближувалися. Здавалося, що то їде гарба з снопами і риплять немазані колеса.
Я взагалі не люблю чобіт на рипах, а в ту хвилину я їх проклинав. Та в купі з ними проклинав і те чудило, що йшло вулицею:
Що, як побачить гад і зніме бучу?,. Знову доведеться побувати в районі... Чортові рипи зацікавили видко і її.
Вона відірвалася від книжки і хутко підійшла до вікна. Від несподіванки я інстинктовно ворухнувся і піді мною тріснув сучок...
Долі все змішалося в одну купу: що раніше було, що опісля — недоберу. Знаю тільки, що вона несамовито крикнула, а я, кинувши записку, хутко поліз до низу. Власне не поліз, а кинувся... Може б і без печінок зістався, та на щастя хтось підхопив. Переді мною був якийсь суб'єкт... Він схопив мене за петельки і почав кудись тягти. Я спершу ввічливо щось став йому доводити, але він не зважав на це і все ж тяг. Я став огинатися і врешті боронитися. Та не так було це просто: суб'єкт загилив мені по вуху і мені потьмарилося в очах...
Коли я трохи очуняв, то був уже в якомусь довгому коридорі. Круг мене юрмилися якісь люде: чоловіки, жінки, діти... Всі заспані, роспатлані і щось голосно кричали. Коли я роскрив очі, вся ця орава сіпнулася до мене: У, сволоч!.. Попався!.. От ми тобі покажемо зараз, як по вікнах лазити! — кричали другі...
А треті лізли з кулаками до мого лиця і прискали слиною...
Діло йшло, як здавалося, до не дуже гарних наслідків. Я вже навіть не виправдувався, нічого не г ворив, махнув на все рукою. І навіть не махах, а тільки лежав на підлозі і як йолоп водив очима. І тут раптом з'являється вона. Похмура така, сердита. Звела мене на ноги і. промовивши:,, „Дурень"! повела по коридору. Я мовчки, як і справді дурень, ішов. Юрба перед нами розступилася і здивовано дивилася нам у слід. Да, ще почулося: Та вдруте щоб цього не було!.. Чуєте, Валентино Івановно?.. Чую, чую... відповіла вона і вела мене далі. Валентина Івановна!.. Валя!.. Гарне ім'я!.. думав я. — Але куди вона мене веде! І що вона зі мною робитиме? А взагалі — хай буде, що буде...
Ввійшли в кімнату. Валентина Івановна кивком голови показала мені на канапу. Я, звичайно, сів... Потім вона пройшлася кілька раз по кімнаті і раптом, зупинившись коло мене, вирячилась на мене очима і сердито запитала: Ну говоріть, що це все значить, товаришу? — Я довго не знаходив слів... Потім тихо й, поступившись, промимрив: Простіть, Валентино Івановно... Цього далі не буде... Я про далі не питаюся. Говоріть, що зараз усе це значить? Я не бачив її, бачив тільки ноги. Вони нервово підіймалися, то одна, то друга і злегка тремтіли. Чуєте, нахабо! — почулося знову.
Як ви сміли? Де ваш сором?.. Ви не можете уявити, в якому я був ідіотському становищі: і соромно, і прикро, і зло брало, і чогось було шкода... Сидів і дивився в землю. Чуєте! Я кого питаю?.. Врешті я видавив слово: Пробачте!.. Я ж не знав, що так трапиться... Пробачте!.. Що не знав? Не знав, що по окаціях ие можна лазити? Говоріть, чого в вікно заглядали? Хотів вас бачити... Мене?!?
Хвилину вона стояла нерухомо. Але це одну тільки хвилину, а потім аж поступилася до мене та стала так близько, що я відчував на собі її подих. Мене хотіли бачити?!? Та ну да ж... Спізнився, розумієте. В район попав... А потім шукав вас, шукав... Ввесь сквер оббігав...
Який сквер?.. Що ви мелете!.. Я не хотів цього... Я хотів тільки записку... О, цього ще не доставало!.. Що я вам сестра, товариш, знайома?.. Не знайомі, звичайно... Однак ви ж писали до мене! Що?!?
Писали до мене записку. Я поліз у кишеню, витяг записку і в голос прочитав. „Вісім годин. Комсомольський сквер". Ваша ж записка?.. Вона вихопила записку у мене з рук, здивовано на неї глянула, потім на мене, потім знову на записку. Моя... Але як вона до вас потрапила?!. То вже вам краще знати. ...Вона ж тут от лежала... Валентина Івановна підійшла до вікна і положила записку на підвіконнику. Я теж підійшов до неї. — Не знаю. Мо й лежала, а тільки записка, я це добре бачив і не помиляюся, вилетіла з вікна і я ще в повітрі вловив її в руки.
Не брешіть... Ніякої записки вам я не кидала... Я тільки причинила швидко вікно а... ...а записка лишилася... Де ж вона знову поділася?.. Ви взяли? Ні-ні, не брав... Де ж вона?.. Валентина Івановна кинулася шукати записку, але її не було. Потім знову відчинила вікно і глянула на вулицю. І раптом, як зарегоче... Підбігла до ліжка упала на подушки і почала качатися од сміху. Я довго стояв і вилупивши очі дивився на неї. Потім зиркнув по хаті і врешті глянув у вікно на вулицю. В темряві на тротуарі біліла записка... І я зрозумів усе. Схопив хутко кашкета і в двері... Коли ж на дверях Валентина Івановна враз мене схопила за руку:
Підождіть, товаришу!.. Думаєте так і втікти? Стрівайте! Пробачте, але мені треба йти!.. Встигнете. А зараз... Сидіть, будемо зараз вечеряти! Сів і сижу... Соромно зробилося по нікуди. Врешті, став вибачатися:
Повірте, Валентино Івановно... Їй-бо я помилився... Здалося, що... Що ж вам здалося? . Ну, як би вам сказати... Іду, дивлюся, ви посміхаєтеся... Оглянувся — посміхаєтеся... Ну й подумав грішним ділом.. Що я зацікавилася вами? Ха-ха-ха!.. Так? Та ну-да... Біс же його знав...
Вірю, вірю, товаришу! Я дійсно посміхалася.. Не до вас тільки... Ви мені звичайно пробачите... Я з вас сміялася: іде джентльмен вулицею, себ-то ви, товаришу; англійське вбрання на ньому, бриль і... онуча на аршин із ботинка волочиться... Що?.. Нічого. Пийте чай, а то прохолоне...
