ЧИ МОЖНА ВІДДАЛИТИ СТАРІСТЬ?
(З Англійської)
Немічна старість і жахлива примара смерти споконвіку тяжіли над розумом людскости й примушували його працювати та вишукувати способів продовжити людині віку, віддалити старість.
Нині видатний французький учений, лікар Сергій Воронів, на під ставі своїх дивних дослідів стверджує, що старість можна віддалити на поважну кількість років. Навіть смерть має з часом зникнути. Прийде час, коли людина вмиратиме хіба від нещасливого випадку.
Джерело вічної юности, — говорить Воронів,— у вас самих у ваших залозах. До п'ятидесятих років минулого сторіччя учені гадали, що запас життєвої сили, який примушує працювати наші органи, дає: серцеві биться, мізкові мислити, ногам ходити то-що, наш організм одержує від роду і, коли життєвої сили починає бракнути, цьому годі чимсь запобігти - немічна старість є життєвим фактом, що проти нього людство не має зброї для боротьби.
Так гадали,— каже Воронів,— до Клода Бернара, який через свої знакомиті досліди викрив ролю печінки для функцій людського організму. Згодом Броун Секар довів, що не мозок керує життям, що він гіден мислити й працювати лишень через хемічний процес, через ділання на його клітини соку щитовидної залози. Юнак у якого ця залоза неправильно працює кволіє й робиться немічним дідом.
Діти, що хворіють на атрофію щитовидної залози кволо розвиваються й фізично й розумово. Тварина позбавлена цієї залози незабаром після народин, не поспіває рости за иншими тваринами й лишається позаду їх на 8-10 місяців.
Навпаки, гіпертрофія занадте розвинення щитовидної залози, за такими-ж дослідами, призводить до великого розумового піднесення, що межує з безумством.
Найменші залози й ті відограють часом велику ролю в роботі організму,— говорить Воронів. — Виріжте в тварини чотири маленьких залози, біля щитовидних — настане велике піднесення всього організму, скорочення м'язів і тварина незабаром умре в корчах.
Та всю свою увагу я звернув на полову залозу. Цей визначний і важливий центр, який не дуже давно ще вважали лишень за механізм для продовження людського роду на землі, відограє одну з головних ролі в у нашім фізичнім житті.
Коли людей чи тварин позбавити полової залози їх тіло робиться м'яким і миршавим, їх розумові здібності слабіють, кров рідчає й бідніє.
За моїми останніми спостереженнями робота инших залоз також терпить через страту соку, що випускає полова залоза.
Яко приклад наслідків надмірного розвитку полової залози Воронів подає факт, коли в дев'ятилітнього хлопчика виросли вуси й борода, а руки та ноги обросли волоссям.
Коли-ж надмірний розвиток полової залози в хлопчика припинили, він за кілька місяців стратив свою бороду й вуси, а розумові здібності, розвинені раніше не відповідно до років, вирівнялись і стали такими самими як і у всіх хлопчиків його віку.
Отже доведено,— каже Воронів,— що полова залоза має велике значіння для нашого розумового й фізичного розвитку. 1869 року я перевів дослід впирскування людині соку з полової залози.
Дослід удався, але ділав не довго. Проте він довів хемічну тотожність соку полової залози в тварини й людини.
Хоча реакція й залежить головним чином від організму над яким переводиться дослід.
Думка пересадити залози не нова, нове в цім лишень практичне здійснення пересадки залоз Вороновим.
До його всі такі силкування не вдавалися й підносили сили людини тільки на кілька тижнів.
Було так тому, що прищеплювали залози від шкіру або в м'язи.
За моїми спостереженнями,— каже Воронів,— така метода не може мати успіху.
Нова залоза, давши невеличку решту соку, що містить у собі, потім поволі вмирає, бо не одержує на місці прищеплення відповідної їжи, а тому й не випускає більше соку.
З 1917 року я розпочав досліди над пересадкою полової залози за иншим способом, який дав блискучі наслідки.
За цим способом залози розрізуються на чотири часті й по дві часті прищіпають в кожну половину мошонки, де обидва шматочки зростаються.
Наслідки з'являються не одразу, бо залозі треба часу, щоб почать нормально функціонувати.
Старі люди, що їм Воронів робив за таким способом пересадку полової залози, через два три місяці почувались молодшими й дужчими,
До їх, за їхніми словами, верталась пам'ять, дужчала розумова енергія. Одночасно й фізично вони відмінялись. В очах з'являвся блеск, лице червоніло, м'язи ставали еластичними.
Надзвичайно цікава й значна наслідками пересадка залоз тваринам. Добродійні наслідки цієї пересадки для скотарів, особливо вівчарників неоцінимі.
Скажімо в Алжері лікар Воронів прищепив по одній залозі кожному молодому баранові з трьохтисячної отари овець французького уряду. Через гаряче підсоння й инші несприятливі умови вовна на вівцях стала рідкою й стратила гарну якість.
Після пересадки залоз, вовна незабаром зробилась на диво густою й м'якою.
Найзнакомитіший дослід перевів Воронів на старім барані. Звичайно барани живуть до дванадцяти чи чотирнадцяти років. Ледве знайшов Воронів дванадцятилітнього барана, що від старости вже нетримав голови й хилявся.
Я пересадив цьому баранові, — каже Воронів,— залозу взяту від двохмісячного барана. Через три місяці старий баран виглядав повним життя й сили, став красивий і почав, навіть буцатися, а через дев'ять місяців після прищеплення, його самиця принесла ягня Коли-ж я для перевірки досліду, вирізав у його залозу, баран став знову старим, немічним,— таким як був до пересадки.
Я знову пересадив йому залозу й знову повернув цим сили. З того часу минуло вже шість років.
Баран мусив давно околіти, проте він живе дужий, молодий і вкритий розкішною густою вовною. Робивши такі самі пересадки послідовно кільком поколінням коней, коров то-що, можна розвести вищі й кращі породи.
Всі операції безболісні, бо переводяться під дужою місцевою анестезією. Винахід лікаря Воронова вже багатьом людям повернув силу, енергію й здоров'я молодости.
Зникли всякі хворобливі 3‘явища, що завжди супроводять старість стали правильно функціонувати органи й увесь організм оновився й помолодів.
Я роблю пересадки залоз людям тільки п'ять років, а тому заким тяжко сказати, які вони принесуть наслідки.
Коли один рік;життя барана рівний шости рокам людського життя, то на підставі досліду зі старим бараном, можна гадати, по пересадка залози продовжить людині життя на 30—40 років.
Одначе я вважаю, що наше життя можна буде продовжити не лишень до 90 років, а й до 120. Це буде шлях до знищення старости. Переклад Зейланд Дубельт.
