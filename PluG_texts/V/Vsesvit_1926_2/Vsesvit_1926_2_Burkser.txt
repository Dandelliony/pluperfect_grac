Рибалки Данії.
Рибальчать у Данії по всьому узбережжі. Більш усього ловиться тріска, угрі, камбала, оселедці, скумбрія. Ловити рибу рибалка виїжджає або кожен сам собі не далеко в море і влов у таких випадках збуває місцевим риботорговцям, або виїздять групами на декільки день і тоді рибу одвозять до Копенгагену, де продають її самі безпосередньо зі своїх барок, в одному з численних каналів, до якого пристають.
Але трапляється також, що вони виїздять на цілі тижні й навіть місяці і збут тоді вони знаходять в Англії.
На кожній барці відправляється звичайно, два три рибалки. Здебільшого це буває батько з своїми синами. Барки ці мають вітрила, великі, широкі, часто з мотором.
Коштує така барка декільки тисяч крон і майже завжди буває власністю рибалок.
Живе данський рибалка у власному будиночкові в дві три кімнати. При кожному такому будинкові є садочок з квітником, а иноді і садовиною, невеликий город, майданчик, де розвішують сіти й инш.
Влітку часто-густо рибалки свої будинки наймають дачникам і родина їхня т оді переходить в горішню кімнату, або прибудову.
Особливо в місцях, близьких до столиці чи таких, що відріжняються красивими краєвидами і місцевістю, рибалки будують красиві вілли на два поверхи по три-п'ять кімнат в кожному, для дачників. Майже всюди проведено газ, електричне освітлення, водопровод. Одна з кімнат в будинкові вважається за парадну; там звичайно, стоїть плющова м'яка мебля німецького риночного виробництва, всюди вази то-що.
Друга кімната служить за їдальню, в ній традиційний дубовий стіл буфет й инш. Декілько відпочивалень та кухня з розвішаним по всіх стінах великим числом, часто-густо стародавнього, мідяного посуду.
Зрідка ще можна зустрінути у них зразки місцевої кустарної роботи: стародавню різану дубову шафу, таку-ж скриню, дзигарі, масивні столи на чотирьох. широких ногах, широку лаву зі спинкою й инш. На вікнах завжди занавіски і квіти.
Сдежа рибалок у будень складається з грубих, синіх штанів та в'язаного синього светера.
Молоді рибалки і рибачки у свята вбираються в модний сучасний одяг.
В кожному будинкові передплачують газету. Взимку вони читають й книжки.
Заробіток їхній несталий і завжди хитається, то збільшуючись, то зменшуючись, але все таки гроші вони витрачають дуже вільно, бездумно, зовсім не так як оглядні селяни. Звичайно, вони не балакливі, але коли зустрінеться знайома і цікава для них тема, то вони втягуючися в розмову, стають балакучими і дотепними. Весь час роз'їжджаючи, вони мають і ширший кругогляд ніж селяни.
Сини в родині дуже рано починають допомагати батькові в роботі, звичайно також присвячують себе рибальству. Але вони вільні вибирати першу-ліпшу професію.
Доньки здебільшого років у 15 ідуть у найми, що має тут назву «домашнього асистенства», або наймаються в няньки.
Беручи на увагу гарну шкільну підготовку, що їм надаються права вибору першої-ліпшої роботи.
Частенько трапляється, що після декількох років перебування в Копенгагені на посаді, донька рибалки залишає її для того, щоб продовжувати свою освіту там чи за кордоном і потім може зайняти визначне місце на культурному, громадському чи художньому поприщі. Копенгаген.
