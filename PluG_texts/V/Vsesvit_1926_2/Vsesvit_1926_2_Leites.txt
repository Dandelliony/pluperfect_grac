Українська художня література.
І. ВИСТУП. 
Епоха 1905-го року дволика. Одним лицем вона повернена до минулого, другим — до майбутнього. У світлі нашої великої революції ми яскраво і виразно бачимо лице цієї епохи, повернене до нас. Жовтневі дні дають нам змогу всебічно оцінити й усвідомити історичну ролю першої революції, що її — як влучно висловився пролетарський вождь — ми завжди розглядатимемо, як генеральну репетицію Жовтневої перемоги.
Але було-б помилкою забувати і про друге лице 1905-го року. 1905-й рік був не тільки прелюдією Жовтня, а й завершенням епохи «недоладніх мрій» буржуазії та манилівських пророкувань народників. Після «генеральної репетиції», багатьох з буржуазних і інтелігентів, що пробували відограти ролю «перших любовників» революції, обсвистано і вони зникли з провалом з історично-революційної арени. 1905-й рік гостро і начисто оголив соціальну та ідеологічну ситуацію. 1905-й рік яскраво підтвердив слова Плеханова, що революційний рух у Російській імперії зможе взяти гору у 20-му столітті тільки, як рух пролетарський. 1905-й рік виразно поставив питання про союз з селянством, про величезну ролю селянських настроїв у справі пролетарської перемоги. Нарешті, 1905-й рік сміливо поставив на чергу дня національне питання в найширшій його трактовці. І буржуазна інтелігенція, що грала в революційність, буржуазна інтелігенція, що захоплювалась то грізними мотивами буревісника, то мінорними тонами народолюбства та «каганцювання», що доставляла найзавзятіших фрондерів старого ладу, ця інтелігенція поспішила самовизначитись і відступити перед лицем справжнього народнього руху та виставлених цим рухом грізних соціяльних вимог. 1905-й рік був кінцем буржуазного народолюбства, початком літературного й ідейного розпаду, панікерського відходу «від матеріалізму до ідеалізму», початком «віхизму». В цім полягає друге лице 5-го року, повернене до минулого і типове для надто запізненої буржуазної революції.
Про це друге лице ми зараз говоримо через те, що саме воно найяскравіше відбилося в дзеркалі художної літератури. Адже, художня література, і українська, і російська, в епоху 5-го року була наскрізь буржуазна. Через те бурхливий рік від покірливої гапоновської маніфестації до самовідданих пресненських барикад викликав у художній літературі того часу, одночасно з першою певністю перемоги, чуття розгублености та ідейного розкладу, що наростало і що таке характерне для другого лиця революції, розгромленої царатом.
У всякому разі навколо епохи 5-го року починається класова дифєренція національних літератур, яскраве самовизначення буржуазної ідеології.
Ця класова диференціяція особливо відчувалася в українській літературі. Адже, українська література при кінці 18-го століття особливо — пишалася своїм єдиним народолюбським, гуманітарним напрямком. Не українцям українська література в 19-ім столітті завжди здавалася перейнятою єдиним селянсько-фільським настроєм. Видані збірники «Вік», що виявляли історичний підсумок української літератури, тільки підтримували це вражіння. І коли 1903-го року в марксистському журналі «Образование» дано було російському суспільству інформаційну статтю — огляд С. Русової про багаторічний український літературний пух, то ця стаття мала характерний заголовок: «Поезія земледельческой жизни» і висновки цього огляду розчулено підкреслювали єдність напрямку, в якому йде український літературний рух.
Тимчасом, перед 5-м роком стаття ця була вже запізненого характеру і вже далеко не відповідала істині. До 1903-го року єдиний народній фронт української літератури давно було прорвано. Вже 1901-го року в «Літературно-Науковому Вістнику» появився маніфест поета Миколи Вороного, що пропагандував естетизм, «мистецтво для мистецтва», що люто протестував ідеї «служити народові». Виступи Вороного викликали обурення серед охоронців українських літературних традицій. Але обурення лишилось тільки обуренням. Організується літературна фракція, названа по ім «хатянами», вона закликає зректися мережаних сорочок доморослого націоналізму в ім'я західно-європейського смокінга. До «хатян» переходить багато письменників, що відчували себе самотно в народницькому оточенні, в тім числі і письменниця ніцшеніянка Кобилянська. Поруч виступів
Вороного статті Марка Євшана і виступи Товчачевського розпочинають люті чвари, незгоду між таборами модерністів та «радян». Диференціяція української літератури йде на весь зріст. Сюди - ж треба додати появу марксистського літературного центру журналу «Дзвін», що однаково боровся з обома згаданими фронтами. Панестетичний прорив фронту в українській літературі не був простим випадком. Українська буржуазія, зміцніла й змужніла, поспішала роспутати собі руки і звільнити себе від революційної повинности в ім'я власного самовизначення. Бо вже наступав 5-й рік. Бо шляхи буржуазії стали круто і явно розходитись з шляхами українського спролетаризованого селянства.
ІІ. ВІСТУНИ 1905-го РОКУ. 
Те, як наступав 5-й рік, як наростали класові противенства на Україні, можна уважно простежити на довгому періоді української літератури перед епохою 5-го року, зокрема, на літературі народницькій. Бо народники, виступаючи з художнім словом, не могли не показати всупереч своїм теоріям — процесу індустріялізації країни і звязаної з цим диференціяції та зубоження села.
На Україні росли цукроварні, починала розвитатись кам'яновугляна промисловість. В степах, де вільним життям колись жили запорожці, тепер висяться високі димарі бельгійських та французьких заводів, а величезні домни глитають мільйони пудів криворізького заліза.
Павперизація села йшла як-найповніше. На селі появляється міцний хазяйчик-експлоататор. В оповіданні Панас Мирного ..Лихо давнє» яскраво змальовано аграрний економічний переворот, сутичку між селянами та управителем великої економі і з-за того, що заведено с.-г. машини, що значно зменшило заробітну плату. Карпенко-Карий у своїх п'єсах чітко показав два протилежних селянських типи. З одного боку, Калита — збирач, з другого боку, наймит — Бонавентура. Не тільки в Панаса Мирного та Карпенка-Карого, а потім у Марковича, Бордуляка, Стефаника, Грінченка червоною ниткою проходить тема про безземелля й злидні селянства.
Селянство йде на заводи, на шахти. Це руйнування сільського побуту на промисловому тлі «Нової Америки» оплакує у віршах поет Михайло Старицький. Ще краще це виявлено у Івана Франка. Селянин вертається з заводу в рідне село революціонізованим. Збірник Франка «З вершин і низин» відбив цей революційний настрій спролетаризованого селянства. Цей збірник ми можемо вважати за першу ластівку 5-го року в , українській обстановці.
Розпад села, відбитий у народницькій літературі, не міг не викликати розпаду самої народницької психології. Чисте мужикофільство починає здаватися лицемірним. Адже, мужики бувають ріжні. І соціяльних контрастів села не можна не помітити, не вважаючи на найбільшу любов до селянського побуту. Нарешті, роман інтелігенції з народом зовсім не йшов так рівно, як це мріялось ідеологам «каганцювання». Ось, приміром, Коцюбинський у повісті «За для загального добра» змальовує нерозуміння й неприймання народом інтелігенції.
Українські народники перед п'ятим роком перебували в трохи збентеженому і непевному настрої. З одного боку, «хатянство» де-далі все вище підводило голову. З другого боку, соціяльні процеси на селі і взаємовідносини селянина з інтелігентом зовсім не відповідали народницьким схемам та прогнозам. Цей настрій, що проявився в літетатурі попередників 5-го року, дуже яскраво виявив і С. Єфремов у своїй маловідомій статті, надрукованій 1904-го року в «Київській старині». 
«Українська література,— писав він,— стала на мертву точку. Єдиний вихід — ставка на великого митця. 
«Ми гадаємо,— продовжує Єфремов,— що потреба появи великого митця з великим серцем в українській літературі ніколи не відчувалась з більшою нагальністю, як саме в наш час, час загальної розгублености, розброду і роз'єднання, час панування дрібного факту, протоколу, мініятюри, час неясних поривів, боязкости думки та усвідомлюваних завдань, відсутносте певного ідеалу. Він, цей великий мистець один був-би в силі зібрати наших напрямків, об'єднати їх і примусити всі серця битися одним бажанням, одним поривом, з'єднавши навколо однієї спільної мети. Він і цю спільну мету формулював-би і зімкнутими лавами примусив-би нас вирушити вперед до здійснення її».
В цих знаменних словах Єфремова виявилась розгубленість народницької літератури перед лицем 5-го року. Єфремов робить ставку на великого письменника, що знайшов-би для нього мету. Самої мети у народників не було. Не було і твердих позицій, як це видно з наведених рядків Єфремова, що вирішив перед самим 5-м роком іти шукати великих письменників.
Його шукання були успішні. З одного боку, він дуже прихильно відзначив молодого белетриста, що виступав_під прибраним прізвищем «Деде», талановитого Винниченка. З другого боку, він пригрів селянина — самоучку, Архипа Тесленка, що випадково зустрівся йому в книгарні і твори якого почали появлятися з 1906 року. Єфремов відзначив і Олеся. Ці три такі ріжнородні і ріжновеликі літературні постаті, як Винниченко, Олесь та Тесленко, характерні тим, що їх висуває епоха 5 року і вони могутньо виростають в атмосфері цієї епохи. Але про них нижче в звязку з питанням безпосереднього відбиття 5 року в українській поезії.
ІІІ. СПІВЦІ І ЛІТОПИСЦІ 1905 РОКУ. Разом з 5 роком настає цілком зрозуміле оживлення й велика радість на сторінках української поезії. Привітання визвольному рухові української пригнобленої літератури були особливо щирі. Але самого 5 року не можна розглядати тільки в цілому, не ділячи, його на етапи. Між петербурзьким 9 січня і грудневим московським повстанням — величезна психологічна політична дистанція. 9 січня викликає в українських поетів заклики до повстання. Алчевська, навіть Хоткевич, закликають: «Ставай до бою!» Капельгородський пише вірша з рефремом до армії: «Не стріляй!» Подальший розвиток 5 року, селянські повстання, перші страйки надають творчого патосу Олесеві, що стає трибуном української дрібно-буржуазної інтелігенції й барометром її настрою:
Сонце на об її, ранок встає, 
Браття, вставайте, 
Сонце стрівайте 
Ранок встає. 
Вигукував Олесь і додавав під оплески захопленої авдиторії:
Доволі мовчати,— глухі і німі 
Раби закричали в ярмі,- 
Народ закричав мій: «до бою»
За землю, за волю... 
І в помсті сліпій 
Кричу я: «за бій».
Радіє загальному оживленню і поет Самійленко:
Якби тепер устав Тарас 
Та жив у нас в славетний час 
Не швидко вмер-би знову. 
Коли-б побачив, скільки прав 
Гурток письменний наш придбав 
Своїй країні й слову.
Ця радісна лірика починає потім спадати. 5 рік натрапляє на свої суперечності. 5 рік не тільки святочний похід до перемоги. І ось уже в Олеся «з журбою радість обнялась». Для нас значно цікавіші від імпресіоністичних співців 5 року, що відобразили не стільки епоху, скільки свої пориви до не і, — белетристи, побутові письменники, що показали цю епоху в усіх і і суперечностях, з усіма її темними сторонами.
Серед них на першому місті стоять Винниченко, Коцюбинський, Тесленко та Черкасенко.
Тесленко нехитро — напівлірично - оповідає в нарисі «Немає матусі»: «Як ось настав 5-й рік. Заворушилися люди, до боротьби за рівність, братерство, свободу. Так от де я знайду собі і мету життя, і карі оченяти, і щось гарне, велике. Ухопився за це я, розказую селянам, книжечки їм читаю. Трусять мене, трусять брата. Заарештовують мене. Плаче матуся. 
Аж ось 17 октября, маніфест про свободу. Значить, жить на світі є для чого, значить, є на світі братерство, правда, добро.
Заснувався «Крестьянський союз». Почав і я працювати в ньому. Гуртую селян, кажу їм усе те, мирне, любе. Гак мені весело, гарно. Так ось-ось воно мета, життя та... Тут почалось, знов заарештували мене».
Повніше і глибше відбиття 5-го року на селі ми знаходимо в оповіданнях Винниченка. Винниченко родом з убогих селян, вславився 1904 року, як співець спролетаризованого селянства. Але тільки 5-й рік його художнє значіння підняв на високий рівень. В невеличкому оповіданні «Студент» він порушує питання про взаємовідносини народу з інтелігенцією по новому. Нарід не вірить словам інтелігента. Тільки самогубство студента-революціонера викликав могутній рух у селянській юрбі. Не менш цікаве оповідання «Салдатики». Тут чіпається друге особливо пекуче питання 5-го року. Засліплений селянин у шинелі упокорює свого-ж брата, це найтрагічніший штрих епохи 5-го року. Цей штрих правильно зафіксований у Винниченка, що як мистець умів тверезо дивитися в очі дійсности, і цілком натуралістично показав нам темного селянина, що йде, але не знаходить шляху до свого соціяльного визволення. 
Найрельєфніше і наймонументальніше змальовано бунтівничих селян 5-го року у Коцюбинського. Мова йде про його класичний, широковідомий і глибоко художній твір «Fata morgana». Тут показано і в психологічному, і в соціологічному розрізі руїницьку селянську стихію, що мріє про землю і волю, про соціальну справедливість, що підіймається до вершин революційного ентузіязму, а після перших же невдач вдається в розпач і скидає своїх-же богів. У Fata morgana» є яскравий тип селянина наймита, Хоми Гудзя, що повний святої ненависти до експлоататорів і що з особливим захватом закликає руйнувати «панські економії». і менш яскравий другий тип, тип свідомого революціонера, що пройшов університет тюрем та заслань, Марка Гущі, що веде за собою маси у моменти революційного захвату. «Fata morgana» кінчається трагічно й сумно. Порив селян до землі та волі не знайшов свого здійснення. Революція 5-го року закінчилась поразкою. Земля як марево поманила і як марево щезла».
IV. ЗАКІНЧЕННЯ. ЛІТЕРАТУРНІ ЕПІГОНИ 5-го РОКУ. Поразка внесла сумний настрій в лави української літератури Починається епоха переспівів та естетичних примовлянь. У поезіях Олеся замість радости, журба, висловлена в шарманочних мотивах. Той-же Олесь пише дуже індивідуалістську поему, «По розі в казку». Архип Тесленко, що передчасно вмер від наслідків тюремного життя, пише безрадісні песимістичні нариси з єдиним рефремом до себе: «поганяй до ями», «швидче до могили». Володимир Винниченко вдається в самоаналіз, в «чесність з собою», віддає свій хист на розвязання «полових проблем», поділяючи тим лаври, що в свій час діставив їх Арцибашев. Коли 1904 р. Єфремов говорив про мертву точку, на якій стояла українська буржуазна література, то тепер на десяті роки довелось говорити про глухий кут, куди зайшла буржуазна література в звязку з революцією 5-го року. Тут найхарактерніше і найтрагічніше те, що співці епохи 5-го року винесені на найвищий гребінь її хвилі, примушені були стати і літературними епігонами її,поетами розчарованосте Українська буржуазна література одцвіла, не встигнувши розквітнути. Бо на історичному обрії завиднівся Жовтень, що відкриває побідні сторінки літературного ренесансу на Україні, еру пролетарської літератури. Тимчасом, української пролетарської літератури в 5-му році не було і в зародку. Ось чому, як ми вже казали, епоха «генеральної репетиції» відбилася в літературі своїм другим лицем лицем запізненої буржуазної революції, що викликала тільки психологічний розпад. Це не значить, що цю сторінку української літератури ми можемо ігнорувати. Ні на гребні 5-го року вона дала значні твори, що крім історичної цінности зберігають і своє непорушне художнє значіння і що їх наша пролетарська молодь вивчатиме незалежно від того, що багато авторів цих творів потім опинилися епігонами й ренегатами кращих заповітів першої революції.
