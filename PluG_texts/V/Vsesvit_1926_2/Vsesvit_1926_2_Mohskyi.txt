ТАРАС ШЕВЧЕНКО
 Нова фільма
У СУЧАСНИЙ кент на 1-і й Держкіно-фабриці ВУФКУ форсированим темпом провадиться праця, що до закінчення зйомок першого великого, історичного фільму на 2 серії «Тарас Шевченко» по сценарію М. Ю. Панченка.
Паралельно до цього знімається картина під тією-же назвою на 6 частин спеціально пристосована до дітей.
Великий фільм малює життя, творчість і добу великого українського поета і є перша спроба дати на екрані минуле українського народу, його страждання, муки, неволю й боротьбу за свободу.
Українська Академія Наук в особі проф. Грушевського, Єфремова, Новицького, Онищука і Щербаківського пішла на зустріч
ВУФКУ в його праці над картиною. Всеукраїнський Музей ім. Тараса Шевченка в Київі. Музей Академії Наук і Одеський — дали для зйомок потрібний реквізит і меблі.
До керування всією художньою працею постановки запрошено відомого українського художника-архітектора прсф. В. Г. Кричевського.
З огляду на, не тільки Всесоюзне, але й всесвітнє зназначіння цього фільму — ВУФКУ звернуло особливу увагу на історичну й художню витриманість картини.
Закуплено старовинну меблю, костюми, ридвани, ріжний реквізит і все потрібне до постановки і що має відношення до 20— 50 років минулого століття.
Реквізит і бутафорія історично витримані й виготовлюються згідно з музейними оригіналами, шкицами проф. Кричевського і історичними документами.
Зйомки фільму провадилися на Київщині, в маєтку Енгельгардта, кріпаком якого був Шевченко й де Кінофабрика реставрувала поміщицький будинок Шевченківської доби.
Зйомки також провадилися у Ленінграді, в Зимовому Палаці, в Літньому саді, Петропавлівській Фортеці, у Москві, Нижньому Новгороді, де Тарас Шевченко перебував тимчасово підчас повернення з заслання: на Волзі, в Сормові. На Кавказі, на Військово-Грузинському шляху й на верхів'ях Кавказьких гір кіно експедиція провадила з’йомки епізодів з поеми Т. Шевченко «Кавказ», яка малює завоювання Кавказу миколаївським військом.
Зазнято грандіозні батальні сцени, в яких брали участь кавалерійські бригади.
Для обмундирування салдат Миколаївської доби в майстернях фабрики пошито 1000 повних комплектів обмундирування під керуванням фахівців, а також було виготовлено біля 1000 кремневих рушниць, киверів, палашів і т. и.
У картині яскраво змальовано побут українського кріпацького села, двірцевий і поміщичий. Режисура звернула виключну увагу на типах. Історичні особи підшукані по всій Україні. В картині паказано такі історичні особи: Брюлов, Жуковський, Куліш, Костомаров, Гребінка, Венеціянов, Микола І-й, Александр ІІ, княжна Рєпніна й инші.
Ставить картину режисер П. І. Чардинін, знімає оператор Завелев, режисерські помічники Шор і Гелер.
Грим і перуки виготовлюються під керуванням гримера Щербини. До картини прикомандировано, як редактора відомого українського поета Михайля Семенка.
Фільм охоплює все життя Т. Шевченка з дитячих — років до смерти. Головну ролю Шевченка виконує актор театру «Березіль» А. Бучма. Крім того в картині беруть участь такі актори: Капралов, Панов, Ляров, Худолеїв, Добровольський, Адашев, Мальський, Осташевський, Лярова, Платонов, Дорошенко Вася Людвинський та инші.
Переглядаючи зазняте можна гадати, що цей фільм буде одним з найкращих за видані до цього часу, як у відношенні художньої і історичної витриманости, так і у відношенні гри акторів і чудово-використаної натури.
Постановка картини «Тарас Шевченко» припадає до 35-ти річного ювилею акторської й 20-ти річного кіно-режисерської діяльности режисера ІІ. І. Чардиніна і є, приблизно, його 200 та постановка. Картина буде видана до 112-ти роковин народження Тараса Шевченка.
