Місто розквітає
Прогуляйтесь центром міста, завітайте на передмістя, пригляньтеся уважно до риштовання нових будівель, що підносяться в небо.
Пригляньтеся – й ви зрозумієте, що місто будується, розквітає, поширюється.
І вірте: років через два, в нових будинках і для вас знайдеться один-два ізольованих кімнати, і радіо-аматор, і студентка з консерваторії не будуть більше відривати вас од любої роботи, як роса на сонці зникнуть від вас три осоружні співмешканці.
В торішній чатині, на Рівности й братерства (Мироносицькій) та Лермонтовській вулицях, де колись гордовито стояли особняки, на пустих ділянках, розпроданих колись Міською Думою під такі самі особняки, виростають будинки міськгоспу.
М. К. Г. – 1925.
Правда, вони не дуже красні, ці великі на манір казенних збудовані будівлі, з сотнями очей вікон і десятками темно-червоних ротів дверей.
Естет може скривиться. Присадкуваті й широкі будинки – щось іншого небодряпи, що шпилями перерізують сіру бавовну хмар.
Широкі – вони тягнуться на кілька сот сажнів. Присадкуваті – вони побудова і лишень на три поверхи. Інакше їх за наших умов тяжко побудувати. Щоб будувати на п’ять поверхів потрібні ліфти, а їх доводиться купувати за кордоном. Це складна справа й дорого коштує.
Частина будинків ще стоїть прибрана в риштовання. Инші скинули шорстке вбрання з колод і дощок й оголені дивляться на вас блискучо-білими фасадами, на яких вибито ім’я власника та рік побудови – М. К. Г. – 1925.
На Шпитальній – за півроку виріс «Голіаф» будівництва цього року: будинок на 64 помешкань по дві-три кімнати кожне. Инші будинки менші, проте будуються всі вони не за колишнім приватно-власницьким принципом, коли для залюднення використовували кожен клаптик землі, а з розрахунком на широко розвинене колективне життя мешканців. – Тут і клуб, і пральня й крамниця Х.Ц.Р.К.
Прийдешнього року міськгосп мріє збудувати ще кілька нових будинків – вже п’яти поверхових.
Побудовані будинки вже димлять топками – казанами: сушаться стіни, витравлюється їдка вогкість. Частково помешкання будуть залюднені вже цієї зими. Кімнати роздають робітникам з підприємств та службовцям з установ.
«Власний будинок».
Кожна установа, що поважає себе, тягнеться за міськгоспом – хоче збудувати власний будинок.
Проте не за прикладом міськгоспу вони збираються залюднити будинки лишень своїми співробітниками.
На Чернишівській вулиці будує будинок Промбанк. Будива кипить. В повітрі стовпом стоїть червоний порох від цегли, що підвозиться сюди на сотнях селянських підвід.
Заким закладено тільки підмурок, та вже та площа, яку він займає, говорить, що будинок буде знакомий.
Але не мрійте одержати в нім бодай куток, коли ви не співробітник Промбанку. Промбанк хворіє на місцевий патріотизм і дає помешкання тільки своїм співробітникам.
- На горі, - люб’язно з’ясує вам десятник, - буде інтернат для нежонатих співробітників, - перші поверхи призначені для жонатих.
Висновок один: громадяни вступайте на службу в Промбанк.
Будинок на Петинці.
Ідея робітничих котеджів, так розвинена минулого будівельного сезону, нині частково залишена.
І по робітничих районах, на Петинці на Основі, міськгосп будує великі цеглові будинки. Котеджі певне не ощадні й навряд чи є щаблем до організації колективного життя. Проте й – вони велетенський крок наперед в порівнянні з хижками, будованими для робітників власниками біля фабрик та заводів.
Погляньте на правильно розташовані ряди чистеньких чепурних будиночків біля самих заводів, на дахів чані покрівлі та одгороджені садибки й ви зрозумієте як багато вже зроблено в справі поширення житлової площі.
Будинок промисловости.
Пригадайте сувору готику середньовіччя, наряжені та граціозні будинки «ампір», легкі будівлі мавританського стилю.
За часів міської скупчености, часів розквіту промисловости й будівлі мусять носити відбиток інтенсивного промислового життя.
Велетенська будова варта близько 6 мільйонів карбованців, «будинок промисловости» з окола на проекті нагадує фабричні корпуси зі шпилями, нежами схожими на фабричні димарі, високими залами, величезними вікнами-дверима. 
Робота щойно розпочата. В бік від Карла Лібкнехта на широчезнім рівнім майдані ви здалека ледве впізнаєте місце будови.
Підійдіть-но ближче й побачите величезні, широкі, квадратові ями викопані для підмурки.
Тут метушаться сотні робітників, безугавно під’їздять десятки підвод з камінням та піском.
В безугавнім шумі, в околиках десятників, у жвавій гарячковій роботі сотень людей ви почуваєте величність роботи.
Тимчасова контора будови, крмниця Церобкоопа, дерев’яні хижки для робітників та сторожів говорять про те саме.
Будівлю будують з бетону. Електрична камнекрошилка що-хвилі проковтує своє. Широкою пащею, сотні пудів каміння, крошить його одразу на дрібні камінці й випльовує у вагонетку, що під’їздить що-хвилі.
Гуркіт, шум, хмари кам’яної куряви навколо.
На майдані Телева виростає, скидаючи убрання риштовання, будівля радянського торгу-біржа, одна з накрсніших будівель у Харкові. 
Струнка з великою банеподібною залею біржа схожа на великий європейський банк.
Далі, кілька кроків од біржі збудовано трохи похмуру будівлю пасажу, проектованого ще за довоєнних років.
Ще минулого року на місці пасажу стирчав кістяк будинку, соромливо заставлений від улиці дерев’яним парканом.
Тепер в цій будівлі примістяться десятки крамниць, відділів банків, пошта й телеграф.
Харків на Дінці.
Береги харківських річок зміцняють.
Тисячі безробітних працюють над цим, забивають кільки, насипають землю, вирівнюють береги, що нині вже рівними схилами спускаються до води.
На віщо береги, як ні річки ні води немає? – дивується приїзжий на базар селянин.
Уперта думка чигає в головах міських патріотів, що сидять у міськгоспі.
Харків стоятиме над річкою.
Воду дасть Дінець, з якого проведемо канал у харківські річки.
Так непомітно для людей, що журяться й скиглять про впорядженість міста та житлову кризу росте й розквітає українська столиця.
