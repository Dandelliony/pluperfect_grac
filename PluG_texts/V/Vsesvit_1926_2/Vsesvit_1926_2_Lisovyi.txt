Поворот 
(З сільських нарисів)
Над спорожнілим полем з жалем віє осінній вітер. Йому нема за що зачепитись і він з виттям несеться туди, край неба, де сизі хмари стали важкою громадою.
Промінь вечірнього сонця прорізав темне небо і тремтів на обдертому порожньому полі. Земля, як старчиха, лежала під ним і убогість її була гнітюча.
З-за обрію, на шляху, показалось дві сірих постаті. Здавалось, ці двоє людей вийшли прямо з хмар, куди чорною смугою тікав широкий шлях. На обох були обшарпані, в кнотах шинелі, на головах старі кашкети, а ноги були обмотані ганчір'ям.
Вітер, ніби радіючи, що найшов в кого вдарити, з силою налетів на них і розбившись, з сумним свистом побіг далі.
Менший на зріст захитався і щось похоже на стогін вирвалось з його посинілих уст.
Другий сказав: Не відставай, брате, не відставай. Уже скоро... Всього чотири верстви лишилося. — І він ласкаво піддержав того, що ото-то, здавалося, мав от знесилля сісти.
Перший прохрипів: Не сила, брате, далі йти!.. Ну-ну, подержись трохи. Вже скоро будемо дома, — він говорив бадьоро. — А там жінка нас зустріне, обігріє, нагодує. У мене відпочинеш. Хороша у мене, брат, жінка, добра І-і зрадіє вона, як побачить мене... Де-ж, пак, шість років не бачились... А любились ми як?
Ну, скажу тобі, як у раю я жив... І де та тільки війна взялась!..
Другий мовчав. На лиці йому застигла мука і з кождим кроком у нього виривався тихий стогін, а крізь онучі проступала кров і мочила замерзле груддя шляху.
Були обоє похожі на привиди смерти, і здавалось, ніби вони тільки-но вирвались з нечуваних тортурів. Були знесилені і кождий подув вітру зупиняв їх, настільки були вони слабі.
На небі згас останній промінь, громада хмар виросла до велетенських розмірів, на землю упала темрява. Вітер засвистів ще дужче, ще сумніше.
Та ось показались впереді вогники і другий сказав: Он, глянь,— село! Це наша Тернівка. Скоро будемо вдома!...
Більше він не міг нічого сказати, бо щось здушило йому горло, а по щоках побігло гаряче, що вогнем пекло їх. Перший відповів: Ти йди, а я тут посидю, підожду тебе. Бо не можу й ступня далі зробити.
Він захитався й зі стогоном сів на землю. Ну, це дурниці, Михайле, — сказав ласкаво, ніби до хлопчика, другий, це-ж зовсім недалечко. От трохи вулицею, а там повернемо в провулок і дома. Ну, підводься. Ну?.. — Він підвів Михайла, бережно узяв його під лікоть і вже не випускав більше. Вони йшли, спотикаючись, серединою вулиці і їх можна було прийняти за двох кумів на підпитку.
Другий говорив: Потерпи брате, це ось зараз... Тепер уже скоро... Як-би не темно, то я-б тобі уже й свою хату показав... Хороша у мене хата, на три клітки, — уже з жінкою робили... самі... До них донісся звук весільної музики. Скрипка жалілась: На що мене берете?.. Куди мене ведете?.. А бубон притакував: Ой, щось буде!... Ой, щось буде!...
Другий посміхнувся: Хтось, видно, весілля грає. Та ще коли-б хто й не з сусід. Може ще, брат, погуляємо з дороги, га!... як ти думаєш? Вони йшли, а звуки поволі наближались. Чути вже було окремі голоси, доносилась гупотнява від танк в, чулись окремі веселі вигуки. Ач, як їх розбирає, — не переставав балакати другий. - Видно, добре туляється!...
В темряві показались купки людей. Ясно чулась розмова. На темну вуличку лягло світлим злотистим полотном хатнє світло. Коло одного з дворів була помітна метушня. Із-за плоту неслись захоплюючі звуки «чумака». Якийсь чоловічий голос вибивав землю і иноді різко вигукував:
- У-ха!... Хо-хо-хо!.. Крон!
Другий широкими очима вставився в хату, звідки лилось світло і голосом, в якому чулось і нерозуміння і розгубленість, промовив:
Це либонь, у мене!... Щоб воно могло значити?.,. Якась тінь, якийсь сумнів закрались до нього в душу. Він похитнувся, але вдержавсь на ногах і попростував прямо до воріт, що широко були відчинені. Товариш його пошкандибав за ним.
Серед людей пішов шепіт: Плєнні, плєнні... Другий, що ввесь час утішав свого товариша, став пропихатись наперед. Хтось закричав:
Ей, дружко, тут ось двоє плєнних прийшли! Піднеси їм по чарці! Вони з дороги, хай підправляться! А меншого вже обступили цікаві і стали розпитувати: Хто?., відкіля?.. Де були?.. Куди йдете? Але він не міг нічого сказати, а тільки тупо дивився й нарешті промовив одне слово: Сісти... Його посадили на призьбу, хтось приніс чарку, але полонений не міг навіть удержати її в руках. Горілка розхлюпувалась, і пришлось її силою влити йому в рот.
Сердобольна молодиця сказала: Бідний, як-же він стомився... Коло рундука дружко з великої пляшки наливав чарку й казав: Випийте, товаришу, а потім до хати ходіть, закусите...
Полонений узяв чарку, та вона чомусь танцювала йому в руках і він, щоб не впустити, взяв її обома руками і промовив стиха:
За ваше здоров'я, куме Степане!... Дружко витріщив очі, потім нагнувся нижче до самого обличчя, і чим більше дивився, тим ставав біліший. Так це ви, куме Йване?.., сказав він так само тихим, але повним жаху голосом. — Так це ви?... Де-ж ви узялися?... Я... я самий... І оце стою й дивуюся, що за весілля в моїй хаті?
Дружко хотів щось сказати, але не міг, і став шукати підпори коло причілка. Нарешті вимовив: Та стійте!... Та ми-ж усі вважали вас давно за мертвого!.. Та що це воно таке?... Ой господи!...
І він безпорадно крутив головою. А чутка уже пронеслась по всьому двору і весь народ став тиснутись до рундука, бажаючи бути ближчим до подій. Іван мовчки зійшов по східцях у сіни, перед ним мовчазно розступились, і він ступив до хати. Та тут він таки не витримав і похитнувся. Щось примусило його ухопитись за серце і обіпертись на стіну. Якийсь невимовний і короткий крик вирвався йому при цьому з грудей. Всі повернули до нього голови і остовпіли. А молода, що за хвилю була весела й червона, раптом слала біліша крейди.
Балачка наче обрубана, ущухла і в хаті наступила тоскна й гнітюча мовчанка.
Потім з покуття зірвалась молода, з риданням кинулась до Івана, припала до його брудних, у ганчір’ях, ніг і голосила:
Мій Івасику, мій рідненький... Де-ж ти це стільки був?. Де-ж ти так довго пропадав?.. Я видавила усі очі за тобою! Дітки що-дня плакали без тебе!.. Ой, людоньки добрі, порадьтено мене, що робити? Якого чоловіка брати?...
Але ніхто не мовив ані слова, 1 тиша стояла така, що чути було калатання сердець. І всі чомусь не хотіли дивитись одне одному в лице. А молодиця так і лишилась з простягнутими руками на долівці.
Тоді всі повернулись до Івана, бо йому слово належало. Та він ступнув крок, ступнув другий, потім, ніби його хто переломив надвоє, сів на лаву, ухопив голову в руки і став хитатись з боку в бік, а в ньому щось кликотало, із горла виривались якісь хрипкі звуки і щоб стримати себе, від скрипів зубами.
Тут підвівся молодий, що досі сидів приголомшений на покуті, став перед Іваном і схвильованим голосом казав: Слухайте, Іване, не виніть Марфи ні в чому. Вона не винна. Винен я, я й мушу нести кару. Вона вас так ждала, вона так довго виглядала. Аж ось усі повернулись с фронту... Потім усі прийшли з плєну, а вас усе нема та й нема. А коли прийшов Сашко Мирошників, та сказав, що він чув, ніби ви в пліну в Германії померли... Але й тоді вона ще не вірила, а все ждала. Та вже люди стали казати: — Чого ти ждеш? Якби він був живий, то давно-б уже прийшов... Чого ж ти себе сушиш?.. Ось, як діло було, Йване!.. Правду я кажу, люди?... ї всі глухо й твердо сказали: Правду!...
Що-ж ми будемо робити? — підвів голову і тихо запитав Іван.
Але ніхто нічого не міг порадити. Всі мовчки стояли і кожен не знав, що сказати. Що ми будемо робити? — знов тихо запитав Іван, переводячи очі з одного на другого.
Тоді слово узяв дід Терешко і перед Іваном ковтаючи слова, говорив: Тут, Іване, вийшла помилка... Помилку цю, значить, треба виправити... Як?.. — дід Терешко обвів хату очима і вів далі:— Вас у Марфи, виходить, два чоловіки тепер от, значить, я й кажу, — тут дід зовсім захвилювався, я й кажу, значить, хай сама Марфа вибере одного з вас.
Кого вона вибере, той, значить, і буде їй за чоловіка. А другий мусить без скандалу уступитись.
Правду я кажу? — звернувся дід до людей.
- Правду!.,— сказали люди. 
- Ти як, Хведоре? — звернувся він до молодого. Згоден? Я пристаю на це. . сказав тихо Хведір. А ти, Іване? - Я теж!...
Тепер усі дивились на Марфу. Кого вона вибере? А вона, як підбита птиця, кинулась було до Хведора, потім кинулась до Івана. Зупинилась..
Її лице прийняло образ муки. Вона заломила руки. Б хаті чекання напружилось, як струна. Марфа шукала поради в очах. Поради не було. Тоді вона опустила безсило руки й тихо-тихо, скоріше шепітом, ніж словами, промовила: Я вибираю Йвана... Шепіт полегкости пронісся по хаті, ніби гора піску посунулась. Той шепіт підхопив вітер і поніс десь у поле, і розвіяв, розсипав там шелестом сухого бадилля. Дружко вхопив карафку з горілкою і гукнув у сіни: Музики, польки!.. Через годину на покуті сидів вимитий, у білій сорочці, Іван. Поруч з ним його товариш. Коло нього недавний «молодий» Хведір. В хаті стояв вереск, крик, гармідер. Люди, пили сміялись, оповідали про війну, згадували свої пригоди. На дворі скаржилась скрипка:
На що мене берете?... Куди мене ведете?... А бубен їй притакував: Ой, щось буде!... Ой, щось буде!...
