Жінки
Оповідання Курта Клєбера.
Товста Петерсен стояла серед двору біля ночов. Вона вище ліктів засукала рукава своєї блузи, і її м'ясисті руки стояли в гарячій мильній воді, неначе дві товстенні палі.
Вона оджимала штани свого чоловіка. Добре їх намилювала, обережненько проходила рукою по слабших місцях, а потім вибивала цупкі халоші об хвилясту дошку
З великою любов'ю робила цю роботу, лише раз-по-раз тяжко зітхала та витирала носа мокрою рукою, перше ніж знову вибивати штани.
В неї-ж такого клопоту! Вона зітхала, як і довготелеса Маргарета, що жила нижче неї. І вона стогнала теж, як щупла Кароліна, що її запалі груди рипіли, неначе розбита кобза, що випльовувала кров, коли кашляла. їхні чоловіки всі були без роботи.
Карл, її чоловік, сидів нагорі в хаті, неначе побитий пес. Він спустив униз кутки губ і тільки час від часу зневажливо спльовував. Високий, дебелий Пітер, чоловік Маргарети, що легко підносив два центнери, з крижем, що на ньому можна було-б цілий світ поставити, — цей присів біля Карла і виглядав так, немов-би його засудили на шибеницю. 
Навіть блідий Готліб, що був, як і жінка, сухотником, але звичайно все висвистував інтернаціонала та вистукував пальцями по вікні, то й він крадькома сновигав по цілому будинкові, неначе грішник, бубонів і боязко тримав руки за спиною. Товста Петерсен не розуміла цього, думала собі про те, як її Карл піднімав її на руках, хоч яка вона товста. 1 от оці дужі чоловіки, такі колоди, дають себе виганяти. Сьогодні вранці вони вернулися в шостий раз згорблені, опустивши руки, с придуркуватими обличчями. Неначе юрба вилаяних дітей. Гладкий Зіберт знов відіслав нас, сказав їй старий, не дивлячись на неї.
І не хоче нас знову прийняти, доки ми не скоримося та не працюватимемо по дев'ять годин, скаржився великий Пітер. Ледацюги, гульвіси, голоднюки — цеб-то ми — ще кричав він нам услід, хвалився сухітний Готліб, а потім усі троє просунулися повз-неї в дім.
Вісімсот чоловіків, великих, дебелих чоловіків, з кулаками, як ковальські молоти, такі дужі, що того старого, гладкого Зіберта розчавили-б на юшку,— вони справді — в шостий раз вернулися додому, і в жадного з них не підвелася рука на того череватого.
Вона знала гладкого Зіберта. Вона бачила його маленькі, неначе ковбасками, ноги, велике черево, рябенькі штани, що були на ньому кожного разу, коли стояв перед копальнею та неначе галасливий півень гримав на людей, що потовплялися до шахти. 
Еге неначе-б то вже з таким чоловіком і впоратися не можна було? Пельку-б йому заткнути! Стягти з нього рябенькі штанці! Розчавити йому те велике черево. О,— вона простягла руки — попадись тільки він їй! Вона вже скаже йому правду в вічі! Вона йому завдасть! Цьому череватому, цьому пащекуватому, що лаяв їхніх чоловіків «голоднюками!»
Товста Петерсен розхвилювалася Руками, неначе двома праниками, вибивала вона на всі боки халоші штанів. Її обличчя широко перекривлялося люттю. А великі груди бовталися соди й туди під тоненькою блузою. Вийшла довготелеса Маргарета. Тонким, занадто вже гострим носом повернулася вона до товстої Петерсен. Якийсь час дивилася на пралю своїми сірими блискучими очима. Чого баньки вирячила? — спитала стара і скоса зло на неї поглянула.
Хочу з тобою поговорити, відказала Маргарета, підходячи ближче. Зі мною? Товста взялася в боки мокрими руками. І Еге-ж. Про чоловіків, відповіла та. Про чоловіків?— схвильовано гукнула товста. — І не говори мені про цю наволоч! Вони дозволяють обзивати себе голотою й голоднюками, і сидять собі в кухні, немов-би вже й оченашу позабували. Та коли-ж у мене вже більш нічого варити,— сказала Маргарета і глянула товстій просто в лице. І п'ятеро голодних дітей. Чи може не так? Товста так репетувала, що аж голос їй уривався. Але не подумай, ніби я корова, що даватиме молоко, не ївши. Моє мале он кричить уже від позавчорашнього дня, бо не може висмоктати ані краплини з грудей. Довготелеса Маргарета стояла спокійно. Знаю,— сказала через хвилину. — І саме тому хочу з тобою поговорити.
Поступила ще крок і взяла товсту за блузу. Коли вже чоловіки нічого не вдіють, то мусимо ми щось урадити. Ми? вигукнула товста і вдивилася в блискучі очі Маргарети. А вже-ж, ми! відгукнулась вона, і її обличчя стало гострим і суворим. Товста Петерсен нагнулася над ночвами і знову почала вибивати. Ти тільки скажи як,— раптом запитала вона, обернувшись до Маргарети. Один, хто не пускає їх до роботи — це той череватий
Зіберт. От його й нехай-би вбили вони, оті папуші, або повісили, чи вкинули до шахти. Але-ж вони не зроблять цього, Клеро. Не зроблять. Довготелеса Маргарета звернулася до Петерсен на ім'я, взяла руками за товсті Плечі й почала її трясти. Ну, і що-ж? спитала Петерсен. Раптом зрозуміла. Її м'ясисті руки напружилися. А тому ми повинні це зробити, Клеро. Я, ти і всі инші, доки ще діти не поздихали з голоду. Небезпечна іскра промайнула на обличчі Маргарети. Рот перекривився.
Худе тіло тремтіло, а руки, що все ще лежали на плечах товстої Петерсен, корчилися і впивалися їй у спину. Товста підхопила іскру. Але не захопилася нею. Тільки струснула з себе руки Маргарети, витерла об чорний фартук руки і сказала своїм гучним, тонким голосом: А це треба зараз зробити? Зараз, відказала довготелеса Маргарета, і побігла, зігнувшись на гору. Я зараз, покличу лише ще Кароліну. Кароліна вже стояла на сходах. Її маленькі жовті очі поглядали вниз. Вона чула, про віщо говорили ті дві. Так цеб-то ви вибираєтесь до копальні? запищала вона згори своїм тоненьким і хрипким голосом. Може-б я взяла костуряку? Дебелого, дубового костура. Ні,— кричала вона ще голосніше,— досить буде й моїх рук. Задушила-б я ними того гладкого! Задушила-б. Вона голосно й охаючи закашлялася, притулила худі, жовті руки до впалих грудей і почала спльовувати кров'ю Вони вийшли через ворота на вулицю. На вулиці стояла Бехтер, опецькувата полячка Мета, обидві Калоновські і баба Шульциха. Підете з нами? гукнула довготелеса Маргарета. А куди ви зібралися? спитала баба Шульциха.
А до копальні, бабо. Повісити того гладкого Зіберта, щоб чоловіки знову могли працювати. Ого-го! Гукнула полячка Мета. Так і я з вами! Я теж,— сказала мала Беткер і, перше ніж пристати до инших» утерла носа своїй найменшій дитині. Коли вони проходили повз крамницю майстера Бернгарда — різника, то їх було вже двадцятеро. Тут стояло багацько жінок з околиці з кошиками та з торбинками. Але присадкуватий, косоокий Бернгард не хотів їм давати м'яса. Покажіть перше грошики, або нехай я знаю, що ваші чоловіки знов працюють,— репетував він зі своєї крамниці. Ходіть-но з нами, гукнула довготелеса Маргарета до купи жінок, що лаялися. Куди? — загукали жінки. До копальні. До гладкого Зіберта,— верещала полячка Мета. Авжеж, нехай він знов дасть роботу нашим чоловікам,— сказала одна боязка, тиха жінка. Дурниці, — хрипіла засапавшись Кароліна, ми його вб'ємо! Або повісимо! Або вкинемо його в шахту! Жінки намагалися перекричати одна одну.
На невеличкому базарному майдані їх було вже двіста. Коли вони проходили Фрідберзькою вулицею, було вже чотириста. А коли стали перед копальнею, то там були геть чисто всі жінки з цілого селища.
Гладкий Зіберт бачив, як вони йшли. Він зійшов з невеличких сходів біля коксових печей, що на них стояв, продибав своїми клишоногими ніжками через копальняний майдан, став тепер трошки на підвищеному місці за ворітьми і поглядав згори на жінок. Відчиняй! заревла довготелеса Маргарета, труснувши залізними ворітьми. Чого вам треба!— хрипко обізвався череватий. Може хочете поскаржитися на своїх чоловіків? У них уже нема більше сили? Вони вже не приходять що-вечера спати з вами в ліжку? Він говорив поволі, вриваючи голос а, бо сало заважало йому говорити.
Тебе нам треба!— закричала до нього довготелеса Маргарета. , Атож, тебе!— репетувала полячка Мета. До тебе в ліжко, сичала хвора Кароліна та кашляючи спльовувала кров'ю через грати. Всі кричали без ладу. Декотрі збирали камінці та штурляли ними на гладкого. Дише товста Петерсен була спокійна. Вона стояла, спершися цілим тілом на ворота, в першій лаві поглядаючи на товстоногого Зіберта.
Він усе ще весело поглядав на жінок з напиндюченим обличчям. Йому все це здавалося таким кумедним. Коли вони шпурляли в його камінням, він ухилявся, голосно сміявся, коли дебелі грудки вже занадто близько пролітали повз його голову, або сварив своїми маленькими грудкастими пальцями на ту чи иншу, що не було в силі докинути до нього цеглини. Він ще й сміється! — гукнула довготелеса Маргарета і намірилася на нього великою камінюкою. Гайда до нього!— заверещала одна жінка і вдарила в дебелі грати. — Та ламайте ж ворота, — кричали ті, що стояли позад і пхалися вперед. Товста Петерсен усе ще дивилася на гладкого. Його всміхнене обличчя розлютувало її. Вона налягла цілим тілом на високі ворота і спробувала вломитися. Але ворота не піддавалися. Тоді вона спробувала їх підважити. Вчепилася товстими руками - за грати і підводила їх до гори.
Инші пособляли їй Попихали, скільки в них було слабої сили. Зняли з завіс 3 гуркотом упали ворота в двір. Ті, що стояли першими, впали кричучи разом з ними. Поперекидалися Але найближчі були вже нагорі біля гладкого. Він здивовано поглядав на Петерсен.
Коли жінки посунулися крізь ворота, він хотів тікати. Але не міг. Ноги неначе А крім того в його набряклому тілі було якесь почуття цікавости. Йому хотілося знати, що жінки почнуть з ним робити.
Перша, що наблизилася до нього, була полячка Мета. Вона замахнулася дебелою рукою і збила йому з голови капелюха. Це його дуже здивувало. Але не боронився. Тільки хитаючи головою дивився на жінку, що столла перед ним з блискучими очима. Дебелій Меті, що не зустріла жадного опору, стало чогось ніяково. І знов занесена рука так і лишилася в повітрі.
А в той час надійшли вже й инші. Одна маленька, присадкувата жінка шпурнула йому в пику повну жменю попіл у, що нагребла була по дорозі. Ти, товтопузий! — крикнула инша і вдарила сухою глиякою по череві. Його спокій заставив і цю жінку спинитися. Вони не могли бити по ц й набряклій, безпомічній пиці і стояли безпорадно навколо нього, позводивши руки.
Та бийте ж його в те паскудне рило! гукала тонка, білолиця жінка, що захекавшись надійшла ближче.
Розтрощіть йому той його деревя'яний череп! Поштовхайте його там у товсте черево! Невжеж у вас немає ломаччя? Кожна давала раду і нестримно пропихалася далі Але передні так таки й не могли бити. Великими очима дивилися вони на старого Зіберта, що на його лиці відбивався все більше жах, що йому вже тремтіли ноги. А він дивився на них. Його очі, раз біліючи, раз жовтіючи, мало не вилазили. Він трохи підвів руки.
Аж тут про штовхалася Петерсен. Вона найглибше лежала в купі на воротях, і пройшло не мало часу, доки їй удалося вилізти. Тепер, неначе відьма, перла вона вперед. Неначе бичами штовхала руками, на обидва боки і швидко наближалася до Зіберта.
Старий Зіберт бачив, як вона підходила. Його очі ще побілішали, здавалося от-от упаде. Але товста Петресен уже стояла біля нього. Вона гримнула на инших: Ей ви, наволоч! Боягузи! Що, вже перелякалися? Стоїте тут, неначе з глузду з'їхали. Повитріщали очі, як і ваші чоловіки. Як Дурепи. Чи ви вже може не бачите, що це ж той самий, up повиганяв ваших чоловіків, що ні вам, ні їм не дає чого їсти, що вас і ваших дітей змушує здихати з голоду? Ех, ви.
І вина вхопила опецькуватого, товстого чоловіка, підняла його положила впоперек на свої руки і окрутнулася з ним так, що Зіберт проїхав всім чобітьми попід носом. Дорогу! гукнула вона ще голосніше та почала пробивати собі шлях серед переляканих жінок, все ще тримаючи важкого чолов'ягу на своїх дебелих руках. Вона йде до шахти! - закричала полячка Мета. Еге ж, до шахти,— гукнула инша. До шахти!— відгукнулися всі. Нехай вона його туди вкине! Щоб він там собі в'язи зломив! Щоб він там утопився!
Слова товстої Петерсен ударили по них, неначе батогом, і тепер усі вони поспивалися за нею з криком, з галасом, неначе дика зграя. Тут уже старий Зіберт, мабуть, відчув, що вже не переливки-треба боронитися. Вперся своїми малими кулаками в Петерсен, що все його несла, і намагався випростатися.
Петерсен, помітивши, як цей чоловік викручується, голосно зареготала. Лежи тихенько, товста колодо, - заговорила вона до нього, - тихенько лежи! ходім, ти ж таки добрий дідок, і вона міцно Притиснула його до своїх повних грудей, так-що старому аж дух заперло. Отак, стиха проказувала вона, — отак тихенько й лежи. Тобі-ж у мене добре! Знаєш, я тільки жінка одного з твоїх злидарів. І що мені з тобою робити? Я втікла від них тільки того, щоб приготовити тобі ліжко. Велике м'яке ліжко.
Вона заріготала і знов так притиснула його до себе, що старому аж ребра захрустіли. Тимчасом вона вже пройшла повз коксові печі, повз кочегарку, повз будинок, де вмивалися чоловіки, перейшла впоперек ще невеличкий майдан і стала тепер під великою видобувною вежею, що її залізні палі струнко й круто стирчали до неба.
Охаючи, невпинно лаючись, постилалися за нею инші жінки. Слова Петерсен переказували вони далі, так що й Самі останні чули, що говорила вона до старого. І ось усі вони стали на чорною роззявленою ямо-шахтою, видивившись на велику жінку, що спустила з рук чоловіка і тримала його над черною ямою. Отак,— сказала вона, і схопила старого за в'язи, ось тепер ти вже наш!. Бачиш тепер своє ліжко?— І вона теліпала ним туди й сюди, неначе порожнім лантухом.
Старий Зіберт то білів, то жовтів. Він мабуть уже й притомність стратив. Але Петерсен усе ще трусила ним. Щоб не стратити рівноваги, вона повинна була триматися за одну з залізних паль. Ось подивіться на нього!— кричала вона далі. Це-ж той, що не пустив ваших чоловіків до праці. Оця порожня голова. Оця тонка шия. Оці звислі руки. Оце велике черево й маленькі ніжки, неначе ковбаси. Ось він який. Би теж може боїтесь його?
Ні, ні!— голосно відповідали жінки, сурмили це, неначе воєнний клич, і били всім, що потряпляло під руку, по неживому, повислому тілі. А от чоловіки бояться його,— репетувала вона далі і знову тріпонула чоловічком, що вже аж позеленів. Оцієї купи сала. Оцього гладкого черева. Оцього кендюха. Дивіться, як він теліпається. А тому нехай він зломить в'язи, хай утопиться! Повернула його до себе і подивилася в скам'яніле обличчя. Все ще не хотіла його пускати. Аж раптом тіло виприснуло в неї з руки і шугнуло вниз. Вони всі нагнувся над ямою, неначе заніміли,— всі злегка тремтіли цілим тілом; прислухалися. Тіло Зіберта кілька разів ударилось. Вони чули, як глухо загуло.
Потім з глибини чути було якийсь - незвичайний, протяжний виляск. Зіберт шубовснув у болотну воду. Жінки все ще стояли тихо. Деякі з них навіть стали трохи неспокійні і боязко озиралися. Тільки товста Петерсен лишилася такою, як і була.
Коли почула, як тіло бебехнулося внизу, вона знову випросталася. Що-ж, тепер Мабуть можна вже й додому йти, — сказала не дуже голосно, але-ж так, що всі могли почути. Авжеж, можна і йти,— відповіли декотрі, і всі поквапилися вийти з-під видобувної вежі.
Пересунулися через копальняний майдан. Пройшли в підважені ворота і посунули далі вниз тими вулицями, що ними прийшли сюди. Близько селища розійшлися. З німецької мови переклав Г. Петренко.
