Батурин
Містечко Батурин Конотопської округи на Чернігівщині багате на події в своєму минулому. Близькість Батурину до Московського кордону (Бурівель), природні фортечні дані, - сприяли утворенню в Батурині в XVII віці політичного центру. Протягом XVII-XVIII віків Батурин був резиденцією гетьманів, які під охороною Московської варти почували себе тут надійно й звідсіль керували «запорозьким низом». Московська самодержавна влада знайшла тут свій опорний пункт і через своїх ставлеників-гетьманів провадила управління краєм.
Заснування Батурина приписують Стефану Батурино. Ця звідка є у всіх енциклопедичних словниках і вважається начеб-то загальноприйнятою. Але частина вчених ставиться критично до цього твердження й знаходить, що більш обгрунтованим з'являється припущення, що Батурин засновано не раніш 1625 р., коли почалася колонізація цієї частини України. Ясне те, що Батурин був прикордоною пусткою й належав нормально Москві.
На протязі свого існування Батурин був декілька разів зруйнований. Перше це сталося в 1611 році, коли в місті стався жорстокий бій між польським та Московським військом. Руїни міста зосталися за Московським військом, яким керував боярин Шеін. Але згодом Батурин відійшов до Польщі й був у руках польського панства до козацької революції 1648—1654 року.
Під региментом Польщі Батурин переходить від одного польського пана до другого; попереду він був «пожалуваний» канцлеру Осолинському за «державні послуги», після смерти Осолинського він переходить до князів Любомирських, з рук яких він був забраний революцією...
Підчас козацької революції 1648—1654 р.р. Батурин, як фортеця відогравав значну ролю «опорною пункту» в боротьбі й був одною з перших маєтностей, що були забрані від польських панів козацьким військом. Після Переяславської умови царем Олексієм Михайловичем Батурин було подаровано шуряку Богдана Хмельницького—Пану Золотаренко й цар дав грамоту «володіти містом йому та жінці його й дітям». Але пожежа зруйнувала місто й замість містечка Батурино, що «допустом божим все згоріло» Золотаренко одержує царського листа на Глухів.
Бурхливий запорізький низ, що не задовольняється царським региментом і гетьманською владою й весь час готовий повстати, утворює великі труднощі що до управління краєм і тому центр управління пересовується на північ і таким центром стає Батурин. Тут зосереджується військова старшина, яка поступово перетворюється в «дворянство» й опирається на військову силу веде боротьбу з степовим поспільством та демократичним «запорізьким низом», що вперто обстоює «козацькі вільності». Ця класова боротьба між старшиною, що йде до перетворення в «шляхетство» й народніми масами, йде безупинно на протязі XVII— XVIII в. і центром цієї класової боротьби стає Батурин. Поруч з утворенням «шляхти» та потім дворянства ростуть і її намагання, що до самостійности України, бо українська шляхта почуває конкуренцію з боку московського боярства, що прокладає поступово шлях до Чорного та Озовського морів та захоплює в свої руки торгівлю й промисловість. Тому поруч з класовою боротьбою внутрі України між шляхтою і поспільством та козацькою «голотою» розвивається й зовнішня боротьба за самостійність, до спілки зі шведами й повстання Мазепи.
Підчас повстання Мазепи, коли Мазепа з частиною війська вирушив з Батурину, Батурин було взято військом Меншикова й зруйновано до щенту. При знищенні, по словах Чернигівського літопису, погоріли всі будівлі міста за винятком лише будинку Кочубея та ще одної хатки, що притулилася до гори й яку обійшла пожежа. Т. Шевченко в поемі «Великий льох», на підставі народньої легенди, оповідає про те, що Петро І приїздив до Батурину після руйнації й біля єдиної залишеної хати зупинився й поїв коня. І дівчинка, що поїла водою руїнника Мазепинської столиці, засуджена була на вічні муки.
«Одна тільки й осталась 
В Батурині хата; 
І в тій хаті поставили 
Царя ночувати, 
Як вертався з-під Полтави. 
Я йшла од криниці 
Повз хатину, а він мені 
Махає рукою; 
Каже коня напоїти,
 А я й напоїла; 
Я й не знала, що я тяжко, 
Тяжко согрішила!.
За часів. Мазепи в Бутурині збереглося слідуюче: 
1) Будинок Кочубея, який підчас пожежі міста в 1708 році залишився, як власність «вірного царського слуги».
Цей будинок був років 40 назад реставрований, але його стиль і зовнішній вигляд залишився (хоч реставрація його трохи й зменшила).
Цей будинок, разом з старовинним чудовим парком, з'являються найстарішими історичними пам'ятками Батурину.
Мебль у будинкові немає, вони забрані в Чернигівський музей, де й знаходятся. Цікавим з'являється льох будинку, де була в'язниця.
В'язниця добре збереглася, й досі помітні сліди «диби»; маються «слухові таємні вікна» в стіні, через які можна було чути, що каже «жертва» підчас її катування.
Світ у в'язниці йде зверху через вузькі віконця з гратами. Ця в'язниця робить гнітюче вражіння. Як відомо в Батурині була центральна тюрма, в якій перебували Іван Сірко, Дорошенко, Палій та инші народні герої того часу. Стони в'язнів не перешкоджали любовним авантюрам Мазепи й в «цьому парку, що коло будинку Кочубея, відбувалися побачення старого Мазепи з його коханою Марією Кочубей. Цей роман описаний Пушкіним в «Полтаві».
Залишалися також листи Мазепи, з яких видно, що поруч з жорстокістю яка виявилася хоч-би в розправі з Палієм, Мазепа не був чужим і «сантиментальним» почуванням і старий гетьман «яко тать в ночі» йшов не раз на побачення з Марією, коло паркану селитьби Кочубея.
Кочубей в своєму доносі царю на Мазепу пізніш згадує про свою сімейну «неславу» й обвинувачує Мазепу в привлащенні дочки та «чародєянії». «Прельщая своими рукописними грамотами дщерь мою непрестанно і своєму зломислу, посилая єй дари разлічниє, яко єдиной от наложніц, дабих аз от печалі живот погубіл; но єгда не возмог лестю, преклонілся к обаянію і чародіянію і сотворі дєйством і обаянієм єще дщері моє й возбесітіся, на отца, и матерь плєваті»...
В парку при будинкові Кочубея й досі вказують на «дуб Марії», під яким ніби-то були побачення Мазепи з його улюбленою ...
Місце де був палац Мазепи, так званий «Городок» й досі зберегло рельєф, що вказує на колишню фортецю, що оточена була ровом і сполучалася зі шляхом через міс точки.
Після зруйнування в 1708 р. Батурин протягом де кількох років залишався пусткою. Наказом Катерини 1726 р. Батурин було «пожаловано» Меншикову. Тоді-ж було зроблено опис будівель, з якого видно, що й через 17 років після зруйнування місто ще не відновилося. Після опали Меншикова Батурин було «отписано на ее величество».
Батурин відновився вже згодом, за часів гетьманування К. Розумовського, коли зорганізована була «експедиция о Батуринськом строєній» і почалася реставрація міста. Наказом Єлізавети Батурин подано було «в вічне й спадкове володіння» К. Розумовському. К. Розумовським було збудовано палац, для чого були споруджені «цегельні та листового срібла й золота заводи», і запрошені видатніші архітектори того часу. Палац було збудовано по плану і під доглядом Ч. Камерона. В виданій в 1924 р. ГИЗ книгі «Чарльз Камерон» дана характеристика цього архітектора-майстра. ---
Відмічено також «внимательность Камерона к вопросьм техники, он всюду следит за прочностью построек». Ці всі особливості Камерона, як архітектора-майстра знайшли своє втілення в будівлі батуринського палацу, який з'являється зразком «строго класичного стилю» і для збудування якого Камероном вибране і чудове місце. І все це, як каже архітектор Лукомський, — разом з парком, Мазепинським городком, що зберіг і досі колишні вали, та тінистим садом, де у в'язниці були замкнені, згідно з народньою легендою, Іскра і Кучубей, Батуринський палац утворив таку єдність архітектурного пейзажу, рівного якому не знайти ніде в Росії. Поруч з простотою зовнішнього виду будівель та строгого пропорційністю їх, Камерон дбає про ефектовність внутрішньої обробки та прикрас. Це одна з особливостей будівництва Камерона, що теж відбилося на Батуринському палаці. Сполучення «простоти й строгости» зовнішнього виду і ефектовність внутрішньої обробки і обробки деталів, поруч з красотою місцевости, утворювало надзвичайну художню красу і тому К. Широцький каже, що «батуринський палац збудований Камероном уявляв собою найліпшу будівлю в Европі». Самому Розумовському не довелося жити в палаці і палац так і залишився «необитаємим». Він поступово руйнувався, переводився в розпорядження ріжних установ, що не могли його зберегти як слід; і нарешті в 1911 році перейшов в завідування Петербурської громади охорони та збереження пам'яток старовини.
Громада почала реставрувати палац, але за браком коштів не могла закінчити реставрації, що припинилася на початку імперіалістичної війни. Підчас денікинщини, коли в Батурині протягом кількох місяців був фронт і безупина стрілянина, палац було пошкоджено, а в 1923 р. сталася пожежа, що звела майже на швець зроблену реставрацію.
Крім палацу з кінця XVIII— початку XIX в. залишалися будована Розумовським церква. В церкві зберігається коштовна евангелія-подарунок Запорізької Січи. На євангелії мається вирізаний напис 1775 р. про надання євангелії Батуринській церкві: «коштом Павла Флоровича Головатого козака Січи Запорізької». В XIX віці в Батурині та його окрузі стає славнозвісним пасічництво яке було розпочате відомим П. І. Прокоповичем. Царський уряд підозріло ставиться до бжільницької пропаганди і бжільництво в кінці XIX в. підупадає, а разом з його підупадом закривається й батуринський свічний завод, що розвив продукцію... Зараз в 1924 р. заходами місцевої влади засновується пасічницьке т-во ім. Прокоповича, яке поставило своїм завданням відновлення бжільництва в Батуринському районі. Протягом XIX віку Батурин одвідує чимало туристів, батуринські пам'ятки старовини викликають у туристів ріжні почуття: у инших сум, у инших обурення і заклик до боротьби з царським урядом. Поет А. То стой, одвідавши Батурин, висловлює свій сум з приводу занепаду палацу: ---
Польський поет Падура, одвідавши Батурин, охоплений був зовсім иншим почуттям; «мазепинський городок» викликав у нього революційне почуття обурення й помсти:
«Чи довго ще буде з молитвой і дзвоном Запроданий піп чесне ймення кляти?».
Дроздов у книжці «Аграрние волнения в Черниговской губернии в годи первой революции» оповідає про події 1905 р. в Батурині: «На перший день Різдва до станової кватирі зібралася велика юрба (до 200 душ), не дивлячися на те, що «всякие сборища» були заборонені. На вимогу поліції і військових дозорів розійтися, з юрби відповідали посмішками та лайкою, однак, в решті юрбу вдалося розсіяти. Але на другий день в тому самому місці зібралася знов вже значно більша юрба. Відношення її до поліцаїв та війська було дуже вороже. Ніякі пропозиції розійтися не допомагали...
Тоді урядник та стражник звернулися до юрби з попередженням, що в разі люди не розійдуться, військо почне стріляти. У відповідь на це попередження в урядників та стражників полетіли кіі та поліна.
Стражниками було дано кілька залпів, одного громадянина було вбито і декількох поранено. Після вистрілів задзвонили в набат і народу почало збиратися ще більше. Становище було загрозливе, зібралася така сила людей, що навіть військо не відважувалася розпочати наступ. Було викликано взвод драгунів. А 31 грудня прибув-до Батурину «сам» жандарський полковник Рудов з ісправником. Почалися арешти»..
Значну ролю Батурин відограв житті Конотопської округи підчас горожанської війни 1918—1920 р.
Підчас денікинщини в Батурині протягом кількох місяців існував фронт і відважні «батуринські партизани» вели наступ на Батурин, що закінчився відібранням Батурину.
Організовані «батуринські отряди» допомогли ліквідувати бандитизм на Конотопщині. Зараз, коли звернути увагу на «третій фронт» — культурне будівництво Батурин з його багатою історією та цінними па'мятками має культурну цінність і збереження пам'яток старовини і мистецтва в Батурині мусить бути нашим завданням на «третьому фронті».
