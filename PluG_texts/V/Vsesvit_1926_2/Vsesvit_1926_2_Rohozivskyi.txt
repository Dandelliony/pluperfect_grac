П. Й. КАПЕЛЬГОРОДСЬКИЙ
(До 20-тирічного ювілею літературної діяльности). 
Пилип Йосипович Капельгородський, син селянина, народився в 1882 році на Харківщині, в селі Городищі. Вчився в Полтавській духовній семінарії, але перед закінчанням 5-ої класи його на селі 1902 р. було заарештовано в звязку з селянським аграрним рухом на Червоноградщині (Константиноградщина) й вислано на Харківщину під догляд поліції.
В 1903 р. т. Капельгородський перебрався на Кубань, де й учителював до 1902 р., після чого з розпорядження харківської жандармерії його звільнили з учительської посади й вислали на Харківщину. Повернувшись на Кубань, він 1905 р. брав участь у революційних подіях в районі м. Армавіру. 
В 1909 р. т. К. 3hobv був заарештований за революційну діяльність і після довгого перебування в Армавірській тюрмі, його було передано до суду. Матеріали для обвинувачення послужили, між иншим, його революційні вірші: «Не стріляй» та інш. 
Тов. К. працював на ріжних посадах: учителював, був інструктором кооперації, обласним статистиком, головою с.-г. райсоюзу. лектором соціально - економічних наук, секретарем редакції, редактором. Але весь час основною працею його була література й журналістика. 
Перші поезії його надруковані в 1905 р. в збірці «Перша ластівка», після чого він приймав участь майже в усіх українських журналах, газетах та збірках дореволюційного часу. 
Окремим виданням вийшли тільки поезії перших часів та книжка «Українці на Кубані», спалена потім у Київі денікинцями. 
Напрямок поезії т. Капельгородського і його журнальних та газетних статей за всі 20 років одинаків-боротьба за визволення пригноблених та поневолених. Иому-ж належать перший переклад «Похоронного маршу» (журнал «Вільна Україна», 1906 р ч. 5—6), революційні вірші у збірках «З неволі» (склали вологодські засланці 1907 р) та в «Терновому вінку». Його п'єса «Чарівна сопілка», що вийшла двома виданнями 1923 р. та 1925 р., - тільки продовження дореволюційної літературної праці.
Почавши з «Вістей Лубенського Ревкому», т. К. брав участь в «Червоній Лубенщині», а зараз постійний співробітник газети «Більшовик Полтавщини» та «Робітника».
В день 20-тирічного ювілею, т. К. одержав багато телеграфних привітань, листів. Окрбюро секції робітників преси урочисто святкувало ювілей журналіста-громадянина.

