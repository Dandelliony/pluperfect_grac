В долині – завод
Зелений клин.
Морозний ранок... Осінь застилила всю дорогу м'яким листом... Посріблені тополі вздовш дороги обкидали нас холодними краплинами, що танули під промінням осіннього сонця. 
За поривом вітру докотився протяжний, дзвінкий акорд,., хто чув, вдалині, осіннього прозорого ранку степовий спів? Туманів мозок, збуджено билось серце. 
Ноги мимовільно прискорили ходу... 
Вітер бив у груди, а пісня все сильніше й сильніше дзвеніла...
---
дужі голоси злились в один, звінко дрижали, гнались за вітром, зливались з шумум дерев, котились полем, розвівались в прозорій далині... 
З-за горба, раптом, доки гляне око розлялось зелене озеро, хвилювалось од вітру, темніло то рябіло в очах, іскорилось... 
Бурякові плантації... 
На безмежному зеленому просторі миготіли хустки — буряк рвали... 
Вся срібна долина бреніла піснями, що так зачаровували... 
На вільному просторі співати легко — з піснею робота йде легченоги втоми не чують, не чують як ломлять крижі... 
А ген на згір'я повилась довга низка—підводи буряки везуть...
Буряки рвали партіями, зчищали землю, одрізали гичку, складали у великі кошики, десяцькі записували, потім підводи забирали... Місцями чорніли галявини-вирваний буряк...
Працювали завзято — заморозки не за горами, а буряку видимо-невидимо...
З далеких сел Брянських прийшли сюди, на Сумщину дівчата буряк рвати...
Осінь — в кожного селянина робота на городі, тільки сама біднота в цю пору ходить у найми...
А заробіток добрий—до 3-х карб, у день на “економичеських” харчах...Сам завод наймав... Та й то з 8 тисяч, з'їхалось біля 2-х.. 
Загрубілі лиця, поранені руки, в полатаних кохтах, спідницях — життя трудове! Сяють очі, сипляться жарти, дзвінкими перекатами луна сміх у степу...
Лише завмер останній акорд з одного краю, як вирвалась нова пісня з другого,— журливо поллялась над полями... 
---
тужили голоси, рвалось серце наймички, що попала в панські руки—відгук давно минулих днів.
Так попрацюють, поспівають, спочинуть і знов за працю... 
З давніх-давен, з покоління в покоління у найми ходили... 
Обвівали вітри осінні, поливали дощі, морозили холодні болота... Самі як вітер — сьогодня тут, завтра там ... Знущались поки, вітри розвівали тугу по полях... А під брудним дрантям бились сильні серця, вітрами виплекані...
В долині — завод... 
З-за горба пахкала труба сизим димком, а незабаром на фоні прозорої далечини рельєфно виступили контури заводу... 
Блищали озера на сонці, стрункі тополі, похилі верби відображались у водах, а по згір'ї безконечною низкою тяглись підводи, везли буряк у завод...
Свист паровика прорізав степи, клуби диму чорним воронням піднялись, залопотіли над плантаціями... Наближався потяг...
Через просторе, чисте подвір’я підводи виїздили за браму... 
На безмежній площині іскорився білий буряк, очі засліплювала безліч його...
Тисячі підвод метушились торохкотіло, в'йокало, рипіло перевертали, скидали буряк, засипали площу, щось понад 20 десятин рівною стіною біля з аршин заввишки землею присипали — якесь казкове місто з кварталами провулками—заблудитись можна!.. 
А вдалині ген маячать ліси села, а над усією метушнею бренить вітер на сонячних струнах — пісня труду! 
Раптом посвист „Солов'я-розбійника - вуха заглушив паротяг вривається новою колією, тащить за собою десятки вагонів буряку повних...
І може наморщиться дядьківське чоло, холодний скоса погляд пробіжить по гарячому череву, зашкарублі пальці шкрябнуть потилицю, але що до того “Солов’ю-розбійнику?”
Задоволено пахка він, віддувається і пар дме з нього, наче з отого купця біля самовару, від'їздить до великих дерев'яних рівчаків й робітники починають вигружати вагони. 
В рівчаках бурлить вода, тягне буряк у завод...
Сумувала заводська труба... 
Прудко тепер б'ється серце заводу, вечірньої пори радо світяться очі його...
А кілька років тому було не те... 
Висока заводська труба, далеко бачить вона! — 
А навколо голий степ, не буяють зеленим життям бурякові плантації не миготять полільниці на них.
Сумувала заводська труба, жалібно вітер свістів у ній, — 
Не доведеться в цьому році сизим димком пахкати... 
Похило ходили робітники...
Сільська стихія зруйнувала до-щенту всі економії навколо, майно розтаскала... Уночі навколо заводу вештались зловісні тіні — ліси навівали... Але на варті робітники стояли... 
Банда робила не однораз напади на завод. Робітники відстоювали. 
Ой не шуми жалібно вітре, — завод піде!
На переломі. 
Аж ось одного весняного ранку їхав верхівець селом, будоражив усіх,— 
— Дівчата на буряки!—давнождані слова прозвучали. 
Захекані, розчервонілі бігали дівчата по селі, в сільраді умову складали, хлопці кашкета на бік насували, а дядьки щось дуже митикували. 
— Хто воно зна чи буде щось... не віриться щось... Як воно там почнеться... Та чи не почнуть обтягувати, як раніше це було...  
А заводська труба незабаром побачила, як на полях полільниці замиготіли, почула пісні степозі, сизим димком запахкала. 
А дядько чухмарив, чухмарив потилицю, аж до осени, тоді прийшов у завод побачив адміністратора, шапку зняв і розпочав: 
— Чи не можна... на дихвузію?..
— Єсть вже, єсть, сказали йому — треба було буряк сіяти, а тепер починайте возити наш, коли нема свого... 
І дядько мерщій побіг за батогом. 
На другу весну буряк посіяв... 
Привіз до заводу і, о, диво! — не тільки не „обтягували", а — 
— П'ять фунтів і то щитають!.. Раніш цього не було!.. 
Окрім того раніш бувало на самий завод буряк привези, скинь та перекинь разів з п'ять, потім дожидайся тут день цілий; будок, що зважують лише дві. 
Тепер приставочні пункти під самим носом дядьківським, бо свою колію завод збудував, а зважуючих будок шість і дядько не бариться, не марнує час... 
Чудасія та й годі! 
А ще коли завод почав своє насіння давати, та свої землі під засів від дядьків одбою не стало, — 7500 десятин буряна засіяли в цьому році. 
А тимчасом завод відбудував сім економій, майно придбав, — сотні волів, парові плуги і безліч всякого иншого реманенту в хлівах поставив. 
1200 робітників закачали рукава... Відроджений завод обдав гарячим подихом своїм... 
500 тис. цукру викинув із пащі своєї в минулім році... 
Мілійон пудів викинув в цьому... На 20°/о більше ніж до війни...
Цукровий дід.
— Ех, бережись! — 
І буряк кинутий дужою рукою продзижчав у повітрі, а дід почвалав за підводою.
Ого-го-го! Який моторний, дарма, що борода немов цукор біла! 
— Що це у вас за чудернацька карлючка, діду? 
— А ось... лежить ото буряк у болоті, ну як ти його руками візьмеш.... а я паличкою — цоп: — і туди його, —
 І дід вертить перед моїми очима паличкою... 
— Так за ціле проїзводство назбираєм вагон буряків... а за 25 літ скільки воно буде? 
— Ви вже двадять літ тут, діду! — розглядаю шанобливо паличку, що від довголітного “употребленія” одпаліровалась, аж блищить 
— Не двацять, а сорок… двацять за старшого… Он бачите ті дві хатки! Отам був колись завод Харитоненка… Волами ще буряк різали… Соломою був критий... А он, ті ями бачите? — Котли були... цукор варився... дровами топили.. Ви думаєте як?.. 
Й дід молодецьки вип'яв груди, орлиним поглядом окинув поле.
Як робиться цукор. 
Саженів 50 несе вода буряк дерев'яними рівчаками, аж у самий завод. Тут попадає буряк у великі скрині, де вертяться вали з лопастями. Бурлить вода, перевертає, миє буряк. Робітниця шумовиння збирає, робітники брудну воду спускають, до тисяч пудів на добу перемивають буряка.
Обмитий буряк гвинтом Архимедовим передається на різку. Кружляє диск, розкида каскади білих бризок. Нарізаний буряк потоком білих стружок пада в дифузори (сосуди), куди накачується вода, що висолоджує буряк. 
У великому помешканні парко... Пахне буряковими випарами... Робота тут вимагає швидких рухів — втоптати бурякову стружку, пересунути важкі покришки, закрутити... Тому робітники й робітниці метушаться тут більше ніж де-инде. 
Нагріті щось до 90° соки бурякові розчиняються вапняним „молоком" потім пропускають углекислий газ, вапно тоді сідає й забирає не цукрові соки. 
Цукрові-ж соки переганяють на фільтпресах. 
Гарячими струмочками дзюрчить сік буряковий, клубами б'є пара... Робітники напівроздягнені пересувають важкі рями, зчищають з полотен леп. Справжня парня тут.
Очищений цукровий сік після кип'ятіння поступає у великі чани на випарку.
Коли випарено воду, соки цукрові варяться у великих Вакуумапаратах. 
Вода тут зовсім випарюється, а соки кришталізуються.
Робота на Вакуум-апаратах надто відповідальна, потрібує уміння. Варщик тут мусить; так комбінувати приток пари, щоб досягти найкращого кристалу.
З Вакуум-апаратів цукрова маса перепускається в мішалки, де перемішується в густу кашу й тоді йде на центрофуги.
З неймовірною швидкістю вертяться барабани... 
Патока центробіжною силою одбризкується від цукру.
Робітник зупиняє центрофугу, поливає водою товщу, що понад 3 вершки обліпила барабан, й очі ріже біла цукрова маса.
Готовий, але мокрий цукор попада на сушку. 
Вертяться велетенські барабани, пересипають цукор все помешкання насичене білою мукою, що солодить язик, лоскоче ніздрі.
Сиплеться сухий цукровий криштал... Робітники лопатами насипають в мішки.
Вечір в економії. 
Коли передвечірній промінь кине останній мазок позолоти на бурякове листя, тоді дівчата йдуть з роботи. 
В передвечірній тиші луна післятруденна пісня, плавно розстелається над степами...
„Ой за яром, долиною 
Тужить козак за дівчиною"...
Риплять вози, втомлено бредуть воли з поля, в'ється димок над економією.
Брудні, втомлені проходять з роботи, мерщій вмиваються, бо пара з кухні лоскоче ніздрі... 
Незабаром чути лише, як ляскають щелепи.
Після вечері оживають, дрижать всі кутки, — тіла не знають втоми, знов силою наливаються, буйно б'є вона, точиться по жилах...
Чимало в бібліотеці провадять час передвечірній — журнали переглядають, газету, книжку читають...
Сама відстала бідняцька маса сільська, затуркана віками потроху виходить на битий шлях. Правда, місцями лунає ще хвацький голос: 
„Ночувала три раза 
Не дивилась у глаза"... 
Але поволі і сама відстала маса підпорюється новій силі... 
...Скоро день в економії...
...Бредуть з заводу робітники. 
Коли пролуна гудок над долиною, тоді виходять з заводу робітники.
Галасливою юрбою бредуть через подвір'я — брудні, жваві лиця, — жарти, регіт не вщухають. 
— А пам'ятаєте, товариші, як колись виходили? — підмічає хто-небудь контраста.
Праця на заводі пекельна, працювати 12 годин було не під силу, виходили змученими, млявими немов ганчірки.
Тепер на вісім годин сил вистача.
Виходять зі спокійною думкою чисте помешкання заводське, ліжко-чиста постіль, тепло, привітно... 
У вечері — кіно, вистави, клуб.
Здоровим життям буяє завод у долині!
