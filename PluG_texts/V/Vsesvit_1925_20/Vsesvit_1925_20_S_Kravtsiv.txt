До перемоги над темрявою.
Могутній поступ фотографії за час з моменту винаходу її до наших часів зрозумілий буде найкраще, коли нагадаємо, що лише коло ста років тому фотографували на мідяній, посрібляній й покритій шаром світлочутливого асфальту платівці, а згодом на платівці покритій шаром йодистого срібла, що об'єктові фотографування треба було просидиті перед об'єктивом „камери-обскури" нерухомо, що-найменш 10 хвилин, й що наслідком такої операції, надзвичайно складної в подробицих, яких тут не подаємо, діставали знімок подібний до відбитку в дзеркалі—лівий бік виходив зправа правий—зліва й що, нарешті, розмножувати такий знімок не вдавалося лишався він на завжди єдиний.
Тут-же, для контрасту, згадаємо, що за наших часів фотографія розвинулася настільки, що стала невід'ємною допоміжною галуззю науки й техніки, знайшовши собі широкий ужиток всюди, де справа фіксації стоїть на першім плані.
Справді — уявіть собі періодичні видання без ілюстрацій, підручник бактеріології без мікрофотографії бацил, астрономічний альбом без фотографії Сатурна, карний розшук без фото-альбома злочинців, повітряні розвідки без фотограмметрії, рентгеновський кабінет без фотолабораторії, сучасне місто без кінотеатру й т. д, — й зрозумілим стане тоді наскільки зрослася фотографія з найпекучішими потребами нашого життя, наскільки широкою й незамінимою є її служба людству. 
Але-ж фотографія спиняється в своєму поступі розвиток її посувається вперед велетенськими кроками день за днем, рік за роком.
,Перемогти темряву" - такими, вкоротці, словами можна охарактеризувати оснівне стремління сучасної фотографії, соті роковини з часу винаходу якої, святкували оце нещодавно на Заході.
Стремління це шукає виходу трьома шляхами — присосованням штучного освітлення значної актиничности до потреб фотографії, виробленням фото-платівок найвищої чутливости й, нарешті, доведенням оптичних конструкцій—об'єктивів до найбільшого рівня світлосили.
Зупинимося коротко на останіх досягненнях фотографії в усіх трьох згаданих галузях.
За часів довійськових максимальна світлосила універсального фотографічного об'єктива—анастигмата рівнялася (в середньому) F: 4,5, зазначимо для непосвяченого читача, що світлосилою об'єктива звемо спроміжність його одкидати на платівку певну кількість світла, й математично вираховується її з відношення одтулини об'єктиву до довжини фокусного віддалення — за наших-же часів фото-оптика посунулася настільки вперед, що ми маємо конструкції анастигматів зі світлосилою до F: 1,8, а саме „Ерностари" Ернемана. Для того, щоб значіння досягнення цього було найявнішим, нагадаємо, що протяг експозиції пропорційний квадратам світлосил об'єктивів і, отже, коли з найбільше світлосильним анастигматом довійськових часів (візьмім, прим., світлосилу F: 4,5) треба в даних умовах освітлення експонувати протягом 6 секунд, то для новішої конструкцій анастигматів зі світлосилою F: 1,8, треба експонувати в шестеро разів коротче, цеб-то 1 секунду.
Треба зазначити, що не лише фабрика Ернемана випустила на ринок такі світлосильні об'єктиви.
Инші фабрики не відстають від неї. 
Так, відома оптична фабрика Цайса випустила нову серію своїх звісних „Тессарів- зі світлосилою F: 2,7, фабрика Фойгтлендера випустила „Геліостергмат“ F: 2,5. и т. д.
Одночасно й рівнобіжно з удосконаленням оптичних конструкцій по ступав і розвиток виробництва платівок.
Беручи за мірило покажчик сенситометра Шайнера, зазначимо, що найвища світлочутливість фотоплатівок сягала в останніх роках перед війною до 17°. Тепер маємо фабрикати з чутливістю 21°, 22° (за Шайнером) й навіть вище, і то фабрикати, що, не зважаючи на свою світлочутливість, зберігаються довший час без зіпсуття.
Випуск згаданих вище світлосильних оптичних конструкцій, а також виріб надзвичайно світлочутливих платівок значно поширило можливості фотографії, давши змогу робити найкоротше експоновані й навіть моментальні знімки в найгірших умовах освітлення, підчас театральних вистав, вночі, й, нарешті, в умовах звичайного вечірнього освітлення.
Проте треба визнати, що поступ фото-оптики та вдосконалення виробу фото-платівок хоч й дали можливість „нічної" фотографії, але-ж можливість ця лишилася здобутком небагатьох власників апарату з Ернемановим „Ерностаром" чи новим „Тессаром“ Цайса, вартість якого дорівнює сумі до 100 доларів, не може бути звичайно, трудящий фотоаматор.
Отже, на допомогу таким аматорам фотографії приходить штучне освітлення великої актичности, що припускає можливість фотографування вночі з дешевими апаратами.
Не кажучи про спеціально сконструовані електричні лямпи „Метеор", що дають надзвичайно енергійне освітлення, згадаємо за дешевий та практичний прилад -„Сонце в жилетній кишені", що не так давно з'явився на німецькому фото-ринкові й через свою зручність і дешеву ціну освітлення для кожного знімку виносить коло 3-х пфенігів, чи то 1 1/2 копійки на наші гроші), має всі підставі до як-найдужчого поширення.  
Прилад цей удосконалює й старий, здавна відомий, спосіб магнієвого освітлення, і то так. що ним дуже легко може користуватися навіть початкуючий фотограф, роблячи моментальні знімки без неприємного вибуху, диму й запаху, що неминучі при звичайнім магнієвім спалахненні. 
Ми навмисне зупинялися тут на справі „перемоги фотографії над темрявою", щоб довести її поступ останніх років, у галузі, що винахідникам і пізні- навіть дослідникам фотографі і здавалася не підлеглою людському генію. 
Наведені нами короткі приклади доводять, як бачимо, инше й ми з певністю сподіваємося часу, коли фотографія, що за допомогою радіо (згадайте передачу фотографі і за допомогою бездротового телеграфу) перемогла простір, переможе й темряву цю останню перешкоду на шляхові свого розвитку.
