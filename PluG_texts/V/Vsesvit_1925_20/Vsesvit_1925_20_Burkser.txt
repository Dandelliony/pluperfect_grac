На берегах Нілу.
Род-Ель-Фараг — пристань на березі Нілу, верст за 5 від центру Каїру. 
Жовтий трамвай, хитаючись з тріском, швидко біжить по довгій вулиці Шубра — колись аристократичний квартал, де притулились тепер численні сірійські і кондські сім'ї. Високі будинки чергуються з занедбаними особняками—подекуди в кінці вулиці, що йде в поперек, відніються зелені лани. Поворот, ще один поворот і звідкись появляється цілий ліс щогл, обплутанних мотузами.
Скрізь навколо не високі довгі будівлі, так звані „Шуни“ тоб-то склади бавовни, що її привозять Нілом і що її скуповують банки та купці.
Серед човнів сичить невеликий чорний пароплав, що ходить від Каїра до Баку — відомої Нільської греблі. 
На пароплаві повно всякої публіки, але найбільш тут фелахів у синіх, довгих убраннях (галабіях) і фелашок у довгих, чорних сукнях, з обличчями часто незатуленими, але майже завжди тетуіурованими на підборідді і скронях, з сергами у вухах, або в ніздрі. Гудок, ще гудок — і пароплав відходить від берега, починає помалу повзти вниз за течією.
З обох боків стеляться низькі береги — все лани. 
Простим оком видно ліворуч межу, від якої за цими ланами почисться пустеля. Праворуч на блакитному небі вирізаються мокатамські пригорки з тонким профілем цитаделі і мечети Магомета-Алі.
Ніл порожній — зрідка по його брудній рудій воді пропливе човен з нап'ятими вітрилами, навантажений глиняним посудом, камінням, або камінним вугіллям. Зате береги його оживлені — скрізь видніються сакії водяні колеса, що круттять їх буйволи або верблюди, і що підіймають воду в канави для зрошення ланів.
Через півтори години одноманітної їзди попереду бачимо зелений фон, на якому видніються якісь башти не то в готичному, не то в мавританському стилі. Це Бараж.
125 років тому, воюючи в Єгипті з турками та англійцями, Наполеон Бонапарт не переставав пильно вивчати країну, в якій він був.
В своїх нотатках Наполеон каже, що коли-б на верху трьохкутника між двома рукавами Ніла спорудити греблю, то, відчиняючи по черзі її ворота, можна було-б воду навперемінку пускати то в один рукав, то в другий і, таким чином, збільшити ефект періодичного розливу. Через 30 років на верху дельти почали будувати грандіозні греблі.
Хедив Магомет-Алі паша, що правив тоді в Єгипті, щойно почав інтенсивно розводити бавовну, що збагатила потім країну, але бавовна потрібне дуже багато води, щоб рости в періоди, коли Ніл спускається до найнижчого рівня, і постачити їй що воду можна було тільки, штучно піднявши рівень води. 
1867-го року частину споруд знесла вода і лише 1891-го року, після півстоліття роботи, ціною величезних зусиль і витрат, закінчено й закріплено цю грандіозну споруду, що регулює рівень води у всьому нижньому Єгипті.
Пароплав гудить і, затримавшись на декілька хвилин в місті, де Ніл розгалужується, рішуче прямує в правий рукав і пристає прямо до берега. 
Ніде, як у Баражі, не бачиш з такою ясністю, що може дати єгипетський грунт, коли використовувати його за допомогою необмеженої кількости води.
Вся територія гребель і допоміжних будівель це величезний квітчастий садок.
Дерева, розкидані то купою, то по одинці навколо вічно зелених галявин, вражають своєю різноманітністю Серед грандіозних сікомор, струнких пальм і розкішних бананів рясніють клумби канн, гвоздик, вербени цілими кущами цілий рік квітнучих троянд. 
Мимоволі вражає майже надмірна щедрість природи. Не дарма Бараж є одним з улюблених місць для пікніків каїрців і в день Шем-Ел- Несіма — свята весняного, — у цьому садкові, хоч він і величезний, не можна знайти жадного вільного місця.
Греблі, або вірніш, мости, коли дивитись на них збоку, дають дивне видовище. Особливо довга гребля, що перетинає Ніл на сході — так званий Далметський рукав — він має біля 260 сажень вздовж. Гребля другого рукава — Розета — має лише біля 210 сажень, хоч число прольотів у них однакове.
Греблі мають круглі залізні ворота, що витримують велике тиснення води—найбільший штучний підйом її — l3 футів. 
Звичайно, підіймають шлюзи і в момент проходу барж та пароплавів. Біля цих шлюзів збирається різна публіка, частково з екіпажу пароплавів, частково—це погоничі ослів та верблюдів, що вичікують, коли спуститься міст, піднятий для пропуску пароплавів.
Вся ця юрба галасує, гомонить, подає поради і підштовхує один одного поспішати, проте, без усякого наслідку.
Це дійсно країна, де вислів „час-гроші” — недоречний. Деякі баржі, що йдуть з вантажем з Олександрії до Каїру, витрачають, коли не буває вітру, на цю подорож до 2-х місяців — потяг-же іде всього 3 1|2 годині.
По садках Баражу проведено легкі колії, по яких котяться дрезини а дрезину підштовхують араби. Дрезини ці, так звані тролей, використовують і для сполучення з вокзалом, що лежить на східному березі поблизу великого арабського села. 
По святах станція ця у вечірні години буває переповнена публікою що вертається з прогулянки, і місця в передміський потяг бере з бою. .
Швидко пролітаємо через невеличкі, погано освітлені станції, де-не-де блищить місяць, відбиваючись в канавах або захоплених рижових ланах і через 25 хвилин потяг влітає під скляну покрівлю Каїрського вокзалу.
