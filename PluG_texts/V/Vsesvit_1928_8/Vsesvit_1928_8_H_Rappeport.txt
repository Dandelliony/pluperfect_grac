КРИГОЮ ДНІПРА
Улейка—зимовий подарунок південної течії Дніпра підчас льодоставу — маленька універсальна рибка, з сардику завбільшки.
Тільце її —„тушка", —іде на консерви, а луску вживають для ріжних хемічних потреб. Крига на півдні справа нетривала: поспішають рибалки частіше закидати невідь, наловити побільше риб'ячого „вундеркінду”, але як не змагаються більш як 3—4 неводи не зроблять: не так просто закинути невід під кригу і волочити його до „здойми".
Звичайно це робиться так: у велику ополонку опускають невідь з прив'язаними до його коротких боків „хохлами" великими жердинами; „хохли“ женуть у ріжні сторони повз ополонки, пробиті по межах певної ділянки річки, до другої ополонки, ближче до берега„здойми“,
де жердини і сходяться. Часто буває: спорсне гак керманича і хохли—в бік пішли гуляти під кригу- лиха тоді не збуде вся!
Негайно рубають нові ополонки спереду снасти, що пливе, але вона вперто завертає вбік, неначе глузуючи з рибалок.
Ще не один десяток ополонок продірявить крига, поки, нарешті спіймають „утікачку". Тяжка це штука — зимовий невід, — підтверджує досвідчений рибалка, але мириться з неминучістю: —а треба... бо улейка йде.
На пристані човнів, де з наступом тепла рябіють ріжними кольорами і вигадливими надписами ріжні „Женічки” „Лідочки", „Чайки”, „Маргарітки", зараз санна біржа з незмінним „Васьками”, „Зайчиками", „Стрілками” і іншими іменнями, що входять у кінські святці.
Для південних мешканців кататись на санях— рідка розвага тут зими майже безсніжні — всі йдуть на замерзлу річку, — встигнути покататися, а то (борони, боже), повіє теплий вітерець і криги наче й не було!
На біржі завжди жваво. А ну, кому на Гору, в Блешки! Сюди, сюди, громадяне, — еропланом долетимо!
Бреше. У нього не кований! Кого на вороному?— Годину в три хвилини робить! Він п'яний, не вірте! Шкапа! Підходь! Дам ходу кращу ніж пароплав: взимку пароплав
не ходить—крига, а я круглий рік, — закликають візники і прозою і віршами.
За авторитетним означенням старого льодобоя Данила нинішня зима—„самостійна". І справді: морози держаться ввесь час і крига товща ніж звичайно в тутешніх місцях—до пів аршина доходить.
Ледве почне світати —вже йдуть портовики на сезонну робот —лід колоти. Заходять далеко по льоду, кожний до своєї ділянки, позначеної очеретяною затичкою.
Колють від затички до затички. В результаті — величезний квадрат криги відділяється від загального покрову і, підштовхуваний гаками, разом в людьми підпливав до берега.
Тут крижину рубають на невеличкі шматки, витягають їх на лід, де знову ділять на менші шматки, зручні для відвантаження.
Цілий день тягнуться несчисленні крижані каравани, але льодобої Данили все рубають і рубають „кригу", ніби анають, що в літню спеку півдня їм скажуть: „Спасибі, товариші".