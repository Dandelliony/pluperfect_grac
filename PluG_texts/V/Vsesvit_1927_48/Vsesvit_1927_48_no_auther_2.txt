„ЧОРНІ ДНІ ХЕРСОНУ"
ЖОВТНЕВІ свята в Херсоні відзначились грандіозним видовищем „Чорні дні Херсону" — масовою інсценіровкою, розіграною на валах Херсонської фортеці.
Інсценіровка „Чорні дні Херсону" нагадує про перебування в Херсоні в 1919 році військ Антанти франко-греків, вигнаних потім партизанами відомого атамана Григор'єва та повставшими херсонськими робітниками. Не дивлячись на чисельну більшість (біля дивізї), прекрасну техніку й підтримку з боку флоти, що громила місто з Дніпра, окупанти після восьмиденного бою мусили залишити місто. Щоб забезпечити собі спокійний відхід грецькі війська виселили з будинків мешканців портового району. Всі мешканці, були виселені й зігнані в хлібні амбари, що містились на набережній, а потім ці амбари було запалено артилерійським вогнем. В амбарах згоріло живими понад 400 чоловіка. В постановці „Чорних днів Херсону" брали участь всі сили росквартированих у Херсоні військ (піше, артилерія й кіннота) профсоюзи, фізкультурники, вагони ТДО Авіохему, драмгуртки, артисти драматичного колективу „Червоний Факел" та інші організації. Всього в постановці приймало участь понад 1600 чол. По ходу дії бої супроводились артилерійською, кулеметною й ружейною стріляниною. Вкінці було спалено спеціяльно збудований амбар. Постановка мала колосальний успіх серед широких кол населення. Керував постановкою начальник Херсонського гарнізону т. Шишковський та головний режисер драмколективу „Червоний факел" т. Лозанівський. Сценарій для інсценіровки написано журналістом Петражицьким.
