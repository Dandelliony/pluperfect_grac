НОВИЙ РІК НА СХОДІ
Наступний новий рік застає Схід серед завзятої боротьби за нове вільне життя проти тисячелітньої тиранії, задурювання релігією та звичаями. Кантонська та народні армії хінські успішно відвойовують одну провінцію по одній. Повстання на Яві це є загрозливе попередження колоній своїм метрополіям, що наступний новий рік може їм принести багато прикрощей. Та здобувши політичне визволення, народи Сходу ще довго перебуватитуть під впливом релігійних звичаїв, що глибоко вкорінилися в їхнє життя. Звичаї та свята роспорошених на величезних просторах народів Сходу дуже ріжноманітні, бо ці народи зазнали багато ріжних впливів. Регулярний обіг року, як одно з найважливіших природніх явищ, святкується у всіх народів Далекого Сходу. Та цікава річ, що навіть самі дати зміни року, цеб-то його початок і кінець, дуже відмінні в ріжних народів. 
Тільки в Японії заведено від 1872-го року цивільний календар, а разом з цим і початок року від 1-го січня. За стародавнім японським звичаєм його святкується до 16-го січня, „святого дня" ремісників у ріднім краї, дня новорічних танків та традиційної страви — каші з рижу з червоним бобом. Після великої хінської революції в 1911 році, коли скинено манчжурську династію, пробувано завести європейський новий рік в Хіні. Першого року революції в договірних гаванях хінських народ брав велику участь святкуванні у нового року. Та вже 1914-й рік приніс із собою реакцію. Нахил до старих звичаїв і стилю був такий великий, що 1-е січня цього року обернулося в звичайний день, а новий рік за старими традиціями святкувалося 13-го лютого. Вже лаштування до цього дня показали, що хінський нарід поклав надолужити як слід два втрачені роки, коли він зрадив свої стародавні звичаї. Приказка: коли ти навіть за 1003 лі (хінська миля) від свовї домівки, то вертайся до дому, щоб відсвяткувати поворот сонця від зіми до літа, знову набрала сили. Знову з явилися жертовні дошки й вівтарі, таємничі вислови з червоних паперових літер на дверях та стовпах, брязкіт бубонів, гонгів і тарабанів, знову засичали заглушним тріскотом феєрверки. Ділове життя замерло цілком. Тільки найзлиденніші рікші — кулі не припиняли своєї щоденної тяжкої роботи.
За хінським календарем початок, ? весни припадав завжди на новий рік. Отже в повір'я що на новорічні дні не повинно випадати снігу, бо тоді багато з'явиться червів, і пашниці буде шкода. Як що ж сніг випаде взімку то черви змірають, і небезпеки втратити врожай не буде.
Так само в Тибеті свято нового року „Лозар“ вважається за весняне свято. Тибетці зміну пори року мають за перемогу світла над нічною темрявою, за прокид заснулих засівів і за початок весни, хоча свято „Лозар" походить, власне, від спогадів про перемогу. Будди над облудними вчителями. Кому доводилося бачити пишні церемонії і „танки диявола» у „Юнгхо — Кунг“, храмі лам  у Пекині, можуть уявити, що то в новорічні обряди у Тибеті, коли безмежні громади прочан від Бутана до Сіккіма, відНепала до Ладака, від сердньої Хіни до степової Монголії в ріжноманітних і барвистих убраннях надають мозаїчного характеру і надзвичайної пишноти. На доказ того, що владу демонів переможено і новий рік почався під знаком світлого щастя, троє лам урочисто спалюють клапоть паперу.
Сіямці святкують новий рік 1-го квітня. Та цей день вважається здебільшого за офіціяльний святний день, влаштовується паради, бенкети, вітання. Які в багатьох східніх державах, у Сіамі є прикрий контраст між офіціальним та громадським життям, і цей контраст особливо позначається в день нового року. Народ святкує новий рік тільки через тиждень. 
Ще пізніш святкують новий рік малайці на Малайському півострові і тубільна людність магометанської віри у Нідерландській Індії. Зміна року в них припадав в жовтні. Магометанський місячний рік не мав звязку ні з якими природними явищами. 
В жовтні тубільна магометанська людність святкує новий рік на Суматрі і Яві. Купується нові убрання, сплачується борги, чути безнастанний бренькіт у „піано“ музичний інструмент, дуже схожий ва японське «кото“.
На Філіпінських островах новий рік святкується не в той самий час. Католики «філіпінос“ (найбільше плем'я їхнє це тагали на острові Лузон) вітають поворот року 1-го січня службою божою, неодмінною печенею з свинини, туркотінням у тарабани, „замбомбами" та іншими брязкотливими струментами. Молоді дівчата пишаються в строкатих, барвистих шовкових убраннях, чоловіки програють останнє ієзо на боях півнів. Магометанська ж людність, особливо на островах Мінданао та Сулу, святкує місячний рік. На передодні нового року у провінції Моунтен на о. Лузон численні крамарі, що торгують собаками, заробляють великі гроші. Бо споміж усіх святочних страв жодна так не подобається, як сита собачина.
Та є й такі нароби, що підчас зміни року не благають собі щастя на наступний рік, а дякують за торішнє: це є айноси у північних провінціях Японії, Хідака, Ібурі, Кусхіро та Такахі.
Після молитов влаштовується ведмежі ігри.
Знову говорячи про Японію, слід зазначити, що ніде на Сході новому року не надають такої ваги, як у Японії та Хіні.
Списувати велику силу новорічних звичаїв в цих країнах одібрало б тут занадто багато місця.
