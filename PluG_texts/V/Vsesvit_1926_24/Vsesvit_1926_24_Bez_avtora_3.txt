Ордер на арешт.
ЧЕРВОНІ відступали. Невеличке повітове місто і неначе вимерло. Наглухо зачинено ворота й двері будинків... Затулено вікна... На вулицях— ні душі. Обивателі мов слимаки по ракушках, поховалися по своїх кублах.
Такими порожніми вулицями повертала до-дому Надя, що тільки-тільки випровадила на станцію товариші — партійців з Повіткому, що випровадила з ними свого чоловіка Сергія.
Надя теж партійка. За роки громадянської війни вона навчилася сміливо дивитися в майбутнє, не лякатися дійсности. Лише на одну мить здрігнулося й пригасло серце прощаючись з Сергієм. Вона знала —так треба, й бадьорими кроками збуджувала тишу притишклих вулиць.
Маленька затишна кімната. За столом нахилившись над книжкою сидить Надя, а за вікном притаїлась напружено сторожка, глупа осіння ніч. Не читається Наді. Ще за-дня вступили до міста білогвардійські частини і крізь ставшо долітають до неї гомін та скрип коліс: це обоз в'їзджав до міста. Наслухав на звуки ці Надя переводячи стрівожений погляд з вікна на ліжко, де, розкидавшись у сні, спить її маленький синочок Митя.
Неспокійно на серці у Наді її турбує пакет, що його залишив Сергій і якого вона не встигла передати товаришам. Вона вирішує заховати його. В садочку, під деревом закопує вона небезпечного пакета. Відразу стає спокійніше.
І раптом... упертий, настирливий грюк у двері. Заходиться собака гавканням, надриваючи горлянку. Швидко оглядав Надя кімнату, непевного нічого, всі сліди знищено.
Вона відчинила. Трус. Але не знайшли нічого і капітан просто звертається до неї: - «Віддайте пакета!" — думаючи збити її з пантелику тим, що мав такі певні відомості. Та Надя здивовано - заперечуюче знизує плечима. І от її заарештовують.
В контр-розвідці вона зустрічав одного з товаришів, що мав виїхати разом з Повіткомо — товариша Валерія. Він оповідав їй жахливу історію, як він, Сергій та ще де-хто затримались вигружаючи касу й прогавили останній потяг. Наскочив загін білих і його та Сергія заарештовано. Надя не вірить, та якось крізь напів причинені двері кабінету слідчого, вона бачить Сергія з перев'язаною головою, що його ведуть вартові.
Потім їй показують текст допиту Сергія, де він признається, що пакет у його дружини - Надії Карельської. Вона з обуренням нищить цей папер, але її ведуть до камери, де крізь маленьке віконечко вона бачить Сергія. Його постать... й ;го волосся... сумніву немає, це Сергій. А над вухом дзюрчить: — Життя близької вам людини в ваших руках.
Життя близької вам людини в ваших руках,—що дня солодко повторюють уста слідчого й слова настирливим дзижчанням крутяться в мозкові й туманять свідомість. Та Надя не здається. Вона напружує всю волю, щоб не зрадити справи, щоб не зрадити товаришів
Але якось на допиті на неї чекала ще одна несподіванка, жорстока, немилосердна вигадка людини, що Наважилася так чи інакше висмоктати з неї правду.
В кабінеті за столом слідчого сидів Митя, з яким приязно розмовляв полковник. Радісно кинувся він ДО неї, обвив їй шию рученятами. На мить вона забула за все на світі, притиснувши до себе любе маленьке тільце. І раптом над вухом журливі слова полковника: І його ви хочете зробити відповідальним за ваші вчинки.
Здивовані очі Наді нерозуміючи вп'ялися в слідчого. ...За пакета, що у вас, ми не вагаючися принесемо в офіру одне життя, — продовжу він, відбираючи Митю. Зрозуміла Надя. З криком розпачу кинулась вона за салдатом, що забрав Митю, але її перепинив слідчий. Глянувши на нього тупими, небачучими очима впала долі.
Надя стала вид^ вати. Частіше висвітлювалась думка. І от якось долетіли до неї уривки з розмови сестер-жалібниць, що ходили за нею. Вранці їх заарештували... 14 душ... вночі розстріляно... неодмінно провокація. А на другий день Надя мала листа: Митю, дитину нашу, я беру з собою. Я випешу в ньому ненависть до матери й до всього, що вона любила в життю. Ви зрадили 14 ваших товаришів—їх уже розстріляли. Ви дуже багато, як і кожна жінка, хоч і партійна, сказали під час гарячки. За це я маю ваше життя. Вбити вас було б надто великодушно-завтра ж будуть у місті ваші товариші. Валерій.
Два роки тому назад захопилася партійною роботою й зустріла Сергія. Вона покохала цю тверду вдачу й пішла до нього, залишивши Валерію поранене самолюбство та самітність. 1 Валерій протягом двох років пестив думку про помсту, виготовував до неї шлях, працюючи в осередкові. І нарешті мрія його стала дійсністю. Він жорстоко помстився вигадавши всю цю історію з арештом Сергія га Миті. Треба було добре знати душу людини, щоб зуміти довести її до
такого стану. Надю ж він знав, як самого себе.
Повернулись до міста червоні. Надя сама ствердила підозріння Сергія. Рвалась до нього квола вимучена душа Надії та розуміння вчинку стримало потяг. А Сергій не зрозумів. Він бачив перед себе лише провокатора.
Різко продеренчав дзвінок телефону в кімнаті предчека.
Ордер на арешт провокатора. — суворо й рівно звучав голос Сергія. Га коли агенти прийшли з арештом, вони побачили провокатора на ліжкові, в незручній, неприродньо — розкиданій позі, а по тканині кохтинки розлазилась густо-червона пляма з лівого боку.
Ставить цю картину на Ялтинській кіно-фабріці режисер Тасін за сценарієм Лазуріна. Знимав оператор Бельський. Участь беруть актори: Варецька (артистка театоу ім. Франка), що виконує ролю Наді, арт. Хайрі .(Сергій) та арт. Кузов (Валерій).
