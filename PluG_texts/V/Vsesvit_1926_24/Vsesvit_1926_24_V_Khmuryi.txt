УКРАЇНСЬКИЙ ПОРТРЕТ
В затишних стінах наших музеїв, де завжди вітає туга минулих днів і пахне глибиною давнини, сила ще недосліджених і остаточно незбагнутих мистецьких скарбів. Серед них чільне місце належить портретові, що становить багату й досить повну збірку пам’яток Української живописної культури від XI століття до наших днів.
Тисячі людей, перенесених з життя на полотно сотнями своїх і чужих майстрів від візантийського богомаза до віртуоза світотіни й колориту XIX століття. Це неоцінимий культурний скарб, це свідки нашої минувшини мало не за тисячу років збережені через безліч воєн і політичних чвар дбайливою рукою антиквара для нащадків.
В своїх колірах, в зборах коштовних єдвабів і парчі, в суворих рисах лиць і в нерушимих позах хранять ці портрети німі оповідання про те, як колись жили, як мислили  чим пишались наші можновладці. 
Ціла історія в барвах і персонажах від князя стародавньої Руси до цукрового короля, що тільки девять літ тому загинув у полум’ї пожеж і диму Жовтня. 
Їх повні залі в Київськім музеї ім. Шевченка, вони в Харкові, Чернигові, Дніпропетровську, у Львові стоять розставлені урочистими рядами, як вік минав за віком девять раз, серед річей і меблів своєї доби і свідчать про ті часи нашої штуки, коли вона була на службі в церкви й пана.
Спочатку це власне не портрети, а лишень той грунт, що підготовив христіянський культ для мистецтва портрету на Україні — напівсакральні фрески й мініятюри, розкидані по рішних пам'ятках старого письменства, на стінах церков і монастирів князівської доби. Всі ці князі, княгині й княжата пало схожі на справжніх і розповідають про тодішнє життя однобоко. Не зброї бразкіт і гуки війн невпинних, не гарячі коліри крови, не стогін і зойки бранц в лунають з цих полотен, а тільки князівська богомільність, пиха та рос коші. На нас дивляться з них не грязні й хижі очі владарів князівської Руси, що в трепеті держали смердів, в походах коротали вік, добуваючи данину на учти казкові, що не знали впину своїй загребущості, різали брат брата, син батька, а батко синів і всі гуртом душили посполітий люд.
Це лишень богобоязні люди. Вони завжди „під богом ходять". Будують церкви, моляться і коли кажуть себе малювати в цих церквах, то смиренними божими овечками припавши до ніг святого. Це лишень відгомін тодішнього життя — князі про людсьхе око.
Тодішній художник, перейнятий духом своєї доби, релігійним фанатизмом принесеним разом з христіянством з Царгороду не хоче чути й бачити реального життя. Він дає портрети ідеалізовані, перепущені через призму домінуючого устремління. Тому його зовсім не цікавлять деталі обличчя, — він малює тільки загальні характерні риси його, а натомість деталізує убрання, передав всі везерунки й оздоби, підкреслюючи його коштовність. Тому в постатях погорда, тавро пишноти й влади, як найвищий ідеал князів, що наслідували у всім візантійський двір, — навіть набоженський фанатизм і безоглядну віру в мертві догми засвоювали з відтам, хоча сами ніколи по сути не були ні богобоязними ні правовірними у христіянстві.
Увесь цей період нашого портретного мистецтва, проте став гарним грунтом для його розвитку на далі, створивши традицію портретувати значних персон, що за кілька століть дала Україні великих майстрів пензля. За середньовіччя, традиція ця ще міцно трималася церкви і, оббіраючи собі місцем її стіни, портетувала переважно фундаторів.
Цей період портретного мистецтва, хоч наскізь пересякнутий набоженством як і період князівської доби, хоч так само звязув портрет з церквою і малює часто й густо не живих людей, а якихось релігійних кастратів, проте більше за князівський відбивав справжнє життя доби.
Полковники, гетьмани й кошові не тільки слуги бога, а вояки — зброєю добуті гроші, що на них будувались церкви. На війні придбані сукна й адамашки, що в них пишаються полковниці й гетьманші. В кривавих січах заслужена та честь і слава, що поклала тавро гордині на мужні лиця панства. Вогнем пожеж блищать їх очі й
самоцвіти на шаблях і вітром степу засмажені похмурі лиця. Вік лютих бойовищ за владу, церкву й з золото, вік боротьби, що спалахнувши за волю, — кінчалася неволею, згубивши одних панів — натомість висувала інших — дивиться з церковних стін і з темних рам полотен, таких же темних, як вся доба середньовіччя.
З часом, як народився торговельний капітал, почали міцніть міста і цехи, за козацькою старшиною пнеться міщанство й попівство, що хоче також бундючно виглядати для нащадків і прибирає войовничі пози, спираючись правицею замість шабель на папериці і держучи в лівиці професіональні перначі.
Портретів тисячі, для їх уже існують спеціяльні цехи малярів, малюють їх по ремісницькі трафаретно, міняючи емблеми й аксесуари відповідно до соціяльного стану оригіналу. Портрет став модою, пихою багатого панства, Сангушків, Ржевуських, Вишневецьких, що мали їх цілі галереї.
Всі ці полотна ще пахнуть візантійською іконою, а фабрикуються по монастирських майстернях, та вже потроху проривається мистецтво, справжє мистецтво пензля, принесене цеховими майстрами з заходу, з Голандії, Німеччини й Італії. З'являється натуралістична трактовка в майстерстві, художник почина цікавитись особою, її індивідуальністю, її внутрішнім „Я". З Італії йде через Галичину шляхетний спокій Тиціяна, з Голандії гряде Рембрандт і якийсь майстер потіє десь Лубнях, щоб відтворить свого патрона в його світляній гамі.
Поволеньки портрет оживлюють пейзажем, спочатку десь у куточку боязко, де далі більше аж він стає за тло всього портрету. Само мистецтво XVIII століття потроху виходить на ширше поле, захвачує все ширші суспільні верстви: міщанство, нижче попівство навіть селянство. Тільки манера письма запізнюється сюди, як і всяка мода і тоді, коли панів малюють доморощені учні Тиціяна її Рембрандта, тут працює, й досі богомаз із Лаври.
Так іде до половини XVIII століття, коли в мистецстві образу на полотні у нас находять кардинальні зміни. Від того часу, коли козак Кирило Розум з „хохлом попал в цари", а старшина казацька зробилася дворянством, коли на Україні остаточно встановлено кріпацтво — все талановите потяглось до північної столиці. Там тепер жили новонароджені й старі магнати, там лишень міг знайти зарібок і мистець. Україна стала великою провінцією, що лишень постачала гроші на балі й художників для увічнення коханців Катерини.
В мистецстві зайшла нова манера з одного боку під виливом західніх майстрів, яких великі магнати запрошували робити свої портрети і які принесли до нас свою високу техніку й незнані до того способи письма, з другою пізніше через руську академію, де виховувалось багато українських художників і де вони придбали академічну закваску в майстерстві. В портреті другої половини XVIII століття остаточно вкорінився натуралізм. Ефектна поза, натиск на фактуру, аж до передачі прозоросте випещених обличчь та рук, оливкове тло, єдваб, оксамит і золото заповнюють золоті багети „аристократичної" доби українського портрету.
Цей період українського портретного майстерства дав нечувану кількість великих майстрів.
Це був розквіт мистецтва, породжений колосальним попитом через неймовірне збагачення жмені суспільства руками мілійонів кріпаків. Нам бракує місця бодай перелічити значніших майстрів цієї доби. Їх було кілька генеращій. Перша працювала при кінці XVIII століття й дала Антропова, Лосенка, Кипрянського, Левицького і тисячі його манірних двірських дам та царедворців. Друга на початку XIX століття родила Боровиковського й сотні художників кріпаків.
Тут маємо ще мішанину органічних національних форм з принесеними західніми — поруч з світовими шедеврами Боровиковського простенькі портрети часом нікому невідомих майстрів.
Друга чверть XIX століття стоїть під знаком академізму, хоча й менше позначився він саме на портреті, який тоді важали за те саме, що нині фотографію. Знаменний цей період тим, що тоді припадав творчість Шевченка.
Аж ось гряде новий владар земних утіх і злота — всесильний буржуа, а з ним нові два імена портретисте — Ілля Репін і Микола Ге.
З багет портретних поволі вже зникають випещені обличчя аристократів, ідуть купці, броварники, цукровики й інтелігенти. Натуралізм ще дужче вкоріняється. За натяками імпресіонізму Ге приходять „передвижники", що зникають тільки з Мурашком — професіоналом портретистом, вихованим у Мюнхені.
Кінець-кінцем портретне майстерство занепадав, спалене разом з буржуазією в жовтневих загравах.
Прийшов до влади новий господар, пролетаріят —багато-мілійонна маса. Вона звичайно теж замовить свій портрет, але який — побачимо трохи згодом.
