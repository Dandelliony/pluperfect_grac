Замело всі шляхи
Замело всі шляхи заметіллю,
в сніговії кружляє весь світ.
Обсотавшись мережею білою
сивий обрій в очах мерехтить.
Світ кружляє платочками снігу
і з-під ніг утікає земля
в білі сутінки зоряних ігор,
де Чумацьі-сш проблискує шлях.
Хтось мандрує снігами босоніж,
задивившись в заобрійну вись,
де у паморозь відблиском дзвонить
кутий золотом — зоряний Віз.
Погасають на обрії зорі,
зблідле небо припало на сніг,
— а в снігу — гнані вітром недобрим,
замерзають сліди босих ніг .. . 
