ШТОРМ В ОДЕСІ
Зносячи на своїм шляху всі перепони, могутня й нестримна морська стихія докотилася скаженим шквалом до південних берегів Союзу. На Чорнім морі настали дні небувалого шторму. Старі, вітром засмаглі морські вовки хваляться, що вже 25 років не знають такого бурливого моря.
І справді. Одеський порт, завжди відкритий взимку, коли навігація в інших чорноморських портах замірає, тепер скутий кригою. Одеський порт завмер, узявшись кригою.
Воронцовський маяк потопає серед крижаних хвиль. Найнепомітніші, найтонші обриси хвиль немов витворними узорами розмальовані. Перехоплюючись через підніжжя маяка, велечезні вали бурхливих хвиль спинились і застигли в своїм вулканічнім гніві непорушним крижаним покровом. Снігова хуртовина дзигою танцює над біло-синім морем. Хто зважиться в такі сердиті і люті дні, в норд-ост спорядитися в море? Рибалки? Вони тепер відпочивають, чекають на теплі весняні дні. Та ось знайшлися такі смільці. Близько Керчі шлюпка рибалок затерлася серед величезних крижин. Рибалки почали прохати допомоги. Їм послано льодолома, але смільцям пощастило самотужки дістатися до порту. 
Радіохвилі що-хвилини трівожно сигналізують небезпеку: Над Новоросійськом пролетів ураган. Вітрова сила досягав 12 балів. Вантаження припинилось. З Азовського моря радіо повідомляє: 
Крижані завали. Льодоломам у Керченській протоці і в Азовському морі тяжко працювати.
Пароплави з Миколаїва й Херсону припинили рейс.
Одеський порт зробився крижаним містом. Телеграфні стовпи, телефонні дроти, сходні, причали — все взялося кригою, бурульками, застигло, скаженим ураганом все знесло — зірвало. Величезні крижані масиви теж зірвало, і що-хвилини радіотелеграф-єдиний маяк, що не перестав працювати в таку бурю, — сповіщав про нову руїну: Потонуло вітрильне судно, потопило баржу, затерло льодом. Грека «Лемноса» бураном викинуло на мол —, на щастя з легкою аварією. Катер «Ульянов», що плив з Азов'я, викинуло на берег коло Очакова. Чужоземці стоять на парах, готові що-хвилини відплисти, та вітер скаженів, шторм перемагає, величезні хвилі заступили всі шляхи від Воронцовського маяка до гавані.
П'ять діб беззмінно старий маячник Микитюк пильнує на одинокім маяку. Наблизитися до маяка катером ніяк було: мало не загинув. Грізні хвилі ледве не розбили вщент катера. Микитюк стояв на варті. Зважливий моряк. Ураган йому ніщо. На маяку є запас консервів, сухарів і води на цілий місяць. Та от лихо: запас тютюну вибув. Микитюк тяжко нудиться. Він прохав зміни. На прохання Лоцманської дистанції Портове Управління відрядило до маяка катера, щоб змінити вартового. Не пощастило дістатися туди. І от гурток моряків на одчай спорядивши маленьку шлюпку, серед безодні небезпек ледве дістався до маяка, і змінив Микитюка.
Тендрівський та Дніпровсько-Бузький маяки не мають жодних зносин з берегом. Невтомно і беззмінно, день і ніч вони на посту подають сигнали, рятують судна від гніву морської стихії.
Скільки шкоди завдав ураган і шторм морському транспортові! Скільки аварій, скільки коштів угачено на ремонт, на роботу льодоломів, що іноді безпорадно борсаються і на превелику силу прокладують собі шлях для пароплавів.
Фатальна видадковість, чи недбання, чи що? Про це скаже аварійна комісія, що розслідує причини аварії. Трудовники моря невсипуще боряться з несамовитою стихією, Микитюки бадьоро стоять на варті.
