БУДИНОК ЛІТЕРАТУРИ ім. В. БЛАКИТНОГО
В грудні місяці —в роковини смерти тов. В. Блакитного, в Харкові відкрито Будинок Літератури імени цього першого пролетарського поета і відданого будівника революційної культури на Україні.
Затишна вулиця столиці —вся вулиця в деревах. Здалеку шумить центр міста. А тут — трьохповерховий будинок, де збіраються вечорами наші робітники пера - від поета і белетриста до репортьора.
Радянська влада і секція Робітників Друку при спілці Робітників Освіти—зуміли подбати, щоб у цьому будинкові робітник пера мав найкращі умови для роботи, для поповнення свого культурного багажу. Щоб у письменника і журналіста було бажання відвідувати цей затишний куток.
Ось тому було звернено особливу увагу на оздоблення будинку в середині.
Кілька місяців працювали художники над розмалюванням стін, над проектами дверей, люстр, навіть меблів.
Все це зроблено в одному українському стилі, звичайно, медернізованому.
Кімнати для засідань, читальня, бібліотека, велика заля з естрадою —все в одному стилі, з прекрасним освітленням і оздобленням.
Перед будинком ім. В. Блакитного стоять великі завдання і перспективи. Тут буде об'єднано всю роботу літературних організацій столиці, всі письменницькі організації повинні об’єднатися тут в спільній роботі.
І ось біля цього будинку повинно творитися надалі об'єднання письменників |у творенні пролетарської літератури на Україні.
Про цю спільну роботу пролетарських літературних організацій в будинку ім. Блакитного говорив і тов. Затонський в своїй промові на відкритті.
Радянсьна влада і Комуністична партія дбають про те, щоб письменники наші мали найкращі умови для спільної роботи, для єднання, для спільних виступів.
Зараз там відбуваються збори окремих літературних угруповань, засідання, а в понеділок 31-1 відбувся перший диспут «Про сатиру в сучасній українській літературі!.
Так само 25 —28 січня в Будинкові Літератури ім. В. Блакитного відбувся Всеукраїнський З'їзд пролетарських письменників.
