Кров індустії
ПАРОПЛАВ запізнився. Ми заночували на рейді. Було тихо. Обережний подих моря шелестів над нами. Баку — такий близький і неприступний до ранку — розгортався перед нами від краю до краю, ввесь у кільцях і гірляндах електроламп.
Безліч вогників тремтить у залитій мазутом воді. Прожектори тнуть непроглядно-чорне небо. З цього рейду — скільки це років тому? — подався пароплав з «двадцятьма шістьма». Палива до Астрахані не вистачило —і ось двадцять шість комісарів на сходнях Красноводської пристани. А там—тюрма, товарний вагон, 1 знову непроглядна ніч у середній Азії, одноманітна пісня коліс і 207 верства: перестанок Ахча-Куйма.
Баку — дивне, незрівняне місто: азіятська Москва. Ви йдете широкою, цілком європейською вулицею, де збереглися навіть (від чужоземної окупації) англійські написи по рогах вулиць. Ви звертаєте в один Провулок, у другий, і ви в Азії, У щирісінькій і непідробленій Азії.
Тут вузькі вулиці, де не роз'їхатися двом гарбам. Тут безмовність перських будинків а наглухо замкнутими гратками вікон. Тут - стародавній палац підступних бакинських ханів —і понад самим морем - самотня «Дівоча вежа».
І тут же за якусь тисячу крокі — напружений до вайвищої міри нерв сучасної індустрії, джерело живлющої рідини, цілющий елексир промисловости - нафта. Кажуть, що бакинські нафтові джерела вичерпуються, що де-далі менше родить грунт старих татарських аулів: Балахани, Сурахани, Савунчі, Бібі-Ейбат. Їх іменем названо промисли, що давали на добу кожний понад 2 міліони пудів нафти. Але під старим Баку, як знайшли геологи, є нове Баку —кирмакинські нафтові родовища. А ще з кожним роком де-далі більше зростають Грозненські, Майкопські, Ембанські промисли. І в запасі ще острів Челекен (на Каспії), Фергана, північ СРСР, Забайкальський край.
Нині 70% світового здобутку нафти дає країна Рокфеллера й Моргана, та коли не помиляються підрахунки інженерів, — через 12 років Сполучені Штати вичерпають увесь свій нафтовий запас.
І тоді осередок нафтової індустрії переміститься з Каліфорнії до того ж самого старого азіатського Баку.
Добування нафти надзвичайно проста річ, хоча б рівняючи а добуванням колишнього конкурента нафти — вугілля. Посеред нафтової дільниці закладають свердловину і становлять вишку — частіш дерев'яну, ніж стальну. Вишка потрібна, щоб опускати в свердловину і підіймати важки й свердел.
Свердел просвердлює землю і поглиблює свердловину аж до самого нафтового родовища.
Свердел причіплєються до линви, або ж до залізної штанги для штангового свердлування. В цім разі штангу підвищують, прироблюючи нові коліна. Свердловиний бруд вичерпують особливим довгим вузьким черпалом з рухомим краном на кінці, подібним до примітивного рукомийника.
Щоб свердловина не осипалася, в середину її вкладається металічна труба.
Якщо свердловина завглибшки 2 —3 тис. футів, то труба важить мало не 5 тис. пудів.
Отже «обсадка» труб вимагав великої обережности і старанного розрахунку.
Коли свердловина досягла нафти, вона починав бити вгору. Іноді підземне тиснення бував таке велике, що струмінь вихоплюється над землю з страшенною силою, б'є фонтаном, викидаючи сотні тисяч пудів нафти й піску, руйнуючи будівлі та заливаючи околиці цілим озером нафти.
Здебільшого ж нафту доводиться випомповувати, «тарталити» черпалами, особливими помпами, або ж, нарешті, компресорами. В останнім разі у свердловину вганяють повітр'я. що обертав нафту в шум і жене її вгору.
Фонтанне добування нафти невигідне, бо занадто багато пропадає нафти. Та й взагалі свердловинне добування нафти дає всього тільки з 20% нафти.
Тим то нафтопромисловість поволі переходить на брудне добування нафти.
До коштового палива найближатимуться шахтами та штольнями.
На світанку нафтової індустрії нафту возили бочками. Потім у цистернах.
Тепер будують нафтопроводи і гасопроводи. Трубами їхніми загалом на протязі 120 тис. верстов посновано Сполучені Штати Америки.
Це — справжні жили, що ними переливається кров світового господарства.
В 19-му віці брати Дубініни, кріпаки графині Паніної, знайшли «фотоген», що горів у лампах ясніш за нафту і до того ж без диму.
Нині кожний з 15 міліонів американських автомобілів, кожний швидкохідний «стимер», кожний локомотив, що пробігав неосяжними пісками на півдні нашого Союзу, нарешті, кожний аероплан —все живиться нафтою.
Недурно Клемансо писав у своїй ноті президентові Вільсонові на передодні останніх боїв на західному фронті: «Як що союзники не хочуть програти війну, то вони мусять подбати про те, щоб Франція під час рішучого німецького натиску дістала бензин, потрібний їй як кров у майбутніх боях».
Сирени 150 тис. військових грузовиків Антанти заглушили гуркіт німецьких потягів.
Всесвітнє побойовисько закінчилося перемогою автомобіля над паротягом.
Кінчилося на те, щоб обернутися в нове побойвисько, що далеко залишить позаді бої 1914—18 років: бій за нафтові джерела.
За прадавніх часів на порослих хвощами поля винах сходилися допотопні страховища і билися за пасовиська.
Хвощі на прадавніх пасовиськах згнили і перетворилися в нафту. І тепер на п'яти материках сходяться «Стандарт-Ойлі» та «Ройяль-Детчі» і на цілий світ розлягається хрускіт рос трощених кісток.
