СІЧ В ОДЕСІ
Орди татар, легіони польсько-«кварцяного» війська всі вони об невеличкий острів серед Дніпра, вкритий кількома халупками, з церковкою однією, розбивали свої могутні і громохкі хвилі.
Цей острів — була запоріська Січ. Славетна Січ —що в старі часи не в одній думі, не в одній пісні прославлена, вкрита серпанком легенд, казок і переказів.
На майдані Одеської кіно-фабрики, де за невисоким парканом дзвенить трамвай і шелестять пружнастими шинами по жорстві шосе автомобілі, виросли старовинні будівлі, що вкривали колись Хортицю.
Знавець нашої старовини, проф. В. Кричевський, відживив куток Січи на території кіно-фабрики. З грубих слупів дубових, з глини й соломи, не бутафорія, а мало—мало не справжні побудови—такі стояли запорізькі куріні і хати селянської України XVII віку, щоб спалахнути, нарешті, вогнем пожежі.
«Татари підпалюють село»—такі коротенькі та прості слова сценарія. І от за словами цими сталося: великі, старанно рубані й муровані хати зайнялися вогнем пожежі. Падали й палали слупи, чорним димом сповивалися стріхи. За ніч було все скінчено Від «села» лишились купи попелу й вугілля.
Зате на екрані ще не рік і не два палатиме це село і хвилюватиметься роз'ятрене і розбурхане соціяльними кривдами море голів на Запорізькому майдані.
