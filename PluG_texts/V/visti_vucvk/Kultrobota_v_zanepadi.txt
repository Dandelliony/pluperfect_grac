
Утворенням найсприятливіших умов забезпечуймо соціялістичні темпи побудови соціялістичного велетня
На Тракторобуді є понад 300 чоловік, яких втягнуто до фізкультури та розваг. Та коли подивитися добре, то треба сказати, що фізкультури серед молоді Тракторобуду бракує, не зважаючи на те, що там є керівник.
Про піднесення культурного рівня не доводиться говорити. Робітнича маса вимагає відповідної культроботи, але вимоги так і залишаються. Взяти наприклад, – немає відповідного помешкання для того, щоб можна було провести якусь культроботу. Кіновистави рідко можна бачити на Тракторобуді, червоні кутки зовсім не працюють, не зважаючи на те, що їх там невелика кількість, і які звуться червоними кутками, а по суті треба сказати, що не червоні кутки, а пусте місце.
Робота провадиться випадково, не систематично, всі гроші, що покладено щодо піднесення культроботи пішли даремно, культробітників спеціяльних немає. Окрпрофрада допомагає в роботі наскоками, живого повсякденного керівництва бракує.
Р.
 — — — — — — –
Постачання
Наші тракторобудівські церобкоопи ще не мають в себе гнучкости, яка б задовольнила робітників Тракторобуду. Простий факт – робітники закінчують роботу о 4-й годині, крамниці – теж. Це робітника нервує, що йому доводиться чекати до другого дня.
Зовсім незадовільна справа з перевозом краму та продуктів з міста на Тракторобуд. Причина цьому – недоговореність кооперативної організації з господарниками Тракторобуду. Ще досі не склали угоди між собою про кількісну потребу транспорту для перевозу продуктів і т. ін.
Правління Церобкоопу й досі ще не проробило питання про те, аби мати в себе кваліфікованих працівників прилавка, що дало б змогу ліквідувати черги та марнотратство робітного часу. Правлінню треба більш-менш перебудувати свій торговельний апарат, аби ліквідувати свій борг, який накопився за існування Тракторобуду. Робітники чекають від церобкоопівського апарату чутливости та гнучкости від торговельного та управлінського апарату.
Хома Н.
 — — — — — — — — -
Будівництво нового харчопромкомбінату
Будівництво Харківського тракторного заводу та нового соціялістичного міста – «Новий Харків» – вимагає якнайкраще забезпечити робітництво громадським харчуванням. Харківський Окрплян ухвалив розпочати будівництво великого харчового комбінату, що обслуговуватиме робітників тракторного заводу та населення соціялістичного міста – «Новий Харків».
На останньому своєму засіданні Секретаріят Харківського Окрвиконкому обговоривши доклад Окрпляну про будівництво харчового комбінату, визнав, що до складу комбінату повинні ввійти підприємства – фабрика-кухня, механічний хлібний завод, овоче-сховища. Крім цього до складу комбінату мають увійти заводи – молокопереробний, льодовий, штучних мінеральних вод, відгодувальні пункти для худоби і птахів, та низка інших підприємств.
Наступного року в Харкові мають розпочати будівництво м’ясного комбінату районного значіння. Крім цього вже будують холодник. Тому Секретаріят ОВК визнав за недоцільне включати до складу харчового комбінату різниці, ковбасні фабрики, утильзавод та холодник. Переховувати продукти, що швидко псуються, слід буде на фабриці-кухні та в житлокомплексах, де утворити спеціяльні місця.
В першу чергу ухвалено будувати фабрику-кухню, льодовий завод та квасоварню. По цьому розпочнуть будівництво великих овоче-сховищ, та пунктів, для відгодівлі худоби та птахів. Будівництво заводів – хлібного, молокопереробного та мінеральних вод розпочнуть в другу чергу.
В 1931 році фабрика-кухня Харчкомбінату повинна вже працювати. Вона на добу даватиме 150-160 тис. обідів. Звичайно, цей обсяг її роботи перевищуватиме з початку потреби «Нового Харкова» та Тракторного заводу. Тому секретаріят ОВК визнав, щоб зайвину продукції фабрики-кухні постачали для населення самого Харкова.
Фабрика-кухня Харчового комбінату головним чином вироблятиме півфабрикати. Її продукцію постачатимуть населенню «Нового Харкова» через розподільники житлокомплексів. Страви для робітників Тракторного завода та розташованих на Лосівському майдані підприємств, фабрика-кухня постачатиме через спеціяльні розподільники.
Секретаріят доручив секції торгівлі та кооперації Окрпляну протягом двух тижнів розв’язати питання про внутрішньоміський транспорт для обслуговування Харчового комбінату.
 — — — — — — — — 
Безпляновість
Вже давно групи робітників ВЄО вимагали, щоб їм управління Тракторобуду дало відповідний плян, щодо устаткування електроосвітленням ті гуртожитки, які вже закінчено та незабаром закінчаться. Ці групи ВЄО (тобто всесоюзного електрооб’єднання), які провадять роботу по устаткуванню Тракторобуду електричним світлом, склали між собою соцумову, в якій говорять:
1) Про зниження собівартости на 15% за рахунок ущільнення робочого дня, за рахунок економії витрат матеріялів.
2) Ліквідувати прогули, проводити облік злісних прогульників.
3) В строк виконувати дані роботи.
4) Піднести рівень малокваліфікованих робітників способом обміну думок.
Крім цього робітники вимагають від техперсоналу Тракторобуду: забезпечення достатньою кількістю інструменту, підвищивши його якість, своєчасного постачання матеріялами, допомоги ударним бриґадам щодо кваліфікації робітників ударників, через організацію курсів на монтажі «Тракторобуду». Бриґади також вимагають своєчасної видачі нарядів щодо світляної техніки.
Отже управа «Тракторобуду» та інженерно-технічний персонал досі не думав про те, щоб створити певні умови, цим бриґадам для поширення робітничої ініціятиви. Групи монтажників скільки не намагались, аби були пляни для переведення робіт, але й досі за такі не чути, що безумовно перешкоджає нормальні роботі по електроустаткуванню.
Адміністрація не знає, що робитиме завтра кваліфікована робоча сила. Треба тільки навести один приклад: ніде ви не почуєте і не побачите, щоб кваліфіковану робочу силу особливо монтерів посилали чорноробами, а в Тракторобуді це було.
Технічний персонал зовсім не бере участі щодо розгортання соцзмагання на Тракторобуді.
З боку управ силового господарства Тракторобуду зовсім не почувається гнучкости, щодо реалізації недовантаження 95 тон матеріялу (проводу), від чого трапились простої кваліфікованої робочої сили, багато буває робіт, які виконуються з витратою відповідних коштів, а потім перероблюються. Такий випадок був на земляних роботах, по закладці фундамента одного цеху. В процесі роботи чертеж був ліквідований, гроші які було вкладено пішли за вітром, роботу довелось перероблювати.
Треба відповідним організаціям втрутитись в цю безпляновість та безгосподарність.
Над.
 
