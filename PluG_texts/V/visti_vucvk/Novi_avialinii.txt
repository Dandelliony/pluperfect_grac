
Управління Цивільного повітряного флоту розробило план організації авіаційного сполучення в західних областях УРСР. Відкриваються нові авіалінії: Москва - Київ - Львів, Київ - Тарнополь - Станіслав, Київ - Ровно - Луцьк. Організовується також авіазв'язок між областями і районними центрами. Літаками доставлятиметься в райцентри пошта, газети, журнали, вантажі. Населення обслужуватиметься авіаційною швидкою медичною допомогою.
Тепер іде діяльна підготовка до відкриття навігації. Аеродроми і порти обладновуються навігаційною апаратурою. Провадиться ремонт приміщень аеровокзалів.
Понад 3 млн. крб. економії
КІРОВОГРАД, 8 лютого. (Власкор «Вістей»). Раціоналізатори та винхідники Кіровоградського заводу «Червона Зірка» в минулому році подали 834 раціоналізаторських пропозиції; 395 пропозицій було реалізовано. Це дало заводові 3.300 тис. крб. економії.
В цьому році раціоналізатори та винахідники заводу працюють над тим, щоб дати не менше 3,5 млн. крб. економії від застосування раціоналізаторських і винахідницьких пропозицій.
Закінчились республіканські змагання конькобіжців
Учора, 8 лютого, закінчились республіканські змагання кращих конькобіжців України. Останній день був присвячений виступам кращих майстрів льодового поля, які змагались на встановлення нових рекордів.
За цей день було встановлено 5 республіканських рекордів. Один з кращих конькобіжців України Зарембо (Харків) домігся нових досягнень в бігу на 500 метрів - 46,8 сек. і на 1000 метрів - 1 хв. 39,3 сек. Його сестра Б. Зарембо добилась нового рекорду в бігу на 5000 метрів - 11 хв. 11,4 сек. Харків'янин Агронович пройшов 10.000 метрів за прекрасний час - 19 хв. 31,8 сек., що також є новим українським рекордом. Нарешті, В. Піскун (Київ) встановив республіканський рекорд для юнаків у бігу на 3000 метрів - 5 хв. 47,9 сек.
Гастролі Державного симфонічного оркестру СРСР на Україні
МОСКВА, 8 лютого. (Власкор «Вістей»). Сьогодні на Україну виїжджає Державний симфонічний оркестр Союзу РСР, концерти якого відбудуться в Києві, Харкові, Дніпропетровську, Одесі і Полтаві. Диригуватиме заслужений артист республіки Олександр Гаук. В програмі концертів: твори Ліста, Вагнера, Рахманінова, Танєєва, а також радянських композиторів - Шостаковича, Шапоріна і Прокоф'єва.
В гастрольній подорожі бере участь народний артист СРСР Пірогов, який в супроводі оркестру виконає ряд класичних оперних арій.
Процес зграї наклепників провокаторів
Брехливий гобой
Прізвище Куляби вже не раз згадувалося на процесі. Одна з наклепницьких заяв на ряд працівників Київської опери потрапила в один з 15 томів цієї справи. Під нею стояв підпис Куляби. Ще слідчий зацікавився автором цього наклепу, що, як дві краплі води, був схожий на таку ж наклепницьку статтю Нечипорука. Цю разючу схожість фактів, стилю і манери писання Куляба пояснив слідчому цілком одверто й просто: все було написано під диктовку Клімова і за редакцією Нечипорука.
Ось перед судом стоїть цей «свідок» Куляба - хорист опери. Він вже забув про показання, дані слідчому.
Єдиним справжнісіньким автором наклепницької заяви був тільки він. Хай суд не дивує те, що Куляба, людина малописьменна, міг написати такий майстерний літературний твір. На нього зійшло натхнення. Не поспав ніч, і готово.
- Ех, краще б не було тієї ночі! Стільки неприємностей довелося мені пережити після цієї заяви. Нічого не ствердилося. Факти підвели. А все через того… з гобоєм.
- Через кого? - здивовано запитує прокурор.
- Та через того оркестранта, ніяк не згадаю прізвища… На гобої він гра. Та й другий брехав, теж з оркестру. В коридорі мені розповідав. Хіба я винен? Якби я знав, що відповідатиму перед судом, ніколи б не писав заяви, - визнав наївний свідок.
За клопотанням прокурора, суд ухвалив притягти свідка Кулябу, як автора наклепницької заяви, до кримінальної відповідальності.
Тоді Куляба перебудувався: він заявив Верховному Судові, що наклепницьку заяву писав разом з Мельниченком, Нечипоруком і Клімовим.
 
У театрах
Державний ордена Леніна академічний театр опери та балету УРСР ім.
 Т. Г. Шевченка (вул. Короленка, 50), телеф. 3-84-20, 3-33-00. 9 лютого -
  «Мазепа», 10 лютого - «Спяща красуня». Початок о 7 год. 30 хв. вечора.
Державний драматичний театр ім. Ів. Франка (майдан Спартака, 2),
 телеф. 3-51-32. 9 лютого - вихідний день, 10 лютого - закрита вистава. Квитки за 10-ІІ дійсні 11. ІІ. Картки постійних місць з штампом 10.ІІ треба відмітити в касі театру. 
Київський державний театр російської драми УРСР (вул. Леніна, 5), телеф. 4-77-40. 9, 10 лютого - «Павел Греков». Початок о 7 год. 30 хв. вечора.
Київський театр Червоної Армії КОВО (вул. Фірдоусі, 8), телеф. 3-74-54. 9, 10 лютого - «Интервенция». Початок о 7 год. 30 хв. вечора.
Державний театр музичної комедії (вул. Червоноармійська, 51-а),
 телеф. 3-96-04, 3-25-35. 9, 10 лютого - «Голуба мазурка». Початок о 8 год. вечора.
Київський державний єврейський театр УРСР (Хрещатик, 29), телеф. 3-39-70. 9 лютого - «Девушка из Москвы», 10 лютого - «Доня». Початок о 7 год. 30 хв. вечора.
Держцирк
Сьогодні і щодня велика циркова програма в 3-х відділах. Гастролі дресирувальника великої групи африканських левів Макса Борисова. Виступи універсального артиста Да-Деш.
 
