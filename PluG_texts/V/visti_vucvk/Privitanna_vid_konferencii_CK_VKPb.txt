
VII окружна партійна конференція УВО гаряче вітає бойовий штаб соціялістичної будови, непримиримого борця за ленінську лінію партії, за єдність та монолітність більшовицьких лав – ЦК ВКП(б).
Правильне й тверде керівництво Центрального Комітету, рішуча боротьба з правим опортунізмом, як головною небезпекою на даний період, з «лівими» закрутниками та залишками контр-революційного троцькізму, забезпечили пролетарській країні велетенські успіхи соціялістичного будівництва, зміцнення диктатури пролетаріяту, ріст довір’я до партії багатомільйонних мас трудящого селянства, що з ентузіязмом здійснюють політику партії в справі соціялістичної перебудови сільського господарства.
Конференція відзначає правильну та вчасну мобілізацію ЦК уваги партії та трудящих мас на боротьбу з перегинами й перекручуваннями партійної лінії в колективізації. Директиви ЦК забезпечили зміцнення досягнутих успіхів та дальше просування вперед у справі колективізації і ліквідації глитайства як кляси у районах суцільної колективізації.
Партконференція запевняє ЦК, що партійна організація УВО, як і раніше, непохитно й рішуче боротиметься за генеральну лінію партії, проти всіляких спроб послабити темпи соціялістичного будівництва, як і раніше, настійно зміцнюватиме бойову могутність збройних сил Радянського Союзу.
Хай живе ленінський ЦК ВКП(б).
 — — — — — — — –
Виконкому Комінтерну
VII окружна партійна конференція УВО шле палке більшовицьке привітання організаторові та керівникові революційної волі трудящих цілого світу, штабові світової пролетарської революції – Виконкомові Комінтерну.
Більшовицька організація, начальницький склад та червоноармійські маси УВО з непослабленою увагою стежать за розвитком світових подій і, у відповідь на готування капіталістами конртреволюційного походу на СРСР, вперто працюють над закріпленням бойової моці пролетарської країни.
Конференція запевняє Комуністичний Інтернаціонал, що частини УВО першої-ліпшої хвилини готові до бою з капіталістичними хижаками.
Хай живе світова пролетарська революція!
Хай живе Комінтерн!
 — — — — — — — — — — 
Голові РВР СРСР т. Ворошилову
7 партійна конференція УВО шле Вам, стійкому більшовикові-ленінцеві, невтомному будівникові озброєних сил пролетарської країни палке більшовицьке привітання.
Конференція палко вітає у Вашій особі Революційну Військову Раду Союзу, що за її керівництвом безупинно й неухильно зростає й укріпілюється бойова міць робітничо-селянської Червоної армії й фльоти.
Партійна конференція ставить перед собою завдання, з’єднавши ще міцніше свої більшовицькі лави, начальницький склад і червоноармійську масу навколо генеральної лінії партії, всю свою енерґію й волю скерувати до найкращого забезпечення дальшого підвищення й зміцнення боєздатности частин округи.
Більшовицька організація УВО запевняє, що завдання бойового й політичного підготування, які поставила Реввійськрада, будуть виконані.
Хай живе могутня бойова сила пролетарської держави – Робітничо-Селянська Червона армія!
 — — — — — — — — — — –
Конференція вітає тов. Сталіна
VII-а партійна конференція Української Військової Округи шле тобі, вождю партії, вірному учню Леніна, невтомному борцеві за ленінську генеральну лінію партії, свій більшовицький привіт.
ПРЕЗИДІЯ КОНФЕРЕНЦІЇ.
 — — — — — — — — — — — — — — 
ЦК КП(б)У тов. Косіору
VII округова партійна конференція УВО шле в Вашій особі палкий більшовицький привіт ленінському керівництву комуністичною партією більшовиків України – ЦК КП(б)У.
Твердо й непохитно скеровуючи під керівництвом ЦК волю мільйонів пролетарів і трудящого селянства на здійснення велетенських плянів соціялістичного будівництва, ведучи непримиренну боротьбу на два фронти – проти правого капітулянства, як головної небезпеки, так і проти рештків контр-революційного троцькізму і «лівих» закрутів, по більшовицькому з’єднана і загартована комуністична партія більшовиків України домоглася нечуваних успіхів в індустріялізації країни та соціялістичній перебудові села, в зміцненні диктатури пролетаріяту, в з’єднаності робітничої кляси та широких мас трудящого селянства навколо генеральної лінії партії.
Правильна політика партії щодо бідняцько-середняцьких мас села забезпечила величезний зріст колективізації, викликала ентузіязм трудящих в справі соціялістичної перебудови села. Цілком своєчасні й правильні заходи ЦК по боротьбі з припущеними на місцях викривленнями партійної лінії в колективізації, мобілізація партії та трудящих на боротьбу з ними, створили умови для закріплення досягнутих успіхів і дальшого просування вперед по шляху соціялістичної перебудови села та ліквідації куркульства, як кляси, в районах суцільної колективізації.
Партконференція з обуренням відкидає всякі базікання про відступ партії, неправильну політику ЦК, і запевняє, що разом з усією партією більшовицька організація УВО вестиме й надалі нещадну боротьбу з усякими спробами ревізії ленінської лінії партії, послаблення темпів соціялістичного будівництва та обороноздатности країни.
Хай живе ленінський ЦК КП(б)У.
Хай живуть дальші перемоги на фронті соціялістичного будівництва та зміцнення обороноздатности країни.
 — — — — — — –
Партконференції на Маріюпільщині
На металюрґійних заводах ім. Ільїча та у Маріюпільському торговельному порті закінчилися районні партконференції. На всіх трьох конференціях делеґати особливу увагу приділили боротьбі з проявами правого опортунізму та «лівих» закрутів у питаннях колективізації. Конференції докладно обговорювали питання виконання промфінпляну, та тих виробничих неполадок, що промфінплян гальмують. Питання про поліпшення робітничого постачання було також у центрі уваги конференцій. Делеґати відмічали, що Маріупільський ЦРК на вміє розподіляти крам, вчасно дати його споживачеві. Багато говорили також на конференціях про недоліки у культроботі, про потребу її розгорнути влітку. Усі три конференції ствердили правильність керівництва окружного комітета партії, який неухильно здійснював генеральну лінію партії.
За лінію ЦК партії
Загально-міська Миколаївська районна партконференція на доповідь Окрпарткому – схвалює лінію ЦК партії. Конференція відзначила, що намагання правих та «лівих» ухильників зштовхнути партію з правильного шляху – зазнали поразки. Конференція підкреслила низку завдань, що стоять перед міською партійною організацією, зокрема виконання промфінпляну, а також зміцнення колгоспного сектору та посилення впливу міського пролетаріяту, його керівництва колгоспним рухом на селі.
Наймити йдуть до лав партії
За відомостями з районів Конотопщини наймити та бідняки, переважно з тих, що організовані у колгоспи, підчас травневих свят подавали масові заяви про вступ до компартії. У селі Кальчиновському Дмитрієвського району підчас демонстрації подали заяви про вступ до партії 16 наймитів, а у селі Красному Батуринського району – 10 наймитів та бідняків. 
