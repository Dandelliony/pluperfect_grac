
ПАРИЖ, 7 лютого. (ТАРС). Агентство Гавас передає повідомлення про воєнні дії на західному фронті: «В зв'язку з тим, що покращала погода, на фронті знову відновилась деяка активність. Проте, воєнні операції обмежуються тільки діяльністю патрулів.
Дії авіації, як і раніше, незначні».
ПАРИЖ, 8 лютого. (ТАРС). В офіціальному комюніке, опублікованому вчора ввечері в Парижі, говориться: «День пройшов спокійно на всьому фронті. Де-не-де над Рейном відбувалась перестрілка піхоти».я
В сьогоднішньому ранкомову комюніке сказано: «Наприкінці вчорашнього дня і протягом ночі відмічалась зросла активність патрулів у різних пунктах фронту».
БЕРЛІН, 8 лютого. (ТАРС). Верховне командування німецької армії повідомляє: На Саарській ділянці фронту - трохи більш пожвавлена артилерійська і розвідувальна діяльність.
Втрати ворожого і нейтрального торгового судноплавства від початку війни до кінця січня становлять 409 суден тоннажністю в 1.493.431 тонну. За той же час німецькі воєнно-морські сили привели в німецькі порти для огляду 354 судна загальною тоннажністю в 607.881 тонну.
ЛОНДОН, 8 лютого. (ТАРС). Морський міністр Черчілль, виступаючи в палаті громад, заявив, що німецькі літаки недавно зробили кілька нападів на англійські плавучі маяки, розташовані навколо побережжя Англії. Черчілль зазначив, що будуть вжиті спеціальні заходи для захисту плавучих маяків. Скрізь, де можливо, вони будуть замінені постійними маяками на побережжі.
ЛОНДОН, 8 лютого. (ТАРС). Міністерство економічної війни оголосило, що протягом поточного тижня англійський морський контроль над «контрабандою» зробив огляд 104 затриманих суден, 22 судна були оглянуті протягом попереднього тижня. Серед затриманих суден - 32 голландських, 29 італьянських, 8 американських і ін.
6 лютого на імперських базах англійського морського контролю знаходилось 30 суден нейтральних країн.
Заява Ганді про англо-індійські взаємини
ЛОНДОН, 7 лютого. (ТАРС). Після розмови з віце-королем Індії Лінлітгоу Ганді зробив таку заяву:
«Я не бачу ніяких перспектив у врегулюванні відносин між Індією і Англією, якщо вона не визнає за індійським народом права самому визначити свій державний устрій. Розмова виявила наявність глибоких розходжень між англійським урядом і індійським національним конгресом».
Говорячи про оборону Індії, Ганді заявив, що про цю проблему повинна подбати насамперед сама вільна Індія. Ганді підкреслив далі, що після розмови з Лінлітгоу вимоги конгресу не змінились. Провінціальні уряди, які вийшли у відставку і які складалися з членів конгресу, не приступлять до виконання своїх обов'язків до того часу, поки не буде врегульоване питання про надання Індії незалежності.
На сесії японського парламенту
ТОКІО, 8 лютого. (ТАРС). Агентство Домей цусін повідомляє, що вчора прем'єр-міністр Іонай, відповідаючи на запитання, відмовився коментувати питання про укладення воєнного союзу між Японією і новим «центральним урядом» Китая. В той же час він зазначив, що питання про міжнародні сетльменти і іноземні концесії в Китаї буде розроблено новим «урядом» Китая.
Відповідаючи на запитання про договір 9-ти держав, прем'єр-міністр Іонай підтвердив, що деякі статті договору не відповідають нинішній обстановці на Далекому Сході. Проте, заявив Іонай, «питання про денонсування договору вимагає старанного вивчення в світлі питання про організацію нового центрального уряду Китая і його взаємовідносин з Японією».
Міністр закордонних справ Японії Аріта заявив, що уряд «готовий співробітничати з іноземними державами у відповідності з духом антикомінтернівської політики». При цьому він, проте, відмітив, що уряд не має наміру посилювати так званий троїстий антикомінтернівський пакт.
Спинившись на позиції США, яку Кубоі, що задав запитання, назвав «недружелюбною», міністр закордонних справ Японії Аріта сказав, що уряд все ж має намір укласти торговий договір з США і якомога врегулювати нерозв'язані з Америкою питання, що стосуються Китая. Щодо питання про відкриття навігації по річці Янцзи, сказав Аріта, то закриття і відкриття навігації по цій ріці було проведене з воєнних міркувань і не стосується стану відносин між Японією і США.
Кубоі далі спитав, чи готовий уряд до того становища, яке створюється в результаті можливого запровадження США ембарго на вивіз товарів у Японію. Міністр торгівлі і промисловості Японії Фудзівара обіцяв дати в цьому питанні детальне роз'яснення на закритому засіданні.
ТОКІО, 8 лютого. (ТАРС). Газета «Асахі» повідомліє, що 7 лютого в нижній палаті японського парламенту виступив член партії Мінсейто-Мацумото, який зробив запит про японо-радянські відносини в зв'язку з розпуском комісії по демаркації кордону в районі Номоньханя. Аріта відповів: «Японо-радянські дружні відносини розвиваються сприятливо, не зважаючи на розпуск комісії по демаркації кордону в районі Номоньханя».
Антивоєнний рух в Австралії
ЛОНДОН, 7 лютого. (ТАРС). Представники англійського уряду і англійська преса не раз заявляли, що з самого початку воєнних дій Австралія висловилась за підтримку Англії в цій війні. Наскільки справедливі подібні заяви, можна судити з австралійської преси, покликаючись на яку «Дейлі Уоркер» повідомляє, що з часу війни між Англією і Німеччиною цілий ряд австралійських робітничих організацій, які налічують 650 тисяч членів, прийняв резолюції з вимогою закінчення війни. Разом з сім'ями вони становитимуть одну третину населення Австралії (населення Австралії - коло 7 млн.).
