
У день твого шестидесятирічного ювілею, ми, старі кадрові робітники заводу імени Ільїча, колишнього «Провіданс», шлемо тобі палкий більшовицький привіт і бажаємо багатьох років життя і роботи на благо великого радянського народу.
Ми працювали разом з тобою на заводі в період 1908-1912 рр. Тоді, в роки чорної реакції, ти створив на нашому заводі міцну більшовицьку організацію, вніс у робітничі маси ленінські ідеї, нещадно боровся з меншовиками, есерами і іншими ворогами трудящих.
Ти, один з найближчих соратників Леніна і Сталіна, очолюєш Центральний Виконавчий Комітет Української Радянської Соціалістичної Республіки. Україна, колишня колонія російських поміщиків, іноземного капіталу, за роки соціалістичної революції волею більшовицької партії і радянської влади перетворена в перлину, стала однією з квітучих республік великого СРСР. Народи України, як і всього Радянського Союзу, під сонцем Сталінської Конституції живуть щасливим, радісним життям. Всі ці перемоги досягнуті під керівництвом партії Леніна-Сталіна. Ми знаємо тебе, Григорій Іванович, як одного з кращих синів більшовицької партії, як одного з видатних борців за щастя трудящих, за велику справу Леніна-Сталіна, за соціалізм.
Ми знаємо теба, Григорій Іванович Петровський, як безпощадного. непримиренного борця проти всіх ворогів робітничого класу, проти тричі проклятої троцькістсько-бухарінської банди, як кристально чистого ленінця.
Ти користувався величезним авторитетом і повагою у робітників заводу. От чому, не зважаючи на всі поліційні перешкоди, ми обрали тебе в роки тяжкої реакції в IV Державну думу.
Виявлене довір'я робітників ти виправдав з честю. Використовуючи трибуну Думи, ти нещадно викривав проклятий царизм, експлуататорів, закликаючи робітників до боротьби за світле і радісне життя, до боротьби за соціалізм.
Після Великої Жовтневої революції ти, один з найближчих соратників Леніна і Сталіна, очолюєш Центральний Виконавчий Комітет Української Радянської Соціалістичної Республіки.
З величезною радістю вітаємо тебе в день твого шестидесятиріччя і бажаємо тобі ще довго жити і працювати на благо нашої батьківщини.
Товариші, які працювали разом з тобою на колишньому заводі «Провіданс», тепер заводі ім. Ільїча, в період 1908-1912 рр.
А. Е. Заворуєв. Я. Е. Зарала, Т. Д. Яковенко, К. М. Бендрик, І. Г. Дубченко.
Шторм стихає
Метеозведення з дрейфуючої крижини
У тяжких умовах відважна четвірка радянських полярників не втрачає мужності. Радіостанція «Північний полюс», яка розташувалася на уламку крижини, оточеної крижаними полями, що дробляться, як і в звичайні дні по шість годин передає світові метеорологічні спостереження.
2 лютого о 18 год. ледве встигши перебратися на новий уламок крижини, папанінці передають чергове метеозведення: «Мряка, туман, північно-східний вітер силою в два бали, температура 11 градусів морозу».
Через 6 годин нове метеозведення: «Температура в районі станції знижується - 14 градусів морозу».
Дальше повідомлення о 6 год. ранку 3 лютого: «Температура 16 градусів морозу, вітер північно-північно-східний силою в два бали». О 12 год. дня відважні полярники знову радіють: «Координати станції 74 град. 3 мін. північної широти і 16 град. 30 мін. західної довготи. В районі станції невелика хмарність, вітер північно-північно-західний. Температура 18 градусів морозу».
Останні повідомлення, одержані від тов. Папаніна, говорять про те, що шторм у Гренландському морі стихає.
Героїчні папанінці не припиняють своєї героїчної роботи.
(ТАРС)
„Таймир" вийшов у море
МУРМАНСЬК, 3. (ТАРС). Сьогодні о 2 год. дня, криголам «Таймир» вийшов у море.
Перед відходом судна в порту відбувся мітинг. Керівник операції на «Таймирі» тов. Остальцев і капітан корабля тов. Барсуков, які виступили на мітингу, заявили що екіпаж пишається покладеним на нього завданням - зняти героїв-папанінців з крижини і докладе всіх зусиль, щоб виконати це завдання.
ЛЕНІНГРАД, 3. (ТАРС). Сьогодні експресом «Красная стрела» до Ленінграда приїхав начальник Головпівнічноморшляху, керівник експедиції по зняттю з крижини групи Папаніна тов. О. Ю. Шмідт. На вокзалі його зустрічали представники Ленінградського територіального управління Північморшляху, Гідрографічного управління і представники преси. Протягом дня тов. Шмідт знайомився з ходом ремонту криголама «Єрмак».
Тепер на ремонті криголама цілу добу зайняті 450 чоловік. Вони працюють з величезним ентузіазмом. Складання головних машин провадиться, наприклад, втроє швидше, ніж звичайно.
