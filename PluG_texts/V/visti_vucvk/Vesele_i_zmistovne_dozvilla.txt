
Почались зимові канікули в вищих учбових закладах Києва. Тисячі студентів столиці матимуть можливість весело і змістовно провести своє дозвілля. В інститутах на час канікул організуються вечори художньої самодіяльності студентів, костюмовані маскаради, літературні ранки, лекції, диспути. Грандіозний студентський костюмований бал-маскарад організує в Будинку Червоної Армії на Лук'янівці Київський будівельний інститут. В педагогічному інституті відбудеться концерт самодіяльного мистецтва студентів київських вишів.
На вечорах студенти зустрінуться з письменниками, вченими, композиторами. Ряд інститутів передбачає організувати зустрічі з депутатами Верховнох Ради СРСР.
Широко відкривають двері для студентів столиці театри, кіно. Спеціальні концерти з виступами учасників міжнародних і всесоюзних конкурсів організує для студентів Державна філармонія.
Значна частина студентів свій відпочинок проведе в будинках відпочинку, на курортах, у військовізованих лижних переходах, далеких екскурсіях. Багато майбутніх спеціалістів соціалістичного господарства виїхали під час канікул у рідні місця - в села, міста.
5 лютого в Будинку Червоної Армії відбудеться для студентів-відмінників загальноміський вечір, в якому візьме участь до 1000 чол.
Будинок, в якому жив В. І. Ленін
У 30 кілометрах від станції Кінель, залізниці імени Куйбишева, розташоване невелике село Алакаєвка. Тут у 1889 і 1891 роках жив Володимир Ільїч Ленін після арешту і виключення з Казанського університету за участь у студентських заворушеннях.
Будинок в Алакаєвці, в якому жив Володимир Ільїч, у 1932 році реставрований, перетворений в будинок-музей Леніна. В одній з кімнат збереглася обстановка, яка оточувала Володимира Ільїча. В інших кімнатах устатковані читальний зал, бібліотека з 3500 книгами.
Біля кромки гренландської криги
БОРТ МУРМАНЦЯ, 22. (По радіо від нашого спецкора. Затримана в дорозі).
Сьогодні о 12 год. дня ми знаходились на 76 град. 45 мін. північної широти і 3 град. 05 мін. західної довготи. Дує північний вітер силою 8 балів.
Патрулюємо вздовж кромки гренландської криги.
Сьогодні розмовляли з Папаніним по радіотелефону.
(«ИЗВЕСТИЯ›).
Заощадження колгоспників
КАМ'ЯНЕЦЬ-ПОДІЛЬСК, 25. (РАТАУ). Рік-у-рік підвищується добробут колгоспників. Про це яскраво свідчить велике зростання вкладів колгоспників до ощадкас. На 1 січня 1937 р. колгоспники Кам'янець-Подільщини мали вкладів на суму 3486 тис. крб., а на 1 січня 1938 року сума вкладів зросла до 4384 тис. крб.
Для кращого обслуговування населення Кам'янець-Подільська ощадкаса відкрила 2 нових філії.
Нові міжміські автобусні лінії
Столиця Радянської України - Київ має тепер автобусний зв'язок з 15 районними центрами Київщини та обласними містами - Черніговом і Житомиром. За 1937 рік за цими маршрутами перевезено понад 1.600 тис. пасажирів.
Київський облтранстрест намітив цього року встановити 15 нових автобусних міжміських маршрутів, зокрема між Києвом - Білою Церквою та Києвом - Чорнобилем.
Крім 30 автобусів, що курсують тепер, Київська область має одержати в цьому році ще 25 автобусів.
Затримали шпигунів
ЗАХІДНИЙ КОРДОН, 25. (ТАРС). Раннього зимового ранку прикордонники Ісаєв і Волобуєв із загону, яким командує капітан Попов, виявили слід порушника, що йшов з однієї сусідньої держави на територію СРСР.
Собака «Ордек» побігла попереду прикордонників. Уже на другому кілометрі прикордонникам довелося скинути з себе кожухи і в теплих нижніх фуфайках з гвинтівками наперевіс бігом продовжувати переслідування порушників. Слід привів їх на міжселищну дорогу і загубився. Але «Ордек» впевнено вів прикордонників вперед. На сьомому кілометрі собака повернула до чагарників, рвонулась вперед і загавкала на порушників, які притаїлися за кущами.
Їх було троє. Вглиб СРСР вони просувались з великою обережністю. Попереду йшов найменший зростом, а позаду - найбільший. Своєю широкою ступнею він покривав сліди спільників, які йшли попереду. Цим створювалось враження, що кордон порушила тільки одна людина. Порушники виявились шпигунами однієї з іноземних держав. Молодий боєць прикордонного загону Волобуєв прийняв у цей день бойове хрещення.
Чехословацька преса про геніальну поему Шота Руставелі
ПРАГА, 24. (ТАРС). 750-річний ювілей видатного творіння «Витязь у тигровій шкурі» геніального грузинського поета Шота Руставелі був у свій час відзначений чехословацькою пресою, але тільки тепер газети публікують статті, які докладно характеризують блискучість художньої майстерності великого грузинського поета, красоту, мальовничість, звучність і соковитість, глибоко змістовного руставелівського вірша. Газета «Венков» пише:
«Значення Шота - в зображенні історії і людей, в його розумінні добра і зла в умовах ХІІ сторіччя, коли поет оспівав боротьбу за батьківщину, справжню любов, вірність і героїзм людей, відданих принципові дружби. Коли в Европі панувало глибоке середньовіччя, Руставелі бачив у жінці людину, рівноправну чоловікові. Можна сказати, що Руставелі, проспівавши свій гімн любові, мужності і дружби, був у далекій Грузії попередником Ренессанса. Він осяяв грузинську літературу на багато сторіч. Поезія Руставелі не є християнською, мусульманською або язичницькою, вона - героічна поезія про героічні подвиги, зроблені героічними чоловіками і жінками в ім'я любові до людини».
У статті відзначається, що, не зважаючи на те, що «Витязь у тигровій шкурі» з'явився у перекладі на іноземні мови тільки в 1928-1931 роках, «багатомільйонні читачі вже встигли ознайомитись з цим поетичним твором світового значення».
Книга - поштою
Київський книжковий магазин «Когізу» щодня одержує десятки листів з усіх кінців республіки, в яких трудящі - робітники, колгоспники, студенти, слухачі заочних учбових закладів просять надіслати їм поштою різні книги.
За минулий рік магазин виконав 8.600 таких замовлень, надіславши поштою 240 тис. книг вартістю 490 тис. крб. Особливо багато замовлень на соціально-економічну, художню літературу і підручники. В останньому кварталі минулого року магазин виконав 2600 замовлень на книги, майже вдвічі більше, ніж у першому кварталі.
Тисячі трудящих з братніх республік Союзу - РРФСР, Білорусі, Казахстана, звертаються з замовленнями на книги до київської контори «Книгокультторгу». Вони цікавляться життям квітучої Радянської України і просять надіслати їм книжки з української художньої літератури, збірники фольклору, пісень, п'єси тощо.
Багато замовлень на науково-технічну літературу і різні підручники надходить також і до київської філії Книгозбуту від колгоспників, робітників МТС, шоферів, червоноармійців.
День промисловості
24 січня
Вугілля. По Донбасу видобуто 193.346 тонн вугілля - 93,7%. Механізмами видано 175.833 тонни - 91,8%.
Метал. «Сталь»: чавуну 20.849 тонн, прокату 17.182 тонни, сталі 15.314 тонн. «Запоріжсталь»: чавуну - 89,5%, сталі - 114,8%, прокату - 55,9%.
Кокс. Коксу випалено 41.114 тонн - 99,2%.
Руда. На рудниках Кривбаса видобуто 42.281 тонну руди - 74,6%, марганцевої - 5.787 тонн - 72,5%.
Залізниці. Південна залізниця навантажила 2.284 вагони - 118,6%, Одеська 2.182 вагони - 103,2%, Сталінська 4.466 вагонів - 100,8%, Північно-Донецька - 92,4%, Південно-Донецька - 89,5%, Південно-Західна 2.194 вагони - 80,4%.
У театрах:
Опера 26 січня - «Травіата», 27 січня - «Запорожець за Дунаєм».
Ім. Франка 26 січня - «Правда», 28 січня - «Дон Карлос».
Російський драматичний 26 і 27 січня - «Не все коту масленица».
Червоної Армії 26 січня - «Очная ставка», 27 січня - «Беспокойная старость».
Єврейський  27 січня - «Огни маяка».
Польський 26 і 27 січня - «Гірська балада».
Музкомедія 26 січня - «Роз Марі», 27 січня прем'єра - «Останній чардаш».
