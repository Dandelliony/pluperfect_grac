
НЬЮ-ЙОРК, 19. Інспектор поліції – начальник бюра нью-йоркської поліції для боротьби з революційним рухом – Лайонс, що свідчив у комісії Фіша, заявив, що за останні 4 роки комуністи підготовляли страйк хутряників, взутьовиків, моряків, кравців і інших галузей промисловости. Лайонс вихваляв американську федерацію праці за її боротьбу з комуністами й радив урядові вислати всіх чужоземних комуністів.
Уолл – віце-голова американської федерації праці – пропонував урядові утворити спеціяльний відділ для боротьби з комуністами й радянським впливом. Він закликав особливо боротися з роботою комуністів серед негрів і рекомендував урядові усунути торговельних радянських представників.
***
НЬЮ-ЙОРК, 19. Поліція вчинила наскок на приміщення комітету організації компартії в Бірмінгамі (штат Алабама) і заарештувала 2-х працівників компартії.
Слідом за поліційним наскоком, 2 тис. членів фашистської організації «Ку Клукс Клан» влаштували демонстрацію в фабричному кварталі, де спалили опудало Бернса – організатора революційної ліги профсоюзної єдности. Фашисти тероризували негрів і поширювали серед них метелики, де неграм забороняється під загрозою насильства брати участь у «червоній пропаґанді».
 — — — — — — — 
Після кількамісячного ув’язнення, звільнено на поруки т. Ганну Бурлак. Її заарештували на мітинзі й віддали під суд за «заклик до бунту», за що їй загрожувала кара на смерть. На фото – звільнена т. Бурлак вітає делеґатів з’їзду компартії ПАСШ.
 — — — — — — — -
Міжнародній піонерський звіт під загрозою
Буржуазна німецька преса вимагає заборони зльоту
БЕРЛІН, 18. Для участи в міжнародньому зльоті юних піонерів прибувають далі чужоземні делеґації. До Берліну прибули чешські комсомольці, що прийшли з Праги. Цькування буржуазної преси проти зльоту посилюється. Орган важкої індустрії «Берґен Цайтунґ» і націонал-соціялістичний «Фелькішер Беобахтер» вимагають заборонити зліт.
***
БЕРЛІН, 18. В усіх районах Німеччини успішно проходить готування до зльоту піонерів. У містах і містечках відбуваються збори революційних дитячих організацій, де ухвалюють постанови про участь у зльоті. Робітники багатьох підприємств і учні шкіл ухвалюють постанови про підтримку зльоту. Особливо активну підготовну роботу провадить спілка червоних жінок. Вона постановила відрядити на зліт 300 дітей мансфельдських робітників. Штаб зльоту постановив притягти до участи у зльоті 10 дітей загинулих робітників у Нейроді й утримувати їх на зльоті своїм коштом.
 — — — –
Протест проти заборони з’їзду піонерської делеґації СРСР до Берліну
Харківський окружком комсомолу разом з комітетом сприяння всесвітньому зльоту пролетарських дітей звернувся з відозвою до всіх трудящих, піонерів та школярів.
23 липня, зазначено у відозві, в Німеччині в м. Берліні відкривається другий всесвітній зліт – конґрес пролетарських дітей. Нашій радянській делеґації заборонено взяти участь у цьому зльоті. Буржуазія та її соціял-фашистські прислужники злякалися пролетарських дітей. Вони відмовили дати дозвіл на в’їзд наших дітей до Берліну. Цей факт ще раз підкреслює люту ненависть буржуазії, до пролетаріяту його дітей, до батьківщини міжнародньої пролетарської революції – СРСР.
Ця заборона лише підкреслює величезне політично-революційне значіння всесвітнього зльоту, як бойової міжнародньої демонстрації-єдности пролетарського дитинства. Ніщо не в силі буде заборонити пролетарському динитству капіталістичних країн вести боротьбу проти нещадної експльоатації дітей, проти злиднів. Ніщо не зупинить боротьбу пролетарського дитинства проти фашизму, проти загрози війни і нападу на СРСР. Ніщо не розірве інтернаціонального братерського зв’язку пролетарських дітей всього світу. Буржуазія не подолає піонерський рух, що все зміцнюється.
Зліт відбудеться! Діти трудящих усього світу, не зважаючи на білий терор переслідувань, об’єднуються в бойові лави юних піонерів, для допомоги своїм батькам в революційній боротьбі.
Обов’язок кожного робітника, трудящого, селянина, пролетарської інтеліґенції, піонерів і дітей радянського Союзу, високо піднести свій голос протесту проти заборони в’їзду радянської піонерської делеґації на міжнародній зліт.
Наш заклик:
- По-бойовому розгорнути підготовку до зльоту!
- Енерґійніше збирати кошти, всі сили на допомогу закордонним братам!
- Ще більш активности в соціялістичному будівництві!
- Більше уваги комуністичному виховуванню дитинства!
- Неорганізовані діти, вступайте до лав всесвітньої піонерії, що бореться за перемогу справи пролетаріяту всього світу! 
