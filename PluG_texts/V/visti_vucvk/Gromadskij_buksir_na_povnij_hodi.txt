
Центральний Комітет партії відзначив уже в спеціяльній постанові від 11 червня, що підготовка та перебіг перевиборів низових профорганізацій не забезпечують виконання директив ЦК від 8 травня про дійсну перебудову роботи профорганізацій залізничних та рішучого підвищення труддисципліни та поглиблення єдиноначальстви.
ЦК запропонував фракції ВЦРПС, ЦК залізничників та місцевим парторганізаціям «домогтися в найкоротший час найрішучішого перелому в підготовці та проведенні кампанії, мобілізуючи широкі маси залізничників на виконання та перевиконання завдань по промфінплянах на 1930-31 р., з тим, щоб забезпечити безперебійне виконання пляну осінньо-зимових перевозів, рішучу боротьбу з прогулами та піднесенням труддисципліни». Перевибори, за директивою ЦК, повинно обернути «на найважливішу політичну кампанію, що має проходити під гаслом сміливого висування на керівну роботу до залізничних профорганів нових кадрів передових робітників залізничників, в першу чергу – ударників, забезпечуючи при цьому втягування до складу виборних органів союзу залізничників робітників з інших галузей промисловости, головним чином, металевої». Місцевим партійним, професійним та комсомольським організаціям ЦК запропонував забезпечити потрібну допомогу союзові залізничників. ВЦРПС, ЦК профсоюзів та ЦК ВЛКСМ, щоб допомогти проведенню перевиборів зобов’язувались скерувати на найважливіші вузли та найбільші заводи транспорту низку керівних робітників.
З часу опублікування цієї твердої чіткої директиви ЦК партії минув місяць – час цілком достатній, здавалося б щоб виправити припущені раніше помилки, для справжньої мобілізації маси залізничників на розв’язання відповідальних завдань, що стоять перед ними та на те, щоб «розворушити» всі організації закликані директивою ЦК на допомогу транспортові. Однак, повідомлення, що надходять з залізниць твердо говорять про те, що виключно важливу директиву ЦК партії досі виконується дуже кволо: ні господарники, ні профорганізації транспорту не перебудували роботу, місцеві, партійні, професійні та комсомольські організації майже не забезпечили допомогу союзові залізничників.
В результаті ще немає рішучого перелому у проведенні важливої політичної кампанії, продовжує і в липні ще більше поглиблюватися погіршення шляхових робіт, що почалося в червні.
На значній частині шляхів почалося серйозне послаблення трудової дисципліни. Показчики шляхових робіт різко знизилися. Зростання аварій на залізничних шляхах набрало просто загрозливого характеру. Досить зазначити, що в червні трапилося понад 8 тис. випадків кепської роботи паротягів, що вибивали з норми ввесь залізничний рух. Збільшилась і кількість серйозних аварій, що часом супроводилася людськими жертвами і стали країні, принаймні, в сотні тисяч карбованців. Залізничі профорганізації надто кволо реаґували на ці явища. А всеукраїнський комітет залізничників умудрився і зовсім ніяк не реаґувати. В той же час, за теперішніх перевиборів місцевкому, питання про піднесення труддисципліни та підготовки до осінніх перевозів не загострюється належною мірою.
Тільки по окремих пунктах, по поодиноких місцевкомах, наслідком ентузіязму та енеґії передовиків-залізничників кампанія розгортається цілком відповідно з директивою ЦК та відповідальними завданнями, що стоять перед транспортом. Але й тут (завод ім. Ланцуцького в Гомелі, ст. Маріупіль, окремі місцевкоми в межах Татарської та Чуваської Республік і т. інш.) актив залізничників не зустрічає потрібної підтримки ні від шляхових, ні від професійних організацій, ні від широкої місцевої громадськости. Навіть деякі центральні організації затримують виконання директив ЦК ВЦРПС, що виступив із спеціяльною директивою про перевибори залізничників і зобов’язана за постановою ЦК партії вилучити не менш 50 робітників для виїзду на лінію допомоги залізничникам, до 15 червня надіслав на залізниці тільки одну бриґаду з 4 чоловіка. Уникає допомогти залізничникам і Московська Рада Профсоюзів – МОРСП. ЦК окремих союзів буквально відбиваються від надсилки робітників на допомогу залізничникам. Крім металістів, текстильників та робітників мистецтв, усі ЦК профсоюзів досі іґнорують директиву ЦК партії. Затримує надсилку бриґад і Ленінґрадська Рада Професійних Союзів. Середньо-волзька профрада просто відмовила залізничникам у допомозі. Недалеко від неї пішли Башпрофрада, Азербайджанські профорганізації, Воронізькі, Рязанські, Сибірські та інш. В низці випадків вилучені Окрпрофрадами бриґади фактично ніякої допомоги залізничникам не подають і навіть не виїжджають на лінію. За багатьох випадків продовжують бути бездіяльними й партійні організації. Рязанський окружком не відгукнувся на зазнаки опортуністичний виступ районного комітету залізниці. Осторонь перевиборів стоять партійні та комсомольські організації Менську. Навіть у Москві партійні організації залізничників не всі засвоїли директиву ЦК. На Казанській залізниці деякі секретарі партосередків досі заявляють, що перевибори – це справа профсоюзів.
До всього цього приєднується квола робота залізничних профорганізацій. У низці явно опортуністичних помилок викрито не тільки всеукраїнський комітет залізничників, а й низку залізничних комітетів, що замазують політичне значення перевиборів.
У результаті цих помилок та кволого керівництва ходою перевиборів довелося анулювати неправильно проведені перевибори по десятках місцевкомів.
Найкращі залізничні виробничі єдині цілком враховують весь тягар та відповідальність теперішнього становища і потребу домогтися рішучого перелому і цілковитого виконання директив ЦК. Найкращий ремонтний завод транспорту – Московський завод 1905 року, за власною ініціятивою затребував громадського буксира і викликав на допомогу собі робітників заводу «Авіаприбор». До пролетарського буксиру звертаються також і з інших місць.
Без допомоги широкої робітничої громадськости, залізничники, що відстали у перебудові своєї залізничної роботи, не впораються з важливою політичною кампанією. Робота транспорту має виключне важливе значення для цілого народнього господарства Союзу. Перебої в роботі залізниць загрожують серйозними проривами на низці відповідальних ділянок соціялістичного будівництва. Тим то всі низові партійні та професійні органи зобов’язані точно виконувати директиву партії та приходити на допомогу залізничникам.
Уже починають осінні перевози. Транспорт недостатньо підготовлений до осінніх перевозів. Він чекає і потребує від широкої пролетарської громадськости Союзу допомоги. Цю допомогу треба йому повнотою забезпечити. Непосереднє найближче завдання всіх місцевих партійних, професійних та комсомольських організацій – рішуче покінчити з …цією вмивання рук та ухиляння від покладених на них партією зобов’язань. Робітничі колективи промислових підприємств і в першу чергу металісти, що мають великий темп у своїй передвиборній кампанії, зобов’язані виявити широку ініціятиву в розумінні організації справжньої допомоги відсталим товаришам-залізничникам.
Н. Хесін. 
