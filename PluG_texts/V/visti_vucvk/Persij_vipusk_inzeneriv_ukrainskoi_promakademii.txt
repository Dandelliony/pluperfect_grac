
Сьогодні Українська промислова академія ім. тов. Сталіна випускає інженерів організаторів будівельної промисловости.
Перший випуск командирів соціялістичної промисловости є знаменна дата в житті Укрпромакадемії. 300 чол. кращих більшовиків, які пройшли довгий шлях революційної боротьби, боротьби на фронтах громадянської війни за зміцнення диктатури пролетаріяту, невпинної боротьби на всіх ділянках господарських фронтів - ось короткий життєвий шлях студентів Укрпромакадемії.
Вірні сини робітничого класу - вони прийшли до академії, щоб здійснити гасло великого вождя партії і світового пролетаріяту т. Сталіна, що «більшовики мусять опанувати техніку».
Коли переглянути життєвий шлях і підготовку до академії кожного студента - мимоволі впадає в очі, що підготовчою школою їх були довгі роки революційної партійної та господарської роботи. Трьохрічне перебування в академії - це дальша боротьба за опанування техніки і з цим завданням більшовики академії впоралися з честю.
Перша шерега більшовиків, що закінчила академію й одержала звання інженерів організаторів на прилюдному захисті своїх дипломних проєктів одержала від кваліфікаційної комісії оцінки «добре» і «дуже добре».
За допомогою ЦК партії Укрпромакадемія створила всі передумови для нормальної учоби, підібрано кращий професорсько-викладацький склад, організовано кабінети, лабораторії, щоб у найкоротший термін озброїти майбутніх керівників соціялістичної промисловости найновішими досягненнями науки й техніки.
Здійснюються великі слова тов. Сталіна, що «немає таких перепон, яких більшовики не змогли б узяти».
Дирекція, парторганізація, професорсько-викладацький колектив мають повне право гордитися з цієї перемоги. Можна бути впевненим, що товариші, які закінчили академію і йдуть на практичну керівну господарську роботу з такою самою наполегливістю і непохитністю будуть і надалі боротися на ділянках господарського фронту за генеральну лінію партії.
Про підготову заводів до виробництва цукру 1933-34 року
Постанова Ради народних комісарів УСРР
РНК УСРР констатує незадовільний стан поточного і, особливо, капітального ремонту та забезпечення паливом і матеріялами цукроварень, що характеризується такими даними:
І. По поточному та капітальному ремонту
Трести - За станом на - Виконан. поточн. ремонту в % - Викон. капіт. ремонту в %
Харківський - 15/VI-33 р. - 64,5 - 21,0
Київський - 15/VI-33 - 64,6 - 28,9
Вінницький - 1/VI-33 - 51,0 - 14,0
Чернігівський - 1/VI-33 - 60, - 27,0
Особливо ганебні показники по капітальному ремонту дають такі цукроварні:
Харківський Цукротрест.
1. Відродження - цукроварня - 1,2%, директор - тов. Василько.
2. Правдинська цукроварня - 7,2%, директор - тов. Лапенко.
Київський Цукротрест.
1. Кузенська цукроварня - 2,4%, директор - тов. Руднев.
2. Бужанська цукроварня - 4,2%, директор - тов. Степанов.
3. Лучанська цукроварня - 7,1%, директор - тов. Рохман.
Вінницький Цукротрест.
1. Кордельовська цукроварня - 0,6%, директор - тов. Косяк.
2. Степанівська цукроварня - 1,5%, директор - тов. Шапковський.
3. Рибницька цукроварня - 1,8%, директор - тов. Гуль.
По біжучому ремонту недозволенно відстають такі цукроварні:
Київський Цукротрест.
1. Почапинська цукроварня - 53,6%, директор - тов. Алаб'єв.
2. Городище-Пустоварівська цукроварня - 44,3%, директор - тов. Шисов.
3. Лучанська цукроварня - 29,9%, директор - тов. Рохман.
Вінницький Цукротрест.
1. Кордильовська цукроварня - 14,5%, директор - тов. Косяк.
2. Моєвська цукроварня - 15,2%, директор - тов. Разкин.
3. Бебелівська цукроварня - 14,8%, директор - тов. Коробкин.
Харківський Цукротрест.
1. Чупахівська цукроварня - 40,6%, директор - тов. Новіков.
2. Сталінська цукроварня - 37,7%, директор - тов. Бичок.
II. По вапняку за станом на 1-VI забезпеченість становить:
По Харківському Цукротресту - 42,3%.
По Київському Цукротресту - 62,5%.
По Вінницькому Цукротресту - 40,7%.
Разом - 48,6%.
ІІІ. По мінеральному паливу за станом на 1-VI 1933 року
По Харківському Цукротресту - 10,6%.
По Київському Цукротресту - 16,6%.
По Вінницькому Цукротресту - 10,4%.
Разом - 12,5%.
Виходячи з наведеного РНК УСРР ухвалює:
1. НКПостачання та Цукротрестам негайно мобілізувати внутрішні ресурси металу на власних заводах та перекинути зайвину металу окремих цукроварень на незабезпечені цукроварні, організувавши допомогу, зокрема кваліфікованою робсилою, з тим, щоб закінчити ремонт всіх відсталих заводів не пізніш 1-VIII-33 року.
2. Вказати керівнику Восхем тов. Болдвіну за невиконання в 1-му кварталі 1933 р. завдання по виготовленню апаратури для капітального ремонту цукроварень і зобов'язати керівника Восхем - тов. Болдвіна, під його особисту відповідальність, забезпечити відповідно до постанови РПО і складених договорів виготовлення апаратури для цукрової промисловости не пізніш 1-го серпня 1933 року.
3. Зобов'язати УпНКВажпром забезпечити завод ім. Фрунзе в Харкові листовим залізом та фабрику «Красная Победа» відповідною кількістю азбестового шнура для виконання замовлення на штамповання сита та азбестову набивку для заводів цукрової промисловости з тим, щоб закінчити замовлення до 15-VII-33 року.
4. Зобов'язати Київський, Харківський, Вінницький і Чернігівський облвиконкоми перевірити перебіг ремонту цукрозаводів і організувати належну допомогу цукротрестам і цукрозаводам і забезпечити своєчасне закінчення ремонту.
5. Зобов'язати Вуглезбут тов. Єфімова та директора Донбасантрациту тов. Зубкова забезпечити своєчасне і термінове виконання завдань по відвантаженню виділених постановою РПО контингентів Донецького палива для цукрової промисловости України.
Директорам Південних та Південно-Західних залізниць забезпечити подачу потрібного за планом порожняку для перевозки палива й вапняку для цукрових заводів, не припускаючи будь-яких недовантажень.
Доручити Донецькому Облвиконкомові простежити за повним відвантаженням палива для цукрової промисловости.
6. Зобов'язати Вінницьки та Чернігівський цукротрести та трест Бурвугілля організувати видобуток і вивозку торфа та бурвугілля, так, щоб повністю і своєчасно забезпечити цукроварню: торфом в кількості 228 тис. тонн та бурим вугіллям - 30,9 тис. тонн.
7. Запропонувати директорам Київського, Вінницького і Харківського Цукротрестів забезпечити першочерговий завіз палива, вапняку та інших виробничих матеріялів до глибинних цукроварень, закінчивши цю роботу до 15 вересня 1933 року.
8. Паливній комісії УЕН забезпечити в межах фондів потребу в пальному для автотранспорту цукроварень, що працює на вивозці штибу в Донбасі та перевозки вантажів до цукроварень.
9. Авторемпостачу та Нафтоторгу забезпечити своєчасний відпуск за виділеними централізованими фондами мастива та гуми для автомашин цукротрестів.
Голова Ради народних комісарів УСРР - Чубар.
Керівничий Справ РНК і ЕН УСРР - Ахматов.
28 червня 1933 року.
