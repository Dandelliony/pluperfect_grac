
Президія Верховної Ради СРСР розглянула і встановила форми виборчих документів по виборах у Верховну  Раду СРСР від західних областей Української РСР і Білоруської РСР: виборчий бюлетень (білого кольору) по виборах у Раду Союзу; виборчий бюлетень (світлоголубого кольору) по виборах у Раду Національностей; посвідка на право голосування при зміні виборцем місця свого перебування, згідно з статтею 15 «Положення про вибори у Верховну Раду СРСР»; форми посвідок про обрання депутатів у Раду Союзу і Раду Національностей; форми протоколів голосування по виборах у Верховну Раду СРСР, які складаються дільничими і окружними виборчими комісіями, і форми списків виборців основні і для голосуючих за посвідками на право голосування. Встановлено, що подача бюлетенів при голосуванні провадитиметься без конвертів.
(ТАРС). 
Про порядок застосування статті 57 «Положення про вибори у Верховну Раду СРСР» при виставленні кандидатів у депутати Верховної Ради СРСР в сільських місцевостях західних областей Української РСР і Білоруської РСР
Президія Верховної Ради СРСР встановила, що право виставлення кандидатів у депутати Верховної Ради СРСР в сільських місцевостях західних областей Української РСР і Білоруської РСР здійснюють, поряд з республіканськими, обласними і районними органами громадських організацій і товариств трудящих і загальні збори селян по сільських радах.
(ТАРС).
Оперзведення штабу Ленінградського Військового Округу
Протягом 8 лютого бойові дії на фронті обмежились в більшості випадків шуканнями розвідників. Сутички передових піхотних частин, які тривали останні дні на Карельському перешийку, привели до зайняття нашими частинами укріпленого району Хотінен (район Сумма) з восьма залізобетонними артилерійськими спорудами. На ділянці між Ладожським озером і Сувантоярві нашими частинами зайнято п'ять оборонних артилерійських залізобетонних споруд. Противник зазнав в обох випадках великих втрат.
Наша авіація провадила успішні бойові польоти по воєнних об'єктах.
В Грузії почалась весняна оранка
КУТАІСІ. (Грузинська РСР) 8 лютого. Кутаіська МТС дострокова закінчила ремонт тракторів і причіпних знарядь. Трактори МТС першими в Грузії вийшли на колгоспні поля. Бригада Сулаберідзе перша почала весняну оранку. Зорано 10 гектарів у колгоспі селища Квархчірі.
Закінчені земляні роботи на будівництві другої черги Ферганського каналу
ЛЕНІНАБАД. (Таджикська РСР). 8 лютого. (ТАРС). За 11 робочих днів 27 тисяч колгоспників Ленінабадської області закінчили земляні роботи на будівництві другої черги Великого Ферганського каналу ім. Сталіна.
Не зважаючи на зимові умови, вибрано понад один млн. кубометрів важкого галькового грунту. Канал став довший на 78 кілометрів.
По ділянці від Канібадама до Ленінабада почалось будування гідротехнічних споруд і мостів.
