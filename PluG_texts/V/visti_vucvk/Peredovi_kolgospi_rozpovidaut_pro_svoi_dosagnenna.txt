
ВСЕУКРАЇНСЬКА НАРАДА ПЕРЕДОВИХ КОЛГОСПІВ ТА МТС
На вечірньому засіданні наради 2 січня вислухано доповіді з місць:
Тов. Матюхін. Голова колгоспу «Червоний Чангар», Генічеського району.
1922 року наш колгосп об'єднував 8 господарств, мав 8 коней, 3 корови. Тепер колгосп «Червоний Чангар» - велике соціялістичне господарство, що об'єднує 149 господарств, має 147 коней, 400 овець, 117 голів рогатої худоби, з них 50 дійних корів.
Велику напружену боротьбу колгоспників за збільшення врожаю, за збільшення продукційности колгоспу тов. Мітюхін характеризує двома числами: минулого року колгосп з одного га зібрав 7,3 ц. пшениці, 32 року він зібрав 14 ц. з га.
Організувавши боротьбу за своєчасний збір врожаю, боротьбу проти втрат, колгосп 32 року зібрав 15.564 ц. зернових культур проти 7.800 ц. минулого року. Хлібозаготівний плян колгосп виконав ще 28 вересня.
Методи роботи колгоспу - широко розгорнене соцзмагання й ударництво між бриґадами, максимальна активність колгоспників у виконанні політично-господарських завдань. Як стали до розподілу колгоспівських прибутків, виявили величезні здобутки останнього року. Проти 99 коп. і 80 гм. зернових культур на трудодень 1931 року, 1932 рік дав 2 кг. 59 гр. і 2 крб. 99 коп. на трудодень.
Колгосп забезпечений засівматеріялом на весняну сівбу, закріплені старі виробничі бриґади.
Тов. Циганок. Голова колгоспу ім. Леніна, Таращанського району.
Наш колгосп утворений 1930 року, ним об'єднувалося 65% загальної площі села і всіх господарств. У 1932 рік село вступило перетвореним на один суцільний колектив із загальною площею 3.700 га. Колгосп мав тільки 280 коней і перебував у надто напруженому стані щодо тяглових ресурсів. Проте, на весну 1932 року цю проблему колгосп частково розв'язав. 90 волів власного виросту працюватимуть на колгоспівських ланах весною 1933 року. Крім волів колгосп має ще 380 голів рогатої худоби, з них 170 корів, свинофарму на 310 свиней, овечну фарму на 430 голів, кроляча фарма за короткий час з 20 маток виросла до 600.
- Наш колгосп, заявляє тов. Циганок, уже цього року десятки тисяч крб. прибутку матиме від кролячої фарми. Догляд за всією худобою, за всім тваринницьким господарством колгоспу організовано так, що за ввесь час не загинув жодний кроль.
Усе господарство колгоспу, вартістю на 600 тисяч карбованців, є результат надбань колгоспу, результат дбайливого господарювання, результат великої заінтересованости кожного колгоспника в господарській роботі колгоспу в цілому.
Долаючи труднощі, переборюючі опір клясового ворога, виганяючи з колгоспу куркулів і їх приплічників, колгосп, не зважаючи на велике напруження щодо тяглової сили, успішно впорався із засівом минулого року. Восени на лани вивезли 20.000 підвід гною, зорали прекрасний пар. Уже 28 вересня колгосп впорався блискуче з засівом 750 га пшениці і 450 га жита.
На ходу перебудували постійних виробничих бриґад з 8 на 4. Цим досягли більшої чіткости в роботі бриґад і осінній засів змогли організувати так, що колгосп сподівається зібрати з цих ланів найменше 12-13 ц. з га, тоді як минулого року один га дав тільки 7 центнерів.
Тов. Циганок передає нараді більшовицький досвід боротьби проти втрат врожаю. Ще до вистигання хлібів колгосп дав рішучого відкоша тим, хто намагався зрізувати колоски, притяг до відповідальности поплічників куркулів. Пересічно втрати в колгоспі становлять тільки 1%. Копам на полі не давали стояти 4-5 днів. Мобілізувавши всі сили, використовуючи навіть корів, хліб швидко перевезли, заскиртували і з-під молотарки організували вивіз хліба на зсипища. Такою організацією роботи вже на 6 листопада колгосп виконав хлібозаготівний пляна на 101,5%.
Тов. Циганок розказує, як колгосп власними силами, кінським тяглом виорав на зяб 1.300 га, хоч поряд і є МТС. Закінчено будівництво будинків для фарм і з 1933 року колгосп може зосередити всю свою увагу на підвищенні врожайності, на збільшенні валової продукції.
Парторганізація колгоспу, що складається з 16 чоловіка, актив колгоспу, швидко реаґує на всі постанови партії та уряду.
Набагато допомагає колгоспові те, що з 7 членів управи за 3 роки вибув тільки один член. Решта членів управи ввесь час працюють, вони знають усі закутки господарства, знають кожну тварину. Добре організована робота колгоспу дала 1932 року свої наслідки. Виконавши хлібозаготівний плян, утворивши потрібні фонди, колгосп розподіляє 3 кг. зернохліба і 2 крб. грішми за трудодень.
***
Про позитивний досвід роботи колгоспів розповіли також голова артілі ім. Молотова Глухівського району і секретар партосередку колгсопу ім. Ільїча з села Деркачі Харківської приміської смуги.
