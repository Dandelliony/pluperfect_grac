День аерохему в Харкові
Зібралися на майдані коло клуба Аерохему... 
Ось під'їхав автоларьб —на ньому сидять піонери, а на авто прикріплено моделі пропелерів, що крутяться від подиху вітерця та лопотять різнокольоровими стрічками та прапорцями. 
— Це діти наші зробили самі, —пояс-керівник піонерського авто.
А у блакитній, ясній далечині загуркотіли пропелери —то вже були справжні — наче маленькі птахи трьох кутником літали над містом. Юрба рушила... Салют було подано...
Зашмигали автобуси з людьми, заколивалась маса, широкою стрічкою вигинаючись по вулицях міста, потяглася вона на іподром, де сьогодні урочисті імениники будуть демонструвати свою міць.
Йшли весело. Торохкотіння моторів, що літали над містом глушилося иноді гучною грою оркестрів та хрюканням сирен автобусів. Це навіювало якусь бадьорість та робило крок ще легшим. Хотілось самому теж летіти разом з пілотом, дивитись з гори на всю цю місцевість. 
А в рядах говорили: 
—...Й навіщо тобі два? Дай мені один... 
Це значок жінка хоче взяти в чоловіка, а той дратуючи її, почав оповідати, що сьогодні будуть літати ті, в кого є значки. І було помітно, що ці два робітники раділи, що зрештою й їм пощастило „надуть" жінку, яка й досі стояла осторонь, від усякої громадської роботи.
Непомітно прийшли на іподром. Тут розташовувалися хто як. Декільки розмальованих трибун випускали промовців, а з боку ніби-ro демонструючи міць Аерохему, проходив карнавал декорованих автомобілів: тут і боротьба з шкідниками, і жива газета Аерохему, автомобіль-самольот і т. ин. Піонери розповсюджували аерохемівську літературу: 
— Товаришу, купіть книжку, газету Аерохему.
І від газети або книжечки не відмовишся, бо погляд піонера такий пронизливий переконуючий... 
—У відповідь на вчинки світової буржуазії ми будуємо наш Аерохем. В тисячу разів сильнішу відповідь ми їм даємо. Ми 130 мільйонів робітників та селян у відповідь на ворожі заходи імперіалістів, робимо нові досягнення нашої авіяції. Останнє з них перельот Москва — Пекін. 
— Сьогодні ми є свідками того, як наші літаки, збудовані на наші кошти на наших заводах, руками наших робітників та інженерів, ані трохи не уступають літакам європейських держав, що озброєні могутньою технікою... 
— Імперіялізм над прірвою —сам собі викопав, в ній і загине. Ми-ж будемо рости, будувати нашу азіяцію та розвивати хемію. Але не забуваймо, що в той час, коли в своїй останній агонії імперіялізм рушить на нашу територію, ми мусимо вжити всіх заходів, щоб не пустити їх, і тут нам допоможуть це зробити наші авіяція та хемія. 
Так казали промовці. 
Помітингувавши пішли усі дивитись ангар. Сьогодні туди пускають усіх. Начальник ангару пояснює конструкцію майже кожного самольоту. 
До крила тягнуться чиїсь мозолясті руки, торкаються, обмацують .. 
Було свято Аерохему, громадське пролетарське свято і з великими радощами воно святкувалося.