"Тисяча й одна ніч"
До Самари — ліси соснові, березові вибігають в даль до обрію, ріжуть край-небо і пропадають в далені. Ліси здавлюють ніби колію і потяг врізається в них, вгрузає залізом і ритмічно стукає перемогу. Довжелезний, верста з чвертю, міст повис над Волгою. Цей міст було зірвано чехо-словаками і ще й зараз потяг потиху йде. За Волгою ліси згинули, десь загубилися ззаду і овіяні вільним вітром ми покотили широкими степами до Оренбургу і далі. Степ цвіте різнокольоровими туліпанами і на станцяіх їх продає дітвора цілими снопами. Киргизькі назви станцій не затримуються в голові, збиваються якимись чудними складами. Обабіч залізниці отаборилися киргизи з юртами і гуртами худоби. Легкою ходою, перевалюючись дибає верблюд по степу, або їде киргиз на низенькій виточеній, зклепаній з міцних м’яз конячині. Як струпами, зелень трави засипана худобою—вівцями, кіньми.
Ці безмежні степи — володіння Киргизької республіки, столиця якої Кизил-Орда лежить далі, за Аральським морем. Потяг врізається в піски пустельні. Золотий, дрібний сухий пісок пересипається дюнами і блищить нагрітий сонцем. Росте тільки рідкий шорсткий полинь, астрагал та саксаули. Такі дивно-непотрібні і зайві забуті в пісках рідкі станції з невеличкою будівлею і мініатюрною платформою. Закинуті сюди в піски люди — заспані й забуті. Від міста Казалінська синьою гнучкою смугою біжить Сир-Дар'я. Звідси увесь час колія йде по-над цією річкою. Десятки, сотні верст плавнів заросли комишом і вночі ці комиші горять і палахкотять червоними зміями вогню в небо. Аральське море—нудне, з сизою водою і голими, як припічок берегами. Недалеко від станції Казалінсок, кілька десятків верст лежить острів річки Сир-Дар'ї —Кос-Арал. Тут 1848 —49 року зимувала експедиція генерала Бутакова, що її було післано описати ці місцевости. Як відомо в цій експедіції брав участь зісланий салдатом Т. Г. Шевченко. Тут він намалював і відомий альбом краєвидів Аральського моря і написав кілька творів. Один вірш починається:
«Прощай убогий Кос Арале, 
Нудьгу заклятую мою, 
Ти розважав таки два літа 
Спасибі, друже!...»
Із сучасних письменників теж деякі зазнали у свій час зсилки в ці місця. До Оренбурга ближче станція Ак-Тюбинськтуди гнали тов. В. Коряка і небіжчика—письменика Андрія Заливчого.
Контрасти міста Ташкент. 
Ташкент—найбільше місто Середньої азії, особливо європейська частина його. Це дуже старовинне місто, а назва його в перекладі значить кам'яне місто. Европейське місто — зелене, веселеньке з рівними вулицями і невисокими будівлями. Є трамвай і від цього місто видається живішим, рухливішим. 
Але ось кінчається європейська частина міста з крамницями, установами, рухом на вулицях. Ви вступаєте в східню частину. Вузенькі порохняві вулиці, по обох боках дували (паркани глиняні) і вікон на вулицю немає, і будинків не видко, бо покрівлі їхні заввишки, як дувал. Рідко проїде меланхолійний узбек на гарбі з величезними колесами. Ніби крадучись по-під дувалом у паранджі (халат) і чачвані (сітка, що мусульманки закривають собі лице) — іде одвічне рабство і кабала східніх народів — жінка. Дуже важке, гнітюче вражіння робить жінка — узбечка, коли побачиш її вперше і згадаєш, що вона абсолютна рабиня свого чоловіка. Тільки зараз жінка виплутується з оцього тисячелітнього побутового павутиння, що ним запутало її мусульманство і Магомет із Кораном.
Здається, що оцих тихих порохнявих вулиць не торкнулося зовсім ні революція, ні громадянська війна. На базарі, де найбільше руху, у чайхананах (чайних) меланхолійно сидять чоловіки узбеки і ліниво п'ють чай. Вони розквітчані різнокольоровими вицяткованими халатами, сидять підібравши під себе тонкі ноги.
І ніде жадної жінки! Жінку рідко можно зустрінути на базарі.
В кожен двір тут у східньому місті проведено арик і вода десь дзюрчить у рівчаку у вас під ногами—зверху глухий міст врівень з дорогою. Дерев тут менше, але дуже багато пилу, бо всі будівлі глиняні, а місто густо заселене. 
Тут, у туземній частині Ташкенту помічаєш який контраст з європейською частиною. Здається, що тут життя йде надто повільно, по старому і ніяка сила не порушить цього спокою і не перелетить через товстий, високий дувал у двори узбеків. Але воно так тільки здається... Дійсно, ніяка сила не змогла порушити цього спокою, крім Радянської влади.
А Радянська влада знайшла шляхи! Та про це далі ..


Стіну пробито. Ферганська область. 
Потяг фаркаючи поспішає, їде по-між нив засіяних бавовняною. Де-не-де ще орють землю дерев’яним великим плугом схожим на соху тільки важчим. Цей плуг зветься омач.
Рихлять землю кетменями (вроді нашої сапи, тільки важче) напівголі дехкани (селяни) і черейкери (батраки). Вся земля в рівчачках ариків — ціла система водяних жил несе воду на поля. Ось ціла нива затоплена водою і загрузоючи по коліна дехкан сік рис. Рисове поле отак залите водою ціле літо, доки непоспіє рис.
З боку залізничої колії біжить вдаль Алайські гори. Вони стрибають вигнувши хребеті, як баський кінь, а спина вся в піні—то лежить зверху вічна крига і блищить на сонці. Гори від залізниці на 80 —і 00 верст, аїх прекрасно видко і вони дуже високі. Засапавшись, потяг підкочує до станції Коканд. Це обласне місто Ферганської области і бувша столиця Кокандського ханства. Тут є й відома урда (палац) кокандських ханів, останній з них Худояр-хан і добудував цього палаца. Всі зовнішні стіни цієї урди і стіни кімнат прекрасно оброблені мозаїчною орнаментикою різно кольорового кахлю.
Уривки з мого щоденника.
 м. Фергана (б. Скобелев) 14 травня 1925 р... 
Все місто в деревах. Височезні срібнолисті тополі, карагачі, айлантуси звичайні тополі.
Більше засадженого деревами і зеленого міста я не бачив. Навіть кримські куроти проти Фергани голі й порожні. Але містечко надто тихе і безнадійно-нудне.
Сьогодні був у виконкомі, Робземлісі й Жінвідділі.
І дійсно лише більшовицька романтична, мускуляста, мозольна енергія змогла пробити стіну мусульманського консерватизму і мертвого тисяче літнього побуту за Кораном / Шаріятом. Ислам—найконсервативніша релігія в світі, може виключаючи ще буддийську.
Мусульмани через свою релігію дуже мало залишили в скарбницю світової культури. У виконкомі говорили: Казійські суди абсолютно загубили своє значіння, авторитетні лише радянські. По мергеланському повіту організовано багато батраків у Робземлісі, спілка Кащі, батрачкоми жінок. До правління Робземлісу обрано тов. Ахун-Бабаєва голова Ц.В.К. Узбекістану, він походить, здається, з цих місць. Батраки працюють тільки по договорах. В батрачкомі дехканок є більше тисячі членів-жінок. Це величезне досягнення і зроблено воно переважно тов. Сач-Бібі Мадзімовою. Вона ще в 1921 році скинула параджу і пішла на роботу серед жінок. Комуністка тепер, людина залізної енергії. Побудеш півгодини тут і бачиш скільки приходить узбеків за порадою або шукати захисту своїх прав перед баями (багачами).
На мою думку, найважча тутешня робота —це робота серед жінок. Кожні кілька хвилин, півгодини вбігає в кімнату жінка—узбечка з плачем. Ту чоловік виганяє (по старому закону Шаріяти, чоловік мав право виганяти жінку коли захоче), иншу б'є, а ту покинув і одружився з молодчою. Все це треба уладнати, допомогти, а робітників так мало особливо з узбечок. Разом боряться з тими, хто одружується з малолітньою, має кілька жінок, або купує жінку за калим (викуп). 
Говорив з робітницями* жінвідділу Маргеланського повіту, енергійними Сурмахон Саїдбаїва і Махператхон Ісматулаїва. Багато розповідали і доказали мені маленьку, соромливу, кучеряву Тургуной Мірза-Алієву. Турганой дев'ять років вона одружена з п'ятидесятилітнім узбеком. Про це взнав жінвідділ віддав під суд чоловіка а дівчинку забрали до себе, бо їй нікуди було діватися. Зараз вона піонерна веселенька й радісна. Тут заборонено одружуватися без дозволу жінвідділу і буває, що на місяць 20—30 весіль забороняють, бо хочуть одружуватися з неповнолітніми дівчатками (молодче 17 років, як дозволяє радянський закон.) Взяв собі цілу низку заяв і цікавих справ з роботи жінвідділу. 
Фергана—Харків.