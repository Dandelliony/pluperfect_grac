Сучасний американський театр.
Останнім часом американські часописи всіх таборів і напрямків і всіма мовами більш, ніж звичайно, пишуть про театр. Почасти це пояснюється тим, що останніми роками до Америки раз-у-раз приїздять різні російські театри і в великих містах її зостаються цілі ходожні трупи й окремі видатні робітники сцени.
На підставі цілого ряду статтів американських журналістів ми маємо зараз змогу мати деяке уявлення про сучасний американський театр. Як говорить журналіст Бухвальд з „Фрейгейт”, навіть той, що часто буває в театрах Бродвею, не може мати точного уявлення про стан американського театра. Бродвей це центр американського театрального світу, та числені театри Бродвею—ще далеко не ввесь американський театр. Бродвей останніми роками зробився світовим центром імпорту мистецтва й художників. Там ви можете бачити всі художні, гідні уваги речі й курйози всіх цивілізованих і нецивілізованих країн. Теймз-скевр—тепер місце, де сходиться світове мистецтво.
Бродвей не може дати вам відповіді на питання — який театр люблять американці. Бо там обіч вживаються театри найвищої художньо і марки з найнизкопробнішими театрами. “Міракль” Макса Рейнгардта передивилося по-над півмільйона душ, але й звичайна п'єса старого російського драматурга Бсллова знаходить досить глядачів. Єврейська оперетка, що виставляє „Студент—крику" рахує глядачів сотнями тисяч, але в німецькій музичній комедії публіки ще більше.
Взагалі трудно, й навіть неможливо схопити тенденцію американського театру, сформулювати змагання й уподобання американської театральної публіки. Місцеві театри обслуговують потреби й смаки різноманітної публіки. Найгірша халтура й найвище мистецтво мають тут своїх поклонників і прихильників, і— що найбільше вражає, то це те, що це часто-густо ті самісінькі люди. Театрального глядача Бродвею аж ніяк не можна диференціювати. В американській театральній мові ,гній“ (Schiind) слово не страшне, „мелодрамо"—назва не лайлива, а оперетка —ні в якому разі не вважається за штуку на найгірший смак. Найгірше й найліпше сполучається. Спектакль тут — привід відпочити.
З американських театральних глядачів, навіть з-по-між американської інтелігенції, дуже мало хто гадає, що в театрі треба думати. Театральна вистава в них не богослуження, як в російських інтелігентів, а тільки театральна вистава та й годі.
Американці однаково тішаться й дешевеньким фарсом, і з написаної „високим штилем" мелодрами; вони захоплювалися й поважною високою драмою.
Отака-то традиція й критерій американської „публіки". При такій традиції, що грунтується все-таки на легковажності й невибагливості глядача, дуже трудно культивувати американський театр, утворювати національну драму
В Америці—нема краю американських драматургів, але нема американської п'єси, а якщо й є, то вона така незвична й невластива смакові місцевого театрального глядача, що перший—ліпший європейський „гвоздь" легко її витісняє. Американець може бути шовіністом в своїй політиці або в своєму спортові, але в театрі він байдужно - космополітичний. Йому байдуже, відки прийшла п'єса або ввесь спектакль, аби тільки було добре. 
Проте, американська п'єса—найцікавіше в репертуарі Бродвея. Для тих, хто в театрі не хоче мати саму розвагу, а прагне одержати духовну поживу епохи, народу, американська п'єса інтересна навіть тоді, коли вона й не стоїть на такій високості, як імпортована європейська.
Як запевняють деякі художні критики, американські п'єси, що виставлялися в цьому сезоні, ні трішки не гірші од європейських. Цього року в театрі в Бродвеі був ряд власних американських „гвоздєй". Але вони були неоднакові й змістом, і формою і художнім оформленням. Ми не говоримо вже про „музичні комедії, що творять самостійну царину і в яких Америка досягла світового рекорду театральної техніки й організації. Навіть і в царині комедії й драми є дуже великі здобутки.
Насамперед в Америці визначається О'Нейль. Це—найсолідніший сучасний американський драматург, що абсолютно -не хоче числитися із смаком американської публіки. О'Нейль не постачає п'єс театрального базару. Більшість його п'єс виставляють театральні організації, що мають художні, а не комерційні завдання. П'єси О'Нейля виставляються по кілька місяців підряд.
Беручи для сценічної розробки найрізноманітніші теми з американського життя, О'Нейль, не даючи „типів", утворює цікаві драматичні ситуації, матеріял для котрих бере з гущі американського життя. Він вражає вас безжалісною правдою життя людей, що говорят належною тільки їм мовою. Як ніхто инший, О'Нейль може досягти максимального драматичного ефекту мінімумом слів і змалювати найяскравішу картину мінімумом штрихів. Його люди, непоказні, пригноблені істоти, що здаються обозленними безконечною працею і безмежним терпінням,— люди задворків американської цивілізації. Вони вкриті цупкою корою, й коли межи них відбувається драматичний епізод, він спалахує'з силою вибуху.
Не диво, що інтерес до О'Нейля залежить в значній мірі від того, що його герої й його драми відкривають закинутий, невідомий світ. Він високодраматичний і разом з тим завжди цікавий. Американець великого міста любить драму й комедію з життя закинутого куточка, любить екзотику, любить, щоб йому показувано, що робиться по той бік Нью-Йорку, по той бік міської цивілізації.
Окрім п'єс О'Нейля, американська сцена знає багато екзотичних драматичних творів, оригінальних американських і перероблених з инших мов, що на різний манір трактують про сильні пристрасті й надлюдські інстинкти. 
Серед маси екзотичного сміття є, однак, пара-друга добрих американських п'єс, що малюють життя по той бік цивілізації.
Американці дуже люблять, знайомлючись з чужим їм світом, приходить до гордого висновку, що їхня цивілізація все-таки ліпша й вища од инших. П'єси, найновішого сценічного оформлення, викликають, як це не дивно для американського життя, великі дискусії не тільки в пресі, а й на спеціяльних зборах.
Драматичні твори навіть преміюють в Америці спеціяльні заклади. Звичайно, самою екзотикою не обмежуються. Останнім часом багато п'єс присвячено політичним і соціяльним проблемам. 
Цікава річ, що в Америці дуже шукають нових сценічних форм, про що європейська преса звичайно мовчить. Цей бік американського театра, можливо, ще цікавіший, ніж справа репертуару. Цілий ряд театрів робить оригінальні експерименти, при чому робить їх з властивою американцям організованістю, систематично, немов-би шукаючи „з компасом в руках”. 
Здобутків американського театру, його режисури, театральних художників і видатних акторів треба шукати не в тих шумливобазарних мюзік голлях про які звикла кпичати короткозора буржуазна Европа, не на світовому театральному базарі Бродвея, а в тих, розкиданих по різних кутках театрах, що належать громадським і художнім організаціям.