ПАПЕРОВІ ПАВІЛЬЙОНИ
ЩОБ ВІДБУТИ подорож у Німеччину п'ятнадцятого сторіччя — зовсім не треба сідати в „машину часу", вигадану Уелсом, а для мандрівки в далеку Хіну зайвим вантажем стає килим самольот, —все це ви встигнете зробити за кілька годин на виставці паперу в Дрездені.
Що року в цім місті, що зветься „скарбницею культури й мистецтва" відбувається виставка, присвячена
 будь-якому питанню. Справа ця не новина для Дрездена, бо влаштовувати виставки там почали ще в 1824 року. Ще в 1911 році була грандіозна міжнародня виставка гігієни, що після неї було організовано постійний музей. Але після імперіалістичної війни й Версальського миру, коли перед німецькою промисловістю повстало завдання знов шукати виходів до світового ринку, характер виставок було радикально змінено— з міжнародніх їх було перетворено на демонстрацію досягнень німецької індустрії. За останні роки в Дрездені було показано „Порцеляну, кераміку, шкло“, „Гру та спорт", „Текстиль", „Житло", „Квіти й садівництво“. Далі на черзі: „Місто техніки" і „Німецьке народне мистецтво".
Виставка цього року має на меті продемонструвати розвій німецької паперової промисловости, а також всіх залежних від неї галузей: друкарства, газетної справи, перероблення паперу і використання його в житті людиною.
„Річний огляд" тривав шість місяців з травня до листопада —і за цей термін його відвідують тисячі екскурсантів зі всіх кінців Німеччини й ріжних країн світу. Надзвичайна ріжноманітність відділів виставки притягує до неї увагу людей всіх професій: інженер і мистець, вчитель і лікар, друкар і журналіст, всі вони знайдуть там щось цікаве для себе.
Всю виставку поділено на чотирі великих відділи: науковий, промисловий, застосування паперу, і газетно-книжковий. Спробуємо ж, оскільки це дозволить розмір нарису, зупинитися на цих відділах.
В науковому відділі вас перш за все зустрічають справжні кінці, що перед очима виробляють за старовинним хінським способом рижовий папер. З портрета дивиться на вас Тсаі-Лун, що винайшов цей спосіб коло двох тисяч років тому. Пройдіть через залі Хіни, і Кореї, Індії, Японії, де зібрано старовинні письмена, паперові вбрання, іграшки, серветки, паперові вікна, театральні машкари —й ви потрапите до німецького „паперового млина" шіснадцятого століття. Там можна побачити, як робиться зараз такий любий фотографам і книгарям бютеновий папер. Там, де триста років тому стояв такий „млин", тепер виросла фабрика, що виробляв 80.000 кіло паперу на добу.
Далі в павільйонах наукового відділу ви знайомитеся з історією друкарської техніки з моменту її народження перед вами проходять географічні мапи, шпалери, ігральні карти, ріжноманітніші книжки: від ліліпутів, що вміщаються на нігті, до велетнів, що самі займають цілу вітрину. Поруч з мапою 1513 року, де Америку зазначено як „невідому землю" стоїть видане в 1493 році міркування „Кому горілка стає на користь", за малюнками Альбрехта Дюрера і власною біблією Лютера, росташовано рукописний коран 1307 року і зразки стенографічних записів за 22 сторіччя до нашого, часу. 
Урочисту тишу книжкових заль заступає ритмічний гуркіт виробничого відділу. Ось скрегоче паща „великої паперової машини": як механічна потвора вона невпинно вбирав дрова, що готовим папером накочуються на рулони в другім кінці машини. Всі деталі цього складного процесу за кілька хвилин проходять перед вашими очима і почуваючи себе вже „фахівцем ви рушаєте мимо ріжних допоміжних машин—каландарів, різальних, рафінерних і т. інш. до друкарських заль. 
Тут є найріжніші друкарські машини, показано ріжні способи виготовлення малюнків і кліше, множильні апарати... Процес виробництва книжки завершує палітурна заля, де руками і машинами готують оправи , випускають готові книжки.
Через те, що папер вживають не тільки в друкарській справі, але й для пакування для цього теж призначено три павільйони. Цікаве пакування цигарок-в першу з ряду машин подається бинду картону, що протягом секунд перетворюється на коробочки з етикетами, а остання машина вже наліплює бандеролі на повні коробки цигарок. 
Трохи дальше показано виробництво картонних шабатурок і фібрових валізок. Останнє ще не зовсім механізовано і тому не справляв такого вражіння, як пакування цигарок обо какао. 
Важливу частину виставки складав відділ „Застосування паперу" —в побуті, мистецтві, господарстві, техниці і т. інш.
Хто не бачив надзвичайного багатства експонатів „паперу в побуті" не може уявити собі що вироблюється з паперової маси. Поминаючи малярство, малювання, фотографію, іграшкове виробництво, що користуються папером, згадаємо паперовий посуд, меблю, будівельні деталі, прикраси.
А що до „паперу в мистецтві", так побачивши його на власні очі, не віриш, що за допомогою паперу, бідного на перший погляд матеріялу, можна досягнути такого колосального художнього ефекту. Заля „папер в театрі", оздоблена лише
ріжнобаврним папером, з паперовими фігурами в кутках, паперовими лихтарями справляє вражіння якогось чародійного палацу Аладина, що грає всіма кольорами. Після цього палацу перед вами вдосконалена залізнича станція, де автомат друкує білети по всіх напрямках і де ви дійсно можете одержати критка до Берліну або й за кордон. Поруч— міститься зразкове поштове бюро, де механізовано продаж марок і листівок, процес штемпелювання листів і відрахування грошей. Папер в бюрі, в медицині, в харчовій промисловості, в хемії, — навіть паперові колеса для залізничих вагонів, що витримують тиск не гірш за металеві, коли їх охоплено сталевим бандажем.
Кінець-кінцем — мозок всієї виставки — папер у пресі. Над цим відділом підноситься 45-метрова „башта преси", що в неї весь день говорить гучномовець; навколо роскидано башти і павільони окремих газет і журналів; в центральній зібрано понад 600 газет зі всіх країн світу.
І от — коли ви пильно проглянули всі трицять чотирі павільйони, „дбайлива" дирекція виставки піклується про всі боки вашого життя —до ваших послуг „парк розваг", де відвідувачам дається можливість залишити першим-ліпшим способом відповідну кількість грошей. Коли виконано й цей обов'язок, можна спокійно вернутися до дому з певністю, що виставку паперу оглядено до кінця.
