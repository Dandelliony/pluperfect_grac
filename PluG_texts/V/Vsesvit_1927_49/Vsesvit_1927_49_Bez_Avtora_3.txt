ФОТОГРАФІЯ – МИСТЕЦТВО
НЕДАВНО закінчила свою працю інтернаціональна фотографічна виставка в Парижі, відома під назвою „XXII Інтернаціонального фото-салону“. Виставку було організовано фотоклубом Парижа та французьким фотографічним товариством. Вона мала за мету показати, що фотографія в руках художника є одною з форм графічного мистецтва і може своєю художністю та змістом дорівнювати усім іншим формам мистецтва.
На цей раз виставка складалася з 642 фотографічних відбитків, що є продуктом праці 309 художників-фотографів ріжних країн. Найбільше представників дала Америка (81) і Франція (77). Решта експонентів—це представники більш двадцяти інших країн усього світу, Отже виставка мала справді інтернаціональний характер і показала, що в кожній країні в визначні майстри фотографії, здатні давати простою камерою й об'єктивом справжні шедеври мистецтва.
Більшість виставлених творів своєю якістю та виконанням дав глядачеві не менше задоволення, а ніж добре виконана гравюра чи малюнок. Це доказує, що автори їх зовсім опанували весь процес фотографії і користуються фотоапаратом не для механічного фіксування їхнього оточення, як це буває у рядових фотографів, а використовують його як засіб для виявлення свого настрію, для виявлення свого відношення до околичнього світу.
Кращі майстри фотографічного мистецтва можуть при тих же засобах і техніці, з тими ж об'єктивами й матеріялами, виявляти не тільки особливості своєї індивідуальности, але й глиб кі риси свого етнічного характеру та класової приналежности. Тим то не дивно, що автора художньої фотографії за твором так само легко пізнати, як пізнається автор художнього малюнка и чи літературного твору. Його художні засоби стоятимать завжди вище за чисто технічні засоби, необхідні для одержання фотографії, а через те його твір матиме завжди щось нового, оригінального.
Приглядаючися до виставлених творів, можна легко охарактеризувати їхніх авторів. Англійські експонати звертають на себе особливу увагу тонкістю виконання та вишуканістю сюжетів, що зовсім згоджується з англійським поглядом на мистецтво. (Дивись уміщену тут фотографію англійського фото-художника Ліндена —„Усмішка".)
Зовсім інакше підходять до справи японські митці об'єктива. Їхній природній нахил до спрощення заставляє їх обмежуватися нескладними, невигадливими мотивами, зосереджуючи увагу тільки на певних деталях, що можуть викликати бажаний настрій. Тим то на японських експонатах і відбиваються ті особливості композиції, що так часто зустрічаються на малюнках японських митців і мають характер певної вишуканости та декоративности. Характерною з цього боку є фотографія японського митця Оніші „Весна", що тут поміщаємо.
В творах німецьких фото-артистів помічається певний нахил до ефектности, монументальности. Так напр. один з них захоплюється фотографуванням морських хвиль і досяг у цьому великої майстерности, давши низку сильних та оригінальних зображень водяної стихії, що іноді вражають своєю химерністю. 
Серед експонатів італійської та еспанської групи особливе місце займає низка
художньо виконаних, залитих сонцем пейзажів, а також цікавих жанрових сцен, виведених в оригінальному освітленні.
Між французькими експонатами є багато фотографій, що своїм виконанням нагадують класичні твори художників малярського мистецтва, як напр. вміщена тут фотографія Андре Барбана —„Задумливість".
Слід згадати й твори деяких чехословацьких авторів, що вперто працюють над вишуканням сучасного стилю та майстерно використовують ріжні ефекти освітлення. Із чотирьох радянських експонентів слід відмітити маленькі фотографії Файна, складені з великим хистом, і в першу чергу його цікаві силуети талмудистів.
Цей коротенький огляд фотовиставки показує, що в кожній країні є низка фотохудожників, що не дивлячися на закиди, немов їхня праця чисто механічна, вперто працюють над утворенням нової форми мистецтва фото-мистецтва і підкоривши своїй волі всі хемічні та фізичні процеси фотографії, дають зразки творчости, своєю художністю не менш цінні за кращі твори графічного мистецтва.
