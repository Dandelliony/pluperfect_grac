В Надрах Монголії
ХТО не чув славетного імени невтомного мандрівника, вченого і географа, допитливого дослідника Центральної Азії, Петра Кузьмича Козлова? Ім'я це справедливо своїть в одному ряду в іменами Фрітіофа Нансена, Роальда Амундсена, Стенлі, Пржевальського й інших відважних мандрівників, що відкрили нові землі, дослідили крижані поля, неприступні гори І безмежні пустелі, мандрівників, що пройшли туди, де ніколи не ступала людська нога .. Три з половиною роки провела експедиція Козлова в Монголії й Тибеті. Понад тисячу днів упертої праці й невтомних шукань, археологічних роскопів та етнографічних спостережень. І все це —в найтяжчій обстановці, в душні літні дні, в суворі зимові ночі, серед диких звірів і піщаної пустелі.
За три роки Козлов і його співробітники відкрили ціле мертве місто Хара-Хото, роскопано сотні могил, зібрано найцінніші ботанічні, палеонтологічні, археологічні, орнітологічні і етнографічні колекції, добре вивчено і стародавню монгольську культуру, релігію, мистецтво і побут сучасної Монголії. Вивезено дуже багату бібліотеку в 21/2 тис. книг, — книг, написаних на шовковій ткані. Зроблено докладні здіймання озер, річок та гір і переведено найцікавіші метеорологічні експерименти, яких не знала досі світова наука... 
Козлов і його співробітники не обмежуються цими досягненнями. Невгамовний дух допитливости і кипуча вдача мандрівників тягнуть, клучуть до нових подвигів, до нових відкрить, до нових земель. Ще не зовсім відпочили члени монголо-тибетської експедиції Козлова, а вже намічається нова експедиція до берегів великої річки хінської Ян-дяс-Кіянга, до її верховин, де ще пустельшіше, де ще дикіші місця, ніж у Монголії й Тибеті.

Побувши кілька день у Харкові, П. К. Козлов на публічній лекції, в докладі у Всеукраїнській Науковій Асоціяцїї Сходознавства поділився зі слухачами де-якими епізодами своєї подорожи, гаряче і захоплююче росповів про те, що бачила і знайшла експедиція в далекій Монголії.. В цьому оповіданні, повному своєрідної краси й очарування, перед нами встала в увесь ріст і стародавня фантастично пишна культура і новий побут Монголії. Ось-кілька уривків з цього оповідання, уривків, неначе нятих з гарної східної казки, що однак разом з тим висвітлюють справжнісіньке життя, справжню дійсність.

... В 150 верстах од Урги.до півночи ми помітили високі шапки могил. Їх тут було багато... Десятки, може сотні... Взявши заступ і копаницю, ми почали рити... Риємо сажень, другий, третій, — нічого... Четвертий, п'ятий —все однаково... Нарешті, на сьомому сажні, глибоко, глибоко під землею, ми наткнулися на... дах чудової гробниці, стародавньої усипальні. В цьому дахові була велика відтулина, і через неї ми спустилися в якесь підземелля. Стіни цього підземелля геть усі увішано було шовковими тканинами, і серед них виріжнявся найроскішніший гобелен... Ідемо далі, дивимося —на стіні — величезний килим. На килимі чудовий художній малюнок: лось, який мчиться, що єсть духу— на нього напала величезна, хижа, крилата рись... Стилем малюнок нагадує кращі зразки мистецтва стародавної Елади. Дві з половиною тисячі років пролежав цей килим у землі і чудово зберігся.

... Щодня нове відкриття... Раз ми наткнулися на величезну камінну черепаху в півтори тони завважки. Пальці в цієї черепахи схожі на величезні лапи і мають форму ромба. На панцері черепахи вигравіровано оригінальний малюнок, що показує стилізованого цапа. Далеко від черепахи манячив скуйовджений гірський масив з сірого граніту, вимережений письменами. Це Бичін-те і Дулайхат —„Письмена теплих скель”...
... Іншим разом студент з нашої експедиції знайшов сітку, мудро сплетену з кінського волосся... Таку сітку надівали на коня хана, що проїздив колись цими долинами... Сістка совалась і відганяла несчисленних комах — лихо Монголії.
...Якось ми побачили капличку, де всередині були дві камяні баби, в футлярах і свяченній одежі. Цига-уш-Хай і Харауш-Хай. Добра баба і люта баба. Нині Хара-уш уже не бентежить спокою забобонних монголів і мирно покоїться в вітрині Руського музею в Ленінграді...

...Не можу не поділитися з вами високими зразками монгольської поезії, монгольської лірики, вирізьбленими на діябазовій скелі... В 1624 році Цобро Гайджі, поет і релігійний реформамор написав на скелі такі ліричні вірші:
„Хоч і є ріжниця між законами і порядком добрих тушемилів-міністрів великих ханів на землі і судищем Ерлик-хана на тім світі, але в міркуванні про правду і неправду—вони однакові. 
„Хоч і є ріжниця між місцезнаходженням і тілом людини, що марно шукає собі харчування, і хижим звірем, що блукає по горах і лісах, але в убивстві і в задоволенні голоду—вони однакові.
„Хоч і є зовнішня ріжниця між людиною, що краде чуже близько і далеко, і вовком, що бродидь коло двору і виглядав здобич, але в своєму потязі їжі—вони однакові". 
Всього декілька рядків. Але яка сила почуття, яка ніжність і глибина. Вірші перекладено багатьома європейськими мовами.

Багато ще росповідав П. К. Козлов цікавого і повчального про побут і звичаї Монголії сьогоднішнього дня. Про скотарів що не їдять хліба і бояться драконів та лютої Хара-уш-Хай, що викликав бурю і губить череду... Про монгольських комсомольців і дітей, про величезний інтерес до СРСР. Всього в скупих рядках журнального нарису не перекажеш... 
Але одне ясно вже й тепер. Перед нами цікава самобутня країна, країна велих можливостей і країна, де знають і люблять Козлова, що несе в надра Монголії нову культуру,— культуру, що йде з СРСР.
