ПАРАД ЗДОРОВ'Я
ЗАГОРІЛІ, обвітрені, високогруді, з здоровими м'язами, з стрункими постатями вони сотнями зібрались з далеких і близьких місцевостей в Червону столицю України, щоб показати, що ідея фізкультури міцнішає в радянськім Союзі, що молодняк з року в рік закаляється, збільшує свою силу, приткість, виносливість, дисциплінованість та удосконалює військові знання.
По клубах, садках та спортивних майданах особливе оживлення. З веселих жвавих балачок можна довідатись про великі досягнення фізкультури в провінції. В районних та окружних спартакіядах брало участь понад 20 тисяч фізкультурників. В спортивно-технічному відношенні провінція значно зросла і в деяких галузях спорту випередила Харків. Так, наприклад, по важкій атлетиці першенство на Україні виграв Київ, по баскетболу та тенісу — Одеса, по водяному спорту Одеса та Київ. Лише по зимовому спорту і особливо по гандболу Харків взяв першенство.
Над містом-рожевими бризками грало проміння заходу. На вулицях метушився ріжний люд, гули-сирени автомобілів та автобусів, жалібно стогнали трамваї та де-не-де спалахне світло від електричної лампи й проріже вечірню сутінь.
Аж коли ось з-за рогу однієї вулиці появилась перша колона тих, що мусіли взяти участь у Всеукраїнській Спартакіаді, за нею друга, третя і далі з усіх боків з'явились фізкультурники й зайняли центральну магістраль міста.
Вони ритмічно йшли рівними рядами, виблискуючи на сонці своїми загорілими тілами і могутнім потоком вливались в центральниі профсоюзний сад, де їх вітав тисячний натовп трудящих.
Відкрилась 4-та Всеукраїнська Спартакіяда.
Спартакіяда в повному розгарі. Йдуть змагання по легкій атлетиці, стрілковому спорту, веломото, футболу і т. інш.
Спека. Великий відкритий майдан „Спартак“ залитий пекучим соняшним світом. На
просторому зеленому полі футбольні команди в повному зборі вичікують „битви". Вони поспішно закінчують треніровку.
А по краях вже природнім амфітеатром влаштувались тисячі людей, що наповнювали душне повітря своїми жвавими балачками.
— В синьому — це Одесити, а ось в червоному — Миколаївці!
— Вічні суперники по футболу. В одній зустрічі верх бере Одеса, а в другій — Миколаїв.
Ці жваві балачки вказують на те, що більшість глядачів люде, що знають добре гру і, обливаючись сильним потом, всі з нетерпінням чекають початку.
Аж ось чути свисток. Вратарі та беки займають свої місця. Легко полетів великий м'яч і під обстрілом багатьох тисяч напружених очей, команди разом змішались, переливаючись синім та червоним кольорами.
Сказати що -небудь наперед про наслідки змагань зараз, поки що, неможна, але судячи по силі окремих команд, можна з певністю зазначити, що Україна в галузі спорту зробила великий крок наперед.