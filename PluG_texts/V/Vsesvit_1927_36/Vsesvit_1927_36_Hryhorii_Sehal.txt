ЯК ВИРОБЛЯЮТЬ БЕКОН
ВИРОБНИЦТВО бекону в нас є зовсім молода галузь промисловости.
Досить сказати, що в передреволюційній Росії було всього 8 беконних фабрик, а тепер на Україні їх є поки що лишень 2.
Факт, що нинішньої весни в Кременчуці побудовано на місці колиш. Варшавського заводу беконну фабрику, де підчас імперіялістичної війни виробляли набої, зайвий раз свідчить за нашу миролюбність.
Що-дня на беконну фабрику прибував з Уманської, Черкаської, Зінов'євської, Першотравневої, Криворізької та інш. округ понад 400 шт. свиней.
Виходить, що радянська наша прозаїчна, вельми побутова свиня, перед тим, як дійти з нашого села до головного її споживача, якогось англійця чи латиша на сніданок, проходить перед тим цілу низку складних маніпуляцій.
Беконна свиня, що важить від 4 1/2 до 6 1/2 пуд., із залізниці попадає на сортувальний пункт, звідки після зважеиня її відіряджають на 24 години до свинюшника.
Через добу свиню женуть через вагу (її ще раз важать) і потім по залізо-бетонній естокаді на другий поверх фабрики у відділ, де вбивають свиней.
Тут на задню ногу свині накидають спеціяльний з трьома гачками ланцюжок, що його разом зі свинею потім накидається на убійний елеватор. Елеватор рухається мотором. По дорозі боєць вбиває свиню.
Підняту з елеватора на З метри заввишки свинячу тушу автоматично скидають на повітряну колію і вона сунеться по ній яийсь час вздовж кров'яного коридора. По колії з туші стікає кров і вона спиняється біля особливого гальма. До цього гальма підходить крило т. зв. здіймального апарату, що теж пускається в рух мотором.
Здіймальний апарат, підносячи свинячу тушу, передає її на другий апарат, що плавно спускає її в чан з окропом до 70° за Цельзієм.
У цім чані, що вміщує 10 туш, тушу, що була 3 хвилини там, виловлює особл. апарат, перекидає на конвеєр, і подає її до скребмашини. Окребмашина особливими щітками знімає з туші щетину. І щітки і скребмашину пускають у рух мотором.
Потім туша мандрує далі елеватором до спеціальної печи, де обсмалюється. У цій печі горять дві нафтові форсунки. Обсмаливши за 20 сек. тушу, двері печи відчиняють і викинута з неї туша попадає до паювального відділу. Там вона перебуває під низкою дощів з холодної води і проходить всі маніпуляції обробки. Тут же провадиться ветеринарно-санітарний огляд.
Кишки й туші, визнані ветеринарним лікарем за придатні лишень на техвічні жири, сунуться особливою вагонеткою повітряною колією до сусіднього будинку кишкарні, де їх обробляють на місцевий ринок та експорт до Латвії. У кишкарні є так званий деструкційний відділ, де перероблюється на технічні жири свині, визнані за непридатні до споживання.
Крім того, там же виробляють товсті кишки. З убійного відділу через повітряну вагу, туша прибуває до вистигального відділу, де перебуває від 18 до 24 год. У вистигальнім відділі туші висять рядами, мов у великім магазині плаття.
У вистигальнім відділі беруть з туш проби для трихніноскопічного дослідження, що провадиться в спеціяльнім помешканні. Потім, знову туші мандрують елеватором до холодників на 24 год.
Нарешті, оброблювання закінчено. Потім відділ, де засолюють. У кожнім залізо-бетоннім чані засолюють одночасно 200 свинячих туш. Пролежавши у росолі, що складається із соли, води й салітри, 5—6 день, уже готовий бекон сортують, запаковують половинками і вантажать у вагони.
Його дорога: УСРР—Англія, Латвія.
Все устатковання фабрики було виконано світовими спеціалістами в справах бекону — датчанами. Тепер фабрику ремонтують. Крім ремонту, будують складове помешкання на 20 вагонів потрібних для фабрики матеріялів. Будують свинюшник на 1 тис. голів свиней, що коштуватиме 100 тис. карб., розширюють залізничну колію на території фабрики на 250 саж.
Виявилося, що якість бекова кремінчуцької фабрики, краща за всі інші фабрики СРСР. На англійському ринку бекон кремінчуцької фабрики коштував на 6 шілінгів дорожче, ніж бекон інших фабрик.
На фабриці за весь час її роботи вбито 9.526 беконних і 1.997 сальних свиней.