ТОМ ДРУГИЙ
МИХАЙЛО ГРУШЕВСЬКИЙ
ІСТОРІЯ
1626-1638
Роздражнений поводженням Кантемира, Інает-Гірей рішив оружно розправитися з ним і замість іти в похід на Персію, як йому велів султан, під кінець 1636 року вибрався походом на Кантемира, покликаючися на те, що через нього нема з Польщею спокою. Старий Конецьпольський не міг спокійно придивлятися татарській усобиці і силкувався попхнути Річ Посполиту до діяльної участі в ній. На його представлення, як уже знаємо, правительство рішило підтримати хана через козаків, як за Шагіна, удаючи, що козаки мішаються в кримські справи самовільно (див. т. II, р. IV. — М. Г.). Але така потаємна участь не вдоволяла Конецьпольського. Його звідомлення, вислане на сеймики, мало на меті подвигнути шляхту до активної політики: взяти хана під свою протекцію і, опираючися на нім, на волоські господарства і на Семигород, виступити всіми силами проти Туреччини, заплутаної в тяжку і нещасливу - — війну з Персією. Але шляхта до війни не охотилася, а високі сфери були більш ЦІ заінтересовані планами женячки короля, ніж сими східними перспективами. Польща зісталася при офіціальній нейтральності.
Хан звербував козаків, що були на Запорожжі, і в січні ст. ст. впав з ними на у Кантемирових ногаїв. Кантемир даремно просив помочі від башів — не помогли йому, бачачи перевагу сил ханських, і господар молдавський теж зістався пасивним свідком нещасть свого небажаного сусіда. Діставши від них виразну відмову, Кантемир стратив відвагу і, кинувши свою орду на божу волю, з двором і синами пустився за Дунай, в Туреччину. Частина орди його тоді піддалася відразу ханові, інша пробувала пробитися в східні степи, але розгромили кримці. Інаєт обложив Аккерман і Кілію і змусив видати йому Кантемирових і партизанів, потім так само вчинив з Кафою. Останки Кантемирової орди казав перевести до Криму. Знищивши всяку опозицію у себе дома, зажадав від дивану, аби йому видано Кантемира, інакше грозив, що піде походом на сам Царгород. Заразом робив закиди Порті за її самовластя в кримських справах. Ж Ж Була то певною мірою рада кримської самостійності. Султан, заплутаний в перських справах, зробив добру міну, заявивши, що, громлячи Кантемира, хан робив по мислі султана, має тільки вивести своїх татар з Буджаку. Дуже гнівався, одначе, на Польщу, як доносили, за її вміщання в татарську усобицю, бо Кантемир скаржився, що тільки завдяки козацькій помочі, післаній  поляками, поконав його Інаєт.
Як симптом козацької анархії сих часів годиться згадати тут факт, на який гірко жалувався хан і його візир в своїх листах і посольствах, що якась ватага козацька під час війни кримців з Кантемиром напала на кочовища татарські, забрала худобу і невільників і багато починила всякої шкоди. Польське правительство було дуже розгніване сим нападом, бо по погромі Кантемира більш ніж коли-небудь мало охоту підтримувати Інаєта. На його посольство, вислане весною 1637 року з запевненнями приязні і союзу та прошениями дальшої помочі проти Туреччини, король дав відповідь, що військо польське готове було йому в поміч уже під час попередньої війни його з Кантемиром і тепер буде готове йому помагати. Конецьпольський сердечно жалувався, що Польща не вмішалася в сю кампанію активніше й упустила нагоду зміцнити свої впливи в Криму, то благав Бога побудити стани Речі Посполитої бодай надалі до більшої активності. Інші дорадники королівські, одначе, не поділяли його войовничого настрою й не хотіли йти дальше потайного підтримування хана через козаків, так щоб в потребі всього можна було виректися перед турками, зложивши на козацьке своєвільство, і їхня гадка взяла перевагу. Наказано стримувати козаків від усяких воєнних заходів безпосередньо проти турків.
Се була нелегка річ, бо козаки були вже зовсім певні війни з Туреччиною, вважали тому всякі реєстрові обмеження за неважні і мобілізувалися, приймаючи до полків всяких охочих. їхні донські побратими в тім часі бралися до великого діла — здобувати Азов від турків, з ними йшло чимало й запорожців (московські акти згадують про тисячу запорожців, що прийшли на Дон степом на конях, сподіваючися йти з донцями разом на море, а довідавшися про задуманий похід, пішли разом на Азов, але таких екскурсантів було, мабуть, і більше). Се підтримувало ціле Запорожжя в воєннім запалі проти Туреччини. Такий образ малює перед нами комісарське справоздання, зложене в перших днях мая, коли нарешті знайшлися у Речі Посполитої гроші на частинне бодай задоволення козацьких претензій, щоб стримати військо від сподіваного походу на море.
«Застали ми панів-молодців, — пишуть комісари Микола Потоцький і Кисіль, а властиво сам Кисіль, що вів головно справу, — не так жадних грошей, затриманої платні, як турецької війни, котру вони між собою вже вважали так, як би ухваленою Річчю Посполитою. Через те і настрій був між ними не такий, який ми сподівалися осягнути, привізши їм гроші, але далеко тяжчий, ніж був попередньої осені. Незвичайно трудно було одних з Запорожжя завертати, других відтягати від морських приготувань, третіх, що примішалися до позволеного компуту з волості, в певній надії турецької війни. Попередня рада, корсунська, відбулася в малім числі; але той порядок виписки і приписки, що був прийнятий на корсунській раді, тепер зійшов на ніщо. Замість, зачавши від Білої Церкви (куди ми приїхали на визначений час), споряджати реєстр по полках, мусили взятися на інші способи, бо старший дав нам знати, що військо ціле зібралося, мішається, і бунтується, і не хоче розходитися, ані приступити до тих ухвалених порядків. Приходилося поступати не так по волі, як по неволі, вважаючи особливо, як нарід зусюду злазився до козацького табору, що стояв між Росавою і Кагарликом. Тому один з нас полетів в день і ніч до козацького табору, щоб з ними договорюватися, а другий поїхав назад до Богуслава і дав знати хоругвам (польським), аби вважали на ті замішання між озброєним народом.
Приїхавши до табору, застали близько десяти тисяч війська, і сама старшина вагалася. Приходилося шукати різних способів, прихиляючи старшину датком і зачинаючи з нею раз суворо, а другим разом знову м'якше. І так передусім осягнули, що розіслала вона до міст і по волості листи свої, оповіщаючи, що війни турецької не буде і нікого над сім тисяч не можна приймати, отже, котрі нереєстрові, аби не сміли громадитися в купи. Друге, що порішили, се відділити попис від приписки і тут в таборі перевести попис (ревізію реєстру), а приписку (на вакансії) зробити для п’яти полків в Каневі, а для двох — в Переяславі. Се для того, аби віддалити тих, що громадилися до війська, посилаючися на приписку, а реєстрове військо щоб само в своїм порядку зіставалось. Ледве удалося се перевести, бо вже нереєстрові перемагали і чинили замішання своїми окриками, а щоб не допустити того розділу, стали на тім, що грошей нема, а поки їх не побачили, то й до нічого приступити не можна. Прийшлося, отже, покликати писаря скарбового з грішми і в справі київської армати, і корсунського становища, щоб заспокоїти бунтівників, приходилося вести справу не так, якби треба, а як обставини позволяли, бо вже вся власть
була при черні, а не при старшині. Весь замисел їхній був у тім, щоб комісію ї зірвати і до роздачі грошей не допустити, аби можна було (не одержавши грошей) іти на Запорожжя, а звідти на море. Отже, треба було, навпаки, не допустити того, з чого хотіли вони взяти собі привід. Коли по довгім крику виступив пан писар з грішми, то люди, добре настроєні, з повною готовністю: заявили, що на Запорожжя і на море не підуть, зістануться при семи тисячах, а про корсунське становище благатимуть короля; широко при тім розповідали про утиски і недостатки свої, що не мають чим прогодувати арматних коней, ані < деінде стати з арматою. Від самої згадки про київську армату чернь дуже, загорілася і не хотіла слухати ніяких доводів і намов. Хоч то їм якдокладніше вияснялося, бачачи їхнє завзяття на киян, що армата не киян, а королівська і що, сміло виступаючи в обороні Речі Посполитої, здобуваючи так часто армату і роздаровуючи її, не повинні вони накликати на себе королівський гнів задля тих чотирьох гармат, — не опам’ятало то їх зовсім. Коли осе знову ледве не розбилося все, прийшлося дати посередню пропозицію, щоб вони ту справу віддали на рішення будучого сейму.
Тою умовою стримано бурю і, приїхавши оба до табору, приступили ми до комісії. Виписки ми нічим не рушали, аби не дати їм якоїсь оказії. Одправили тільки попис з реєстру, протягом кількох днів покликаючи полк за полком, а приписку опублікували, що вона відложена до тих міст. Через те сила тих, що позбиралися з волості, вернулися назад, відлучившися від реєстрових з табору. Потім, скінчивши попис, 3 мая вивели все військо в поле, казали їм презентуватися і дати сальву (вистрілити) за здоров’я королівське. І відправили вони се так порядно, що кождий міг переконатися, як добре приготувалися були вони до морського походу.
По сім прийшло до присяги на куруківську комісію, на котрій стоїть весь лад. Зараз по тім генеральнім пописі при всім війську сказали ми їм зібратися у вальну раду і присягнути. Показували їм при тім уже відраховані гроші і нагадували сей обов’язок з постанов куруківської комісії. Та тут піднялося нове замішання: пішли крики не тільки на старшину, а й на нас самих, що вже досить вони присягали, дотримували і дотримають того всього. Але ми не хотіли тим вдоволитися, нагадали їм ласку королівську, а скінчили на їхні покрики погрозою, що ризикують останнім, бо як прийдеться Речі Посполитій вийняти на них шаблю, то вийме так, що й саме ім’я козацьке знищить, бо волить тут бачити краще пустку і звірів диких, ніж ворохобливий плебс. Нагадали їм також, що підняти своєволю можуть, але до кінця довести — ніколи! Піти на Запорожжя можуть, але жінок і дітей полишать і, не можучи там витерпіти довго, принесуть свої голови назад під шаблю Речі Посполитої. А зрадити та в інші сторони переселитися теж даремно відгрожуються, бо їх отчина Дніпро і нема другого ніде. Дін ані в порівняння не може йти з Дніпром, ані тамошня неволя з тутешньою вільністю: як рибі без води не можна, так козакам без Дніпра, а чий Дніпро, того й козаки мусять бути.
Сказавши таке, почали ми прощатися, заявляючи, що з огляду на їхній бунт будемо вертатися до короля з грошима разом. Але та наша промова так розм’ягчила ті варварські груди, що сльози покотилися у багатьох, виключивши; тільки п’яних. Старший їхній (про котрого мусимо посвідчити, що хоч простак, але чоловік тверезий і скромний, також і писар чоловік доброї мислі), зараз; положив булаву і комишину, ударив чолом всьому війську і побажав йому і кращої згоди з урядом, когось щасливішого від нього і пішов з ради. Довго і вагалися, чи вибирати іншого, чи послати за тим, нарешті вернули на уряд того j самого старшого й гукнули всі: «Не зрадимо королеві і Речі Посполитій». «Крикнули присягати гетьманові, але гетьман відповів, що не присягне, поки вони не присягнуть (мова тут, розуміється, про гетьмана-старшого; пок. л Костомаров помилився, думаючи, що козаки жадали присяги від коронного (гетьмана. — М. Г.). Суперечка ся потяглася від ранку до вечірньої години, але кінець кінцем Бог дав щасливе закінчення тим неприємним антецеденціям. Наперед присягло все військо, піднісши руки догори при словах присяги, котру ми їм читали з куруківської комісії. Потім старший їхній, ставши на коліна, я зложив присягу на розп’ятті. І зараз же одного бунтівника, якогось Грибовського, взято до гармати за його покрики; але ті, що його стерегли, пустили його і самі повтікали; досі не покарано його, але старший обіцяв шукати його і на Запорожжі, і скрізь.
Так відправивши попис і присягу і віддавши гроші, кінчали ми приписку в Каневі і Переяславі, прилюдно, при панах підстаростах і всій старшині. Приймали до реєстру тільки тих, котрих поручали старші і позволяли пани І підстарости. Дарунків від них не брали ми ніяких. А тепер споряджені реєстри відсилаємо до книг київських».
Успіх, як здавалося, був повний. «Зісталося військо очищене, заведене» в реєстр, — писав Кисіль в іншім листі. — Взяли гроші, з Запорожжя всі по і гроші прибули, і при нас же вислали на Запорожжя цаказ, аби липи затримано; визначено послів на сейм». Але сей прихильний настрій, осягнений різними маневрами комісарів, включно до підкупства, не міг бути тривкий і так, як осягнений був різними хвилевими штучками, так і розлізся, коли ослабло w враження від тих штучок. Невдоволена частина козаччини виломилася знову j з-під впливу «добромисленних» і вернулася до своїх планів. «Нинішнього дня і дали мені знати з Черкас мої повірники, — писав Кисіль 16/V, кілька день по своїм тріумфальнім справозданні з успіхів комісії, — що загальний настрій —  іти на Запорожжя, зломивши присягу, а старшого свого скинути, коли б їм не; хотів позволити. Думають про раду в Черкасах. Що більше — при самім закінченні комісії своєвільники мали вийти на море. Люди скрізь продають волів і коней, а купують самопали. Зараз пішлю ще до старшого, пригадаю присягу і буду гамувати їх усіх; але де вже й присяга не має сили, тяжко там; впливати намовами».
Дійсно, зловлені турками язики козацькі в другій половині мая оповідали, що козаки підуть на море, двадцять човнів уже пішло, а тридцять готуються і підуть за ними слідом (лист Муртази з Кільбуруна. — М. Г.).
Все се було тим більше неприємно, що перспективи турецько-татарського; конфлікту тим часом нагло скрахували. Тріумфи Інаєта не були тривкі: Кантемирові мурзаки при першій нагоді на весну 1637 року підняли повстання. Сталося се під Очаковом, коли Кантемирових ногаїв переводжено до Криму під і наглядом братів Інаєта, калги і нуреддіна. По словах реляцій, якусь неясну ролю при тім відіграли й козаки, що були в поході; їх називають навіть учасниками ногайської конспірації, але все се дуже глухо. Оба брати Інаєта полягли в битві, кримців погромлено. Ногаї вернулися назад на свої буджацькі кочовища. Се зробило сильне вражіння і було оцінене зараз як симптом упадку Інаєта. Султан, що перед тим, як ми бачили, не виявляв ніякого невдоволення на вчинок і Інаєта (хоч його воєнні приготування під Адріанополем і на морі незвісно на кого були звернені й будили велику тривогу на Україні і в Криму), тепер прийняв се за добру нагоду до рішучого виступу. Коли на двір султанський і наспіли відомості про повстання ногаїв, султан оголосив, що Інаєта він скидає з ханства, а настановляє ханом Богадур-Гірея, сина Селямет-Гірея. Зараз же і вислано його в Крим, щоб посадити на ханстві, з сильнм ескортом, очевидно, і партія Інаєта була так приголомшена, що і думати не можна було про супротивлення.
Інаєт вибрався до султана, щоб виправдатися і перепроситися, звалюючи все на Кантемира. Але султан не пробачив його супротивлення і казав удавити; така ж, одначе, доля кілька день пізніше спіткала й Кантемира (в липні того р.). Таким чином не стало головних провідників кримських замішань. Крим j вернувся до своїх нормальних, віками усвячених відносин до Туреччини. Новий хан Багадур, сибарит по темпераменту, менш усього був склонний по таких небезпечних прецедентах зачинати які-небудь бунти.
В польських політичних кругах такий поворот кримських справ викликав глибокий жаль. «Якщо справді стратили ми тих людей, то стратили великих приятелів, — писав Конецьпольський королеві, одержавши перші вісті про кінець Інаєтових братів, — а з ними упустили ми нагоду для успіху, яка нам більше не стрінеться». Се була правда, а з тим треба було приложити всіх старань, щоб якесь козацьке своєвільство не звернуло проти Польщі об’єднаних турецько-татарських сил, тим більше що воєнні приготування Туреччини викликали сильні підозріння якихось воєнних планів.
Як то часто бувало в такі критичні моменти, і сим разом, немов на те, аби дискредитувати всяку лояльну політику статечної козаччини, польське правительство поставилося як не можна більше неприязно і непривітно до козацьких прошень, внесених на сейм 1637 року. На козацькі жалі на староетинські кривди правительство заявило, що не бачить ніякого безправ’я в тих різних обмеженнях, які робляться козакам по містах, бо старости і державці мусять пильнувати міських доходів і не можуть бути раді козакам, тому що з них нема ніякого доходу і т. д. Відмовлено різних тих прошень в справі армати козацької, а питання про додаток для сьомої тисячі і армати козацької відложено до будучого сейму. Натомість не пожалувано різних докорів за допущені козаками своєвільства. Свому послові, що через Україну мав поїхати до Криму в місяці червні, король поручив перевести переговори з Військом Запорозьким, добитися видачі для покарання провідників того своєвільного нападу на ханських татар, вчиненого зимою, а бранців татарських і здобичу татарам щоб повернено. Війську козацькому казав дати знати, що король не противиться, аби козаки помагали ханові, навпаки — наказує їм на перше прошения хана if? спішити йому в поміч «якнайскорше, з людьми послушними і в справі рицарській досвідченими».
В Польщі ще не знали тоді, що дні Інаєта були вже пораховані. Комічне тільки було, що разом з польським правительством за сей погром Інаєтових татар з претензіями до правлячої старшини звернувся й Павлюк. Вернувшися на весну з Криму, він пустив поголоску, що козацький напад на Крим наробив великої прикрості також і козакам, що були у Інаєта: мовляв, хан затримав двадцять кілька козаків у себе закладними, а Павлюкові поручив добитися від війська сатисфакції за сей напад, випущення забраних бранців тощо. Се був ж один з тих агітаційних мотивів, які павлюківці розпускали проти правлячої стардпини, доводячи її нездатність до правління. Вказували також на всякі утиски козацтва, від яких ся старшина не може його оборонити, на погану ролю, «те яку відіграла вона в історії Сулими, на пониження, в якім опинилося в останніх літах козацьке військо через її нездарність. Піднявши сею агітацією Запорож-жя, Павлюк десь при кінці мая кинувся з випищиками на волость, захопив армату в Корсуні й перетягнув її на Запорожжя.
Се зробило страшенне вражіння. По козацьких традиціях армата була свого ate роду клейнотом, інсигніями військової власті і організації. Забираючи армату, Павлюк скидав тим самим старшину з її позиції, позбавляв власті всіх сих Ж міністропослушних достойників і брав у свої руки провід військом. Повторялася ?n з повною очевидністю історія 1630 року.
Але Томиленко не був пара Чорному. Він зовсім не хотів зв’язувати себе з польським режимом і брати на себе боротьбу з Павлюком і випищиками.
На раді козацькій, що відбулася в останніх днях мая на вість про Павлюків похід Томиленко зложив булаву. Булави від нього не прийняли, змусили взяти назад, але він ухилився від всяких ворожих кроків проти павлюківців. Старшина усно переказала до польських гетьманів своє прошения, щоб військо польське рушило під Черкаси і Чигирин, щоб пострашити павлюківців репресіями над їхніми сім’ями і домами. Офіціальне ж посольство і? до Конецьпольського — лист, пересланий послами Федором Леськовичем і Дмитром Марковичем, — мав тільки виправдати старшину, що вона не стала до бою з павлюківцями, не уберегла від нього армати, та запевнити в її лояльності.
Павлюкові теж післано лист з докорами за довершене ним насильство. На се відповів він листом «з коша проти Микитиного Рога», що має в нашій копії дату 16 червня (мабуть, старого стилю). Лист писаний дуже широко, закриває масою слів властиву мисль і представляє в можливо невиннім виді довершений акт. «Зволите писати до нас, товаришів своїх, нарікаючи за військові клейноти, себто за армату. Отже, бувши на службі у кримського хана з Військом Запорозьким і в щасливім здоров’ї повернувшися на звичайні місця свої, побачили ми великі непорядки, а прочувши про таку неславу нашої військової армати, що їй уже на волості й місця нема, мусили ми з жалю нашого великого вийти і взяти її. Богу дякувати, нікому ми при тім не вчинили ніякої кривди і утиску — ані товаришам нашим, ані урядам, нікому не зробивши прикрості, взяли ми її як свій власний клейнот і скарб військовий і поставили на звичайнім місці там, звідки й пішла вона за предків наших — славної пам’яті старинних, добрих молодців Війська Запорозького.
Ті предки наші, добрі молодці старинні, за неї груди свої наставляли і кров проливали на різних послугах королівських і з тою арматою, виходячи з Запорожжя на славу королів, панів наших, при боку їхньому здобували славу і користі Війську Запорозькому, а на волості ніколи не лежали і кривд ніяких не чинили підданим королівським ані в маетностях шляхетських. Бувши з Військом Запорозьким де-небудь на службі королівській, взявши плату за криваві заслуги свої, звичайно ставили знову армату на Запорожжі, і добре так бувало — без плачу і жалів до короля і панів урядів українних, а з доброю славою і користю предків наших. А тепер бозна-що діється з тим. Старші наші не дивляться на предків наших, не йдуть за прикладом тих панів гетьманів запорозьких, що добру славу здобували та з арматою і клейнотами військовими на Запорожжі з військом завсіди пробували. Від кількох літ, запровадивши армату і скарб військовий на волость, не могли якось вибратися на Запорожжя і так її, мов медведя з лоз, ані кіньми зірвати назад, на звичайні місця. Мабуть, отяжіла і через той великий тягар навіть місця не мала на волості. Поставило було військо армату в Корсуні, так панове жовніри її відти вигнали, а щоб до Києва та Білої Церкви — про те ані мислити, хоч звідти й бувало арматі виживлення. Забулисьте куруківську комісію, що по Київ та Білу Церкву жовніри в сей бік ані ногою не мали ступити; змінили присягу нашим і на виховання нашої армати подали нам тільки Черкаси, Чигирин та Крилів, де вже й людей нема, у котрих би армата могла мати виховання, та і звідти вигнали її панове уряди!
Не майте, отже, нам на зле, що ми, забравши армату, поставили її на звичайнім місці. Мусите признати самі, що поки армата стояла на волості, то й виписка бувала зчаста, бо панове уряди безневинно обмовляли нас перед королем і через те перестали нас шанувати, повиганяли товаришів наших з маетностей шляхетських, чіпалися заслужених і під свої права підтягали, вдов пошарпали. А через що? Через те що часті і незносні стації на армату збирано на волості, в маетностях шляхетських, і панове старші то на свою користь обертали, товаришів наших за те з шляхетських маетностей вигонювано, маєтності їхні пошарпано. Бо уряди, як хтось завинив — хоч би й не товариш наш, — зараз обжаловують ціле військо перед гетьманом коронним, а гетьман перед королем, і так спадає на військо незаслужена обмова заводіяк, а затим неласка королівська, і заслужена плата через те не доходить до самого війська.
А ще краще б і корисніше було, якби одно було у нас товариство, одно військо і один провідник, а не два! Разом пробували б при скарбі військовім, брат за братом, в боязні божій, чесноті й вірі, один одного шануючи так, як попередники наші жили, ворогів своїх не тішачи, а під ноги топчучи! Що ви нам пишете, називаючи зрадниками, та лякаєте жовнірами, аби назад її (армату) вернули — то як мертвий з гробу не встає, так і ми про се ані думаємо! Будьте до нас добрі і доброю охотою прибувайте до нас з рештою військових клейнотів, щоб разом при скарбі військовім пробувати. Як трапиться королеві у війську потреба, то й тут нас потрапить знайти; а звелить нам ласкавим писанням своїм іти на неприятеля, то й легше нам буде йти з звичайних своїх місць, як попередники наші з Запорожжя на службу королівську ходили. Аби лиш була до нас ласка королівська, а він хоч морем, хоч полем накаже йти, готові будемо; а буде земля наша в покою, і не велено буде нам іти ані морем ані полем, то будемо одностайно всі мешкати тут на звичайних місцях при військовім скарбі, і того будемо пильнувати й іншого не допускати. Бо з города ватажка вирветься хоч на море хоч на поле, — на все військо з того неслава і неласка королівська йде. З того-то загорається огонь розжарений. Ви пишете до нас, що від нас він розжарюється, але ми в тім неповинні! Зійдімось в одне товариство і той огонь погасім! Посилаймо спільно послів до короля і вияснім, що арматі на волості місця не було. Хто мав би боятися війська за вчинки свої, нехай не боїться:
Запорізька пляшка з оковитою військо на тім присягло, щоб братові за брата стояти і що сталося, того не споминати. Але якби ви, боронь Боже, хотіли бути нам ворогами і разом з п. жовнірами наступати на худоби наші, жінки і діти, то певно наперед вашим жінкам, і дітям, і худобі достанеться! Ми, як товариші ваші, ані собі, ані вам того не бажаємо дочекати, бо і нам ваша земля так само рідна і мила, як і вам, тільки що не хочете до нас приставати і з нами в одності й добрій згоді жити.
Чули ми, що в. м., пане гетьмане, хотів єси на Запорожжя йти, тільки дорадники вашої мил. вас не пустили, а саме пан Онишкевич, такий мудрий писар! Був отакий теж мудрий писар у війську Вовк, що військо зводив ніна-що — та й йому кінець прийшов. От і сьому мудрому писареві там же бути, що військо на ніщо зводить. А вам, дай Боже, сюди на Запорожжя з рештою клейнотів прибувати!»
Короткий зміст сеї довгої і не дуже зручної козацької дипломатії був той, що городова старшина мусить піддатися під власть запорозької старшини і прилучитися до неї, інакше запорожці виступлять проти неї. Притім, як бачимо, виступав теорія першинства Запорожжя, сим разом приодягнена в дуже лояльні шати, що через мешкання війська і армати на волості виникають різні кривди панам шляхті і старостам і т. ін.
Лист сей, пересланий через запорозьких посланців Корнія Кудрю й Івана Степановича, був вислуханий на раді, скликаній на день 3 липня н. ст. в Каневі. Відповідь мала бути дана така, що військо нічого не буде робити без волі короля і гетьмана коронного; чекав відомостей від них через своїх послів, котрі ще не вернулися — по їхньому повороті будь повна рада, і тоді, що буде рішено, дасться про се знати на Запорожжя. Велика частина війська, одначе, була за тим, щоб іти на Запорожжя, і сам гетьман Томиленко до того прихилявся. Пересланий був польським властям лист його з датою 25/VI, де він наказував полковнику переяславському, а так само, мабуть, й іншим, аби вони згідно з постановою черкаської ради були готові до походу і готові були рушати на перший приказ. Підозрівали, що то приготовлявся похід на Запорожжя.
Про Запорожжя польському кореспондентові, підстарості білоцерківсько-му, оповідали, що там згромадилося народу сила, але не оружного: «чи не більше такого, що не мають ні самопала, ні жодної зброї, тільки поприходили на вість, що йтимуть на море». «Хотів Павлюк їх перебрати і тих безоружних з Запорожжя прогнати, але не міг нічого вдіяти, бо зараз усі підняли крик: «Якщо ти хочеш тих збувати, то ми тебе утопимо і тоді розійдемося!» Дорожнеча між ними велика: бочка муки була по 10 кіп, а ще з дня на день все більше «?» прибував народу».
На дану з ради відповідь Павлюк знову відповів широким і дуже ми-ролюбним писанням. Запевняв в своїй лояльності і висловляв жаль, що старшина в своїй відповіді трактує його самого і його товаришів немов якихось ворогів і зрадників. Покликав далі до одності, аби прибували до нього на Запорожжя, і виправдував забрання армати інтересами війська:
А «Вчинили ми то для кращого порядку військового, для приборкання і утихомирення своєвільства, аби не ширилося далі. Бо вже на волості сила» старшини настала і не знати кого слухати. Вириваються з городів ватаги землею і морем і нападами своїми порушують перемир’я з цісарем турецьким, а нас перед королем невинно обмовляють, і задля тих своєвільних куп все військо в неласку у короля попадає».
«Якби п. жовніри ображалися на нас за армату, що ми її взяли, та стали воєнним способом на нас наступати, то дайте нам знати, а ми поспішимо днем і вночі і за себе, і за вільності наші головами постоїмо. Але краще було б, якби ви з рештою клейнотів до нас прибули, і жовніри тоді не сміли б чинити того, а тепер зачуваємо, що товариству нашому великі утиски діються в Корсуні й Стеблеві. Просимо унижено вас, пане гетьмане, не оддавайте товаришів заслужених і вдів у власть старостів і жовнірів, аби не плакали на нас. І тому товариству, що тепер на коші при клейнотах військових, не давайте чинити кривду в худобах їхніх».
Все се дуже було не на руку і не до смаку правительству, бо йому треба було козацького війська проти турок. Турецькі сили мобілізувалися. Галери пішли на Чорне море, сухопутне військо стягалося над Дунай. Спочатку можна було се толкувати кримськими справами, але далі вони й закінчилися, а мобілізація турецька таки не переставала. Польські повірники і кореспонденти доносили, що Туреччина, очевидно, вичікує хвилі, щоб ударити на Польщу. Се викликало велику тривогу в польських воєнних і політичних кругах. Конецьпольський, не вважаючи на хоробу, виїхав у серпні на Україну до Бара, змобілізував військо і з кінцем серпня розложив його при молдавській границі під Лучинцем на Поділлі, коло Могилева. Закликав і козацьке військо, аби було готове до походу. Але старшина не вважала можливим мобілізуватися з огляду на Павлюків рух. Томиленко держався по-давньому пасивно, але старшина непокоїлася в міру того, як Павлюк повищав свій тон і все більше поширював свої впливи на Україні. На нову раду козацьку, що відбувалася на Росаві десь в другій половині липня він, за словами старшини, прислав листи, «суворо приказуючи» прибувати до нього. Розіслав свої універсали до міст і містечок з якимсь претензіозним титулом, очевидно, під якоюсь «видуманою печатею», закликаючи всіх охочих приставати до війська, в козаки, а панам і урядникам старостинським «суворо наказував», аби не претендували на ніяку власть і юрисдикцію над тими людьми, котрі б називали себе козаками, все одно чи були вони в реєстрі чи ні. Заразом вів якусь агітацію проти польського жовнірства — правдоподібно, наказував не пускати їх на лежі на козацьку територію (козацька реляція з 28/VII).
Нарешті старшина рішила йти на конфлікт. Томиленка вона з старшинства скинула, а на його місце вибрала переяславського полковника Саву Кононовича. Подробиць не знаємо. В пізнішій «субмісії» козацькій, продиктованій Потоцьким, згадується, що нова старшина була «надана» (себто затверджена) комісарами Киселем і Станіславом Потоцьким на раді на Росаві. В листі до Конецьпольського 28/VII старшина виправдувалася з такого самовільного вчинку, що перемінила старшого без дозволу правительства. «Мусили ми то доконче вчинити, бо бачили, що він двоєдушний і брався до недобрих справ», а більше, на жаль, мали в тій справі усно розповісти Конецьпольському їхні посланці Левко Іванович і Гаврило Кулещенко. Заразом просили його звернути увагу «на ту нещасливу своєволю», видати універсали до старостів, аби не пускали борошна на Запорожжя і підданих своїх пильнували. «Бо зовсім певно вийде з Запорожжя, і почне ся зле діло»...
Се звучало як поклик до оружного вмішання. Чомусь старшина не хотіла договоритися до сих останніх слів, зіставляючи їх догадливості гетьманів; але гетьмани не вважали потрібним догадуватися, бо, власне, не могли послужити jg оружною поміччю, не могли розділяти сил, скуплених на турка, і, навпаки, 2 хотіли козаків витягнути до себе. Проти самовільної зміни гетьмана Конецьпольський не протестував. «Зганив» козакам се самовільство для форми, але кінець кінцем просив короля вибачити їм, бо вважав нового старшого за «чоловіка доброго, спокійного, а притім рицарського». Наказував старшині помагати старшому тримати військо в порядку і спішити на службу королівську на Бог, ближче до війська польського. Щоб побудити до походу, посилав комісара, аби був при мобілізації й охороняв людей від тих бід, з якими була зв’язана для людності козацька мобілізація.
Так се все було тепер нінащо. Не підтримавши оружною поміччю лояльну старшину, Конецьпольський засудив її на погибіль. Хвиля нового руху захлиснула її, і тоді, як писалися сі інструкції старшині, було вже по ній.	
Скидаючи Томиленка, старшина тим самим проголошувала війну з павлюківцями. Павлюк прийняв кинений йому поклик. На першу вість про сей акт він вирушив на Україну, а наперед себе вислав війська «З тисячі чоловіка», Конецьпольського. Проводили передовим «І ники Карпо Скидан і Семен Биховець й ширили універсали до козаків і всеї людності, покликаючи їх, аби до війни приставали, зрадників-старшин арештували. Один з сих універсалів наводить Окольський в такій формі:
«Павло Михнович Бут, гетьман з військом Запорозьким, пану отаманові переяславському і всьому товариству, поспольству і всій братії нашій доброго здоров’я од Бога заживати бажаємо! Даємо знати товаришам своїм вірним і зичливим, що волею і наказом військовим посилаємо до Переяслава полковників наших. Карпа Павловича Скидана і Семена Биховця, в пильних справах військових і з ними війська Запорозького кілька тисяч. Ви її вірні товариші наші, тим не тривожтеся, але самі себе пожалуйте і до тих полковників збирайтеся. А тих зрадників, скільки єсть їх у вас у війську, що їм обіди, вечері і бенкети у  Жолкевського бували і за то товаришів наших. Жолкевському повидавали, і не одному вуха пообтинано та до Гадяча вали сипати запроваджено, — тих зрадників військових не бороніть, піймавши, до армати військової приставте. Вони повинні за себе по справедливості відповісти, Я а ви, панове отамани, тим не тривожтеся і п. товаришам та міщанам кажіть не тривожитися, а помічні будьте на тих зрадників, бо вони багато злого наброїли. Збирайтеся всі одностайно і, до війська скупившися, з полковниками прибувайте, а там собі на все порадимо добре. Як треба буде королеві війська на послугу, всі одностайно готові будемо. А якби, боронь Боже, мали в. милості тих fl зрадників боронити, а самі до війська приставати не хотіли, то ми з усею силою, ?j з усім військом і арматою до Переяслава підемо і тоді побачимо, хто тих зрадників наших боронити буде. Ще раз просимо вас і іменем війська суворо наказуємо — не важтеся тих зрадників боронити, але до війська, до армати - якнайскорше з пп. полковниками нашими прибувайте. З тим вас Богові поручаємо! З Крилова Д.12.?ІІІ.1637».
Від сього війська і сих універсалів пішов зараз рух по Україні. Скомпроме-тованих старшин ловили й приставляли до війська — зловили між ними нового і старшого і того «мудрого» писаря Онишкевича. Інші повтікали і поховалися та як могли прокрадалися до польського війська. «Прибуло їх тут до мене кількадесят», — доносив Конецьпольський королеві з Бара 7/ІХ н. ст. Між ними був й Ілляш Караїмович, котрому удалося вхопити двох післанців Павлюкових, Смолягу і Ганджу, й приставити їх до польського війська; він потім грав ролю довіреного дорадника в пізнішім поході польськім.
Маса козацтва і всякого люду громадилося до Павлюкових полковників і головного війська. Між шляхтою почалася паніка: кидали маєтки й тікали куди видко перелякані вістями чи, може, фактами погромів шляхетських дворів, про які згадує принаймні Конецьпольський. Все се, розуміється, вимагало ору ясного вмішання коронного війська, але Конецьпольський в прикрих своїх тодішніх обставинах не тільки не міг післати свого війська на Україну, а мусив силкуватися ще якось козацьке військо собі залучити до помочі. Замість грізних перунів приходилося слати «лагідні лєгації». До Павлюка Конецьпольський вислав двох своїх ротмістрів і поручив їм, затаївши всяке невдоволення, з огляду на обставини постаратися заспокоїти розрухи і понудити козацьке військо йти до війська коронного. Заразом, одначе, не дуже покладаючися на успіх сього посольства, розіслав універсали до старостів і всяких урядників українських, наказуючи їм самовільно покозачених підданих в козацьких правах не признавати, коли вони не покоряться і від повстання не відстануть, ловити і до польського війська приставляти, а якби їх самих не могли до рук дістати, то карати їхніх жінок і дітей й доми їхні руйнувати, «бо краще нехай на тім місці кропива росте, ніж би ті зрадники множилися».
Розуміється, сі гуманні розпорядження коронного гетьмана не зіставалися секретом для павлюківців і супроти них його «лагідна легація» не могла внести ніякого заспокоєння в їхні ряди. Але на лицемірно-прихильні заяви Конець-польського вони вважали за одповідніше відповідати такою ж монетою.
На докір за самовільну розправу з старшиною Павлюк відповів, що він мусив то зробити з огляду на непорядки, які йшли від тої старшини на Україні: «По правді, не що інше привело нас до того, як тільки плач і нарікання убогих людей по українських містах через те розложення армати і часте вибирання великих стацій попередниками моїми, давнішими старшими війська Запорозького, з чого часті бували скарги від урядів тутешніх, і ваша милість (гетьман), і сам король зволив наказувати не раз, аби уступилися з арматою з Корсуня. Того задля злої дороги не могли вчинити, але зараз на весну запровадили до Черкас; одначе й там під такий злий час і неврожай не могло б обійтися без прикрості для тамошніх міщан від слуг військових. Тому, вернувшися з служби кримському ханові (у котрого були не своєвільно, але за відомістю і наказом королівським, і хоч з дуже малою горсткою людей, а таки того ворога і неприятеля Речі Посполитої Кантемира поконали і в глибину земель їх загнали), взяли ми армату з Черкас на звичайне місце, де вона не потребує ніяких стацій і подарунків, і не малий, певно, спокій убогим християнам тим учинили. Але неприятель душ наших, завидуючи тому, вложив злі замисли в серця старших наших, так що вони не схотіли прилучитися до нас, а удавали нас зрадниками і невірними слугами Речі Посполитої. Два тижні посилали ми під Криловим до них, пояснюючи їм, що ми не на якісь бунти чи своєвільства взяли армату, але на те, щоб убогі люди не терпіли тяготи, і як тільки буде оказія — готові ми на службу королівську. Але ті кількадесят зібралися на Росаві і скинули з уряду пана Томиленка, а дали старшинство Саві Кононовичу, нездатному і не гідному того уряду чужинцеві-москалеві, а він того чоловіка доброго і для Речі Посполитої здавна заслуженого удав перед мил. за двоєдушного і зрадника. Понаставляли собі полковників, сотників та іншу старшину. А не маючи в руках уже ніяких знаків (клейнотів), від короля наданих війську Запорозькому, не дали знати нам про неприятеля, ані про писання ваше (котрим Конецьпольський кликав військо в похід), а сміли і важилися забрати з Терехтемирова армату (клейноти, очевидно), котру наші богобойні попередники подали на жертву божу і з нею хотіли йти по волості для грабування (збирання контрибуцій для походу). На нас же пускали різні суворі погрози. Але сі їхні суворі погрози і відказування та недобрі замисли, котрими стягали вони недобру славу на військо, а також жаль сердечний і плач людський привели нас до того, що ми вийшли і їх за такі вчинки покарали. Просимо унижено і покірно, як найнижчі підніжки ваші, нам того не полічити за гріх, що ми хочемо мати добрий порядок і справу на користь Речі Посполитої, а не яку-небудь своєволю.
І тепер готові ми йти з усім військом і з усіми силами неприятеля коронного нищити, аби тільки прислані були од короля знаки — корогва, булава і бубни, як то давнішу бувало, і наказ (до походу) був від в. милості. Бо дуже то далося нам взнаки, як ми ходили на Каменицю з п. Соколом (ротмістр польський, один з послів, післаних тоді Конецьпольським до Павлюка з «легаціею», на котру отеє Павлюк давав відповідь. —
яку неласку понесли від короля і всеї Речі Посполитої і вашої милості. Що більше — заслужені товариші наші попали в кайдани і на Гадячу мусили вали сипати не за що інше, як за ту Каменицю (очевидно, розуміється тут якийсь епізод з сулимівського повстання, на котрий звернув цілу історію Павлюк. — М. Г.). Тому раді ми йти на службу в. милості з коша, але з знаками. До того ж і армата наша дуже потребує порятунку в. милості, бо зовсім гола. Мали ми ласкаву обіцянку королівську, що армата наша дістане підмогу з скарбу Р. П., також на кулі й порох, і в тім ласкавої помочі від в. милості просимо». Далі просячи не вважати їх бунтівниками і не вірити ніяким таким вістям про них, Павлюк поясняв:
«А що тепер отеє сталося, як ми вийшли для своїх порядків військових, а декотрі з товариства переяславського .вхопили товаришів наших Смолягу і Ганжу та до ваш. милості відправили, то вони, оббріхуючи нас, хочуть розпалити огонь та привести до нового розлиття крові християнської та замішання в державі королівській. Так і в Переяславщині не за чиїмсь іншим, тільки за їхнім же приводом кілька тисяч невинних душ загинуло (розуміється, очевидно, переяславська кампанія 1630 р. — М. Г.). Отже, унижено і покірно просимо за тих, вищезгаданих товаришів, аби їх увільнено і цілих зіставлено. Бо ж свідком нам Павловський, слуга в. милості, і міщани тамошні, що нікому з підданих королівських в старостві вашої милості (переяславськім) не сталося ніякої кривди. Як тільки взято винних, по котрих ми післали кількадесят коней, зараз вони з міста вийшли і ніякої докуки від них не було, ані хліба не взяв ніхто».
На бажання Конецьпольського, щоб випущено Саву Кононовича, Павлюк мусив дати сокрушенну відповідь: «Бог свідком, що якби той наказ в. милості поспів на час, зістав би він живий, але тепер не можемо нічого зробити, бо ми вже його скарали: по тих їхніх погрозах і оббріхуваннях не можна було стримати війська». Очевидно, та ж доля спіткала й інших арештованих провідників лояльної партії. За всім тим Павлюк ще раз усильно запевняв гетьмана в лояльних намірах своїх і свого війська:
«Богом свідчимося, що армату взяли ми не на якісь бунти, а тому що старші, сидячи на волості, не пильнують того, що люди десятками тікають на Запорожжя і ватагами випадають на море і на поле та своїми нападами дають привід до розірвання трактатів з цісарем турецьким. Ми хочемо, аби один був старший в війську Запорозькім і одна сторожа. А то всі ті роки неприятель хреста святого за непорядністю моїх попередників, а особливо Сави, взяв звичай трохи не щодня набігати невеликим числом під міста і забирати в свою поганську неволю по кількадесят братів наших християн. От і тепер, не відстаючи від охоти своєї, а хотячи осягнути замисли свої, вбіг під Крилів з кількома тисячами і, розпустивши чати, замишляв знести і знищити огнем і мечем місточка і села на Україні. Але за ласкою божою не мав потіхи, бо ми йому, хоч дуже невеликою купою, дорогу заступили і роги поломили: кількасот чоловіка забили, а кількадесят живцем ухопили і з них посилаємо з товаришами нашими — Василем Білоцерківцем і Стефаном Зосименком». (Між документами, пересланими Конецьпольським королеві, маємо дві відповіді Павлюка на легацію Конецьпольського подібного змісту. Коротша, з датою 20/IX, підписана «писарем військовим Домарадзьким», дає відповідь по пунктах на сю легацію і, мабуть, була дана на руки післанцям Конецьпольського. Друга, ширша, з датою 21/IX, була, очевидно, післана з тими запорозькими післан-цями і одержана значно пізніше. Я положив в основу своїх витягів сю другу, повнішу, доповнюючи її місцями з коротшої. — М. Г.).
Сі побожні фрази Павлюка до фурії довели старого гетьмана коронного. «З того писання, яке посилаю, зрозуміє ваша кор. милість завзятість того хлопства і неохоту до служби, — писав він королеві, відсилаючи відповідь, дану через його післанців. — Корогвою і бубнами вимовляються, коли треба боронити держави, коли повинні кождої хвилі бути готові, бо якби за кождим ворожим нападом стали чекати корогви від вашої кор. милості, ніколи б того неприятеля не побачили!»
Се було зовсім справедливо, тільки не в тім була сила всеї справи, і трохи дивно, чому Конецьпольський бодай в листах до короля не хотів її назвати властивими словами.
Павлюк хотів дістати від короля клейноти, щоб тим був санкціонований вчинений ним переворот і новий режим козацький. Покладаючися на трудні обставини польського правительства, він сподівався, що воно, аби дістати поміч від козаків, вчинить його волю і дасть санкцію переворотові.
Але Конецьпольському сього, розуміється, смертельно не хотілося, бо се було б страшенним пониженням і деморалізацією. З другого боку, одначе, в тодішніх обставинах зв’язаний турецькою грозою, не мав він ніякої охоти, а властиво — змоги викликати павлюківців на герць.
Пересилаючи королеві Павлюкову відповідь, Конецьпольський рекомендував такий план: король вишле суворі універсали, аби козаки верталися з Запорожжя на волость; непослушних накаже урядам суворо карати; на зиму треба розложити на Україні польське військо; на весну мусить бути «вложений мундштук в губу» — відновлений і порядно обсаджений Кодак.
Але для сього треба було мати порядне військо, щоб відповідно заімпонувати козакам, інакше правительство тільки осмішилося б перед козаками. Тим часом кінчилася служба польським хоругвам, багато було незаплачено, і без заплати не можна було рахувати на їхню службу. Сейм постановив розпустити частину війська з днем 1 грудня, і се, мабуть, було причиною, що план Конецьпольського не знайшов спочуття в кругах королівських. На жаль, не маємо самої відповіді і тільки з пізнішого листа Конецьпольського бачимо, що король не згодився на енергійний рух проти козаків, на мобілізацію більшого війська на Україну, а рекомендував розложити там тільки частину війська. Досить сквашений тим Конецьпольський виясняв, що се може дуже лихо скінчитися для розквартированого війська (eventum ?ragicum). Кінець кінцем за порозумінням з своїм помічником, польним гетьманом Потоцьким, рішив посунути на Україну все військо, яке було під Лучинцем, а тим часом випросити у короля дозвіл не відправляти хоругов з першим груднем. З турками тим часом відносини вигладилися, і можна було без ризику полишити границю.
7 н. ст. падолиста військо рушило з-над Дністра. Два дні перед тим Конецьпольський відправив козацьких послів з відповіддю на принесений лист. Сердито відказував на побожні фрази і вимівки, котрими «упестрило» свою відповідь військо. Докоряв, що вимовляються від служби, жадаючи клейнотів. Павлюка ігнорував: накликав, аби прийняли того старшого, який буде їм наданий від короля, і були йому послушні, «а не тому, що собі то безправно присвоїв». Інакше грозив погромом — «довга шабля королівська, і не заслонять від неї зарослі дороги».
Виповідження війни, таким чином, ще не було. Військо польське йшло на зимові лежі на Вкраїну, і козацькому війську зіставлялося до волі — прийняти поляків як ворогів чи як приятелів.
Але тим часом військо польське йшло як на війну, і кождий розумів сей похід як початок кампанії.

