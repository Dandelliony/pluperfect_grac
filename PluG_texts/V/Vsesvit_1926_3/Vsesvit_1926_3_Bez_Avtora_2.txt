Трипільська трагедія.
На тлі історичних подій кіно-п’єса розгортає психологічну боротьбу між дієвими особами. Передовий робітник Перо, син незаможника з Трипілля кохає сільську вчительку Катю, що теж кохає Пера. Катею захоплюється семінарист Данилко, син заможнього, куркуля у Трипіллі.
Після повалення самодержавства Данилко бере участь в національному русі за українську народню республіку, а Петро в робітничому русі за Радянську владу на України. Катя приєднується до Данилка і з Петром у неї спершу виникає незгода, а потім цілковитий розрив. 
Данилко організовує в Трипіллі збройні банди і тепер уже як отаман Зелений загрожує навіть безпечності Київа. Конференція комсомолу, що в цей час тут відбувалася, та що в ній брав участь і Перо, ухвалила однодушну постанову: вступити добровільцями на фронт проти Зеленого.
Катя, що направлялася до Київа шпигункою, слухаючи промови і бачучи ентузіязм комсомольців, вперше сумнівається в правоті сього діла, але повернувшись у Трипілля знову підпадає під вплив Зеленого.
В запеклому бої з полком Червоної армії, де комсомольці займали лівий фланг, Зелений маневр їм відступу провокує комсомольців на атаку і ті попадають п д удар кулеметів з флангу та кінноти з тилу.
Комсомольців, що попали в полон Зелений призначає на смерть, якщо вони не зрадять свого прапору. Петро сміливо і палко виступає проти Зеленого і останній дає наказа до страти ізолювати Петра від його товаришів. Під вражінням слів Петра, а також бачучи переконаність його товариші, що вмирають за праве діло, Катя починає розуміти свою помилку і переймається співчуттям до комсомольців. Декілька десятків комсомольців бандити виводять на кручу над Дніпром і, розстілюючи їх тут, скидають у річку з величезної височини. Катя, перед очима якої діялася ця жахлива страта полонених, постановивши врятувати Петра, приходить до нього в льох і визволяє його відтіля. Петро на волі організує групу збройних незаможників і визволяє комсомольців, що чекали смерти, однак, кінні бандити наздоганяють утікачів і ті знову попадають в полон і на суд отамана Зеленого. Зелений віддає розпорядження пійманих потопити у колодязі, де і загибають на очах у Каті замучений і всі комсомольці.. Під вражінням цієї жахливої страти, Катя ранить Зеленого пострілом і втікає. Кінні бандити пускаються за нею навздогін. Не бажаючи здаватися в руки Зеленого. Катя останній постріл направляє в себе і падає мертвою біля братської могили юних комунарів.
