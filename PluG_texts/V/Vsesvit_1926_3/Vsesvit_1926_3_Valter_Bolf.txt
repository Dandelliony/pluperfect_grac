Фігаро-перед 3000 років.
Коли хочемо оповідати за плекання краси тіла старих єгиптян, то треба починати від голови, бо за найдавніших часів єгиптяни найліпшу увагу звертали на плекання волосся. Мущини й жінки носили перуки дуже складної будови, однак не голили волосся, а коротенько стригли. Дами вряди-годи казали своїм цофам-служницям фризувати своє волосся в дрібненькі кучері.
Звичайно, на таку роботу треба було кількох годин праці. З одного рельєфного малюнку вміщеного на труні померлої такої дами, бачимо, як дама з дзеркалом у руках стежить за процесом творення своєї фризури під руками цофи, а друга служниця подає дамі напій.
Ще за давніших часів носили довге природне волосся й припинали його різьбленими гребінцями зі слонової кости.
Борода, що в прастарі часи росла собі як завгодно, мусила також впасти жертвою модного прикрашування тіла в міру поступу тодішньої культури. Вона збереглася лише, як те показують декотрі подробиці прастарого вбрання, в королівських шатах; підчас святочних обходів прив'язувано королеві до підборіддя штучну плетену бороду.
Малюнок, знайдений в гробі з часів другого тисячелітія, вводить нас у ефіру староєгипетського фіґара перукаря. Вся процедура фризування відбувається на вільному повітрі. Гості групами сидять на стільцях або на землі, чекають своєї черги і гають час балачками з сусідами в затінку дерев або дрімають.
Перукарі стоять перед своїми жертвами, попідвязували їм чуприну насеред голови й стрижуть її навкруги підвязки. Одною властивою єгиптянам звичкою було шмінкування.
Спочатку шмінкування вживалося з гігієнічних причин; шмінковій матерії приписували відпорну силу проти комах.
Відтак шмінка належала до доброго тону. Зеленкуватою шмінкою малювали довгеньку лінію під очима, а чорною шмінкою продовжували собі брови геть аж на виски, щоб таким способом надати кращого виразу очам за найдавніших часів розтирали шмінку на відповідних для того палетах, а пізніш держали вже готову приправлену шмінку в гарних дерев'яних або алябастрових скриньках.
Помада й перфума в давніх єгиптян та в модерних східніх народів грала таку ролю, якої ми навіть не можемо собі з'ясувати.
Найпростіша людина консумувала буденного дня якусь кількість помади, а святочного дня та кількість росла без міри.
Розуміється, якість оліїв була ріжноманітна, і можна уявити собі, що декотрий франт витрачав чимало, грошей на імпортований помадний олій.
Делікатні сорти олію пересилалися за старих часів у глиняних збанках із Сирії. В одному воєнному щоденникові за часів Ту мозіса ІІІ-го (ім'я одного єгипетського короля, що панував від 1480 до 1430 перед христіянською добою він часто воював із сирійцями), що в половині 15 століття пер. хр. добою звоював Сірію, пишеться ось-що: «Диви, військо його величности що-дня впивалося і мазалося олійом так, як підчас свят у Єгипті».
Наш огляд закінчемо цікавим рецептом проти випадіння волосся. Його склад мав бути придуманий одною королевою за тих стародавніх часів: візьміть осляче копито і варіть йот разом з зернами дактилів та собачими лапками в олію, доки зробиться густа помада.
