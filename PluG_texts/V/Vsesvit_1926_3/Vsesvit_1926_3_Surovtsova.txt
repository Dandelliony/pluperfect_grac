Відень.
НЕЗАБУТНЄ місто, казка середньовіччя і сучасности, місто контрастів і протирічч... Скільки століть вкладали в нього свою працю і творчість, скільки націй та поколінь будували те, що тепер є столицею Австрії і стиха вмирає — неначе пережиток далекого минулого, що йому немає місця в сучаснім.
Німці, мад'яри, чехи, італійці, славяни, євреї — всі вони будівничі і хазяїни Відня Може тому так легко і почуває себе кожний чужинець, може тому і панує там щира атмосфера своєрідного інтернаціоналізму, що виховала цей привітний веселий рухливий нарід, який так мало нагадує «справжніх» німців по той бік кордону похмурої, поважної Німеччини.
Відень Габсбургів, Зайпеля, Цімермана, Ліги Націй — він все-ж по старому прислів'ю, лишається собою — незмінним Віднем передмість, усього того, що лежить трохи о'далік офіціального центру, та старих вузеньких улиць, що провадять своє, якесь незалежне життя.
Тільки тепер змінився трохи - а на поверхні руху і гомону колишніх палат аристократії б'є ключем шумовиння «нових багатіїв», спекулянтів, політиків, доморослих і надісланих з Женеви «панів ситуації».
Місто Бетховена, Шуберта, Штрауса... Коли виїхати далеко-далеко від центру, то поміж зелених, заквітчаних вулиць, на «Високій варті» між Дунаєм та вкритими лісом горами можна побачити скромні маленькі будинки, з старою, похиленою брамою, сліпими віконцями з неодмінною геранею і на кількох з них — невеличка мармурова табличка з написом «тут жив року... Бетховен».
Віденці оповідають, що славетній музика не дуже справно платив за помешкання солідні бюргери частенько змушували Бетхована міняти помешкання. Отже через це чужинці, що йдуть на «музичну прощу» в цей закуток міста довго блукають, оглядаючи місця, де жив Бетховен. 
Маленький сірий будинок Шуберта з музеєм в ньому... Бездарний мусянжовий пам'ятник Штраусу в міському парку, сила инших пам'ятників — і музика, музика всюди..
Місто живе їх мелодіями. Але театр, велика, прекрасна концертова заля, усі вони неприступні для середнього робітництва. Музика центральної частини міста — вона стала власністю всіх тих, що безшумно під'їздять по асфальту у блискучих автах і спішною ходою пробігають тих кілька кроків до під'їзду. Чужі посольства, валютники, королі економічного світу, пани віденської біржі, і всі ті чужинці, що навіть ще й досі їх повно в готелях та пансіонах, ось фактичні «споживачі» віденського містецтва. Їх бачимо в прекраснім маленькім бувшім цісарськім камернім театрі Женбруну, вони-ж сидять в опері, драмі, бургу, в усіх тих театрах, що їх так багато є в Відні.
Ними-ж живуть, розуміється, десятки барів, вар'єте та инших місць розваги. Пролетаріату лишається хіба кіно з картинами про славних фабрикантів і невдячних робітників, про королів, епіскопів та святих — під супровід розбитого роялю, що грає все ті-ж — рідні, знані речі.
Віденська культура: прекрасні музеї з багатими збірками, ціла — низка вищих шкіл і, нарешті — університет. Єдиний старіший на світі університет у Відні.
З нього пишаються вчені. Десятки тисяч студентів — в самому університеті біля десяти тисяч. Бібліотеки століттями збирані. На всьому солідні нашарування віків. 3’їздяться до нього з цілого світу  — і в прастарім подвір'ї з високими колонами і низкою пам'ятників усім вченим, що вийшли з його стін, ви зустрінете і наших земляків, і американця, і косоокого японця, і чорного негра, єгиптянина, турка.
А от инша картинка. Вздовж тієї самої колонади и обох напрямках низками ходить кілька сот студентів в чудернацьких маленьких барвистих шапочках з ріжнокольоровими стрічками поперек грудей і церемонійно кланяються одні другим. Це триває півгодини — що суботи, пунктуально в полудень. Це  — «бурші» «кулер-студенти» — теж романтика середньовіччя, що її так багато ще на Заході.
Але от маленький екскурс в сучасне: коло університетської брами стоїть варта з таких от паничів.
Вхожу — питають посвідчення на доказ... мого арийського походження. Колег — євреїв не пускають. Одну товаришку, що якось пройшла до середини, ці лицарі просто побили. Типова картина студенських антисемітських заворушень.
Кілька років тому вони вирушили цілим походом, ці члени корпорацій і, спробувавши взяти штурмом мости, що ведуть до єврейської частини міста, зустріли там озброєну варту єврейської молоди. Небагатьох револьверів вистачило, щоб у юрби пропала охота йти туди, але запопадливі німчики все-ж пішли до їдальні єврейських студентів і побили усе начиння. По цім вчинку герої розійшлись. 
Медаль мала другий Сік. їдальня існувала на,кошти американських євреїв, і маленка заява американського представника австрійському урядові коштувала повернення витрат за збите начиння, і серйозного застереження автономному університетові.
Такі вибрики повторюються часто. Пригадую собі, — мене вразило, чому так мало слухачів — то учні відповіли: «колеги пішли до торговельної академії, помагати виганяти жидів».  —  Це було у вищій школі, сільсько-господарськім інституті.
Цікаво згадати, що зразкова, славна на весь світ австрійська поліція не помітила своєчасно тисячного походу «веселої» - компанії. . .
Одного разу вийшли на вулицю безробітні. Урвався був терпець голодних дивитись на бенкети тих, що мають товсті кишені, і забряжчали під камінням дзеркальні саженні вікна  — та сама поліція враз знайшла винуватців і скільки було торо дня заарештовано людей!
В неділю Відень завмирає. Тільки зранку повні всі трамваї, ворушиться чорною комашнею люд біля вокзалів, а потім все тихо віденці «дихають повітрям». Автомобілями виїздить буржуазія, а решта вирушає як може. За містом  — а здається жадне місто не має таких привабливих околиць в горах, над синім Дунаєм, на зелених пугах Вінервальду - сотні тисяч людей. З великими мішками за плечима, з незмінною гитарою, футболом, харчами з купою дрібної дітвори вирушає робітництво. Все це бігає, сидить, лежить у холодку, чи печеться на сонці, купається, п'є, співає — це вже обов'язково  — до самого вечора, коли займаються на темному небі зорі, а на обрію з боку міста встає ясна заграва од електричних огнів і коли має йти «останній блакитний трамвай». Тоді все з гаміром рушає і з боєм бере місця. І довго ще йде розгомін вулицями, дзвенять струни і лунає в далечині весела віденська народня пісенька.
Коли уважніш приглянутися до пливучої юрби, то можна помітити, що на розі спиняються і часом чекають ще й якісь инші люди. Вони обмінюються з старим чистильником кількома словами, обличчя його розцвітає усмішкою, він стискає своєю покаліч єною рукою руку відвідувачів і щось їм говорить. Иноді витягає з скриньки з мазею, щось пише, ліпить марки, щось по лагоджу є, гість нашвидку зникає. Часом то буває чужинець, що приходить вдвох з иншим. 
Цей старий  — «обман» — «старший» одної з ячеєк, що об'єднує дві оригінальних професії — тих, що чистять черевики і тих, що печуть каштани. 1 Одного року туди-ж було прикріплено ще й журналістів. Він урядує тут на розі, і як що прийти по справах до нього додому, то ви зможете почути відповідь маленької сивої жінки, його дружини: немає, вже пішов до «бюро».
Коли страйкували шахтарі в Грюнбаху, робітники привезли і розмістили у себе цілий вагон дітвори, що вже голодувала, і довго можна було бачити поважні дитячі обличчя по «комуністичних гніздах» Відня. Червона профспілка веде серйозну відповідальну роботу, що набирає особливої ваги саме в Австрії, де профспілки майже захопила Австрійська соціял-демократія, цей поважний і небезпечний ворог віденського робітництва. В багатьох великих підприємствах працює ця спілка як «революційний блок членів профспілок», все більше і більше втягаючи до своїх лав безпартійних, а останніми часами дуже часто перетягає і організованих соціял-демократів, вносячи розклад в с.-д. партію.
Приблизно рік тому відбувся конгрес «Червоної профспілки» і перегляд сил був цілком задовольняючим. Рух зростає, і резерв компартії, «революційний бло» - все збільшує кількість своїх членів.
Старий Відень вмирає сходить з історичної арени — аж поки не забуяє нове життя, і зійде инша зоря над темним середньовічним містом, над загадковою готикою його соборів, над Габсбурськими палацами, парками та вогкими похмурими вулицями обшарпаних робітничих кварталів. 

