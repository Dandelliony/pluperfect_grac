Музей Слобідської України.
Коли спускатись з Університетської горки, то з одного боку побачимо вітрини магазинів з іграшками, над ними — на площадці — павільйон пивної з оркестром, челяддю і в'яленою рибою, а з другого боку притулився зеленим фасадом майже до самих східців музей Слобідської України імени Сковороди. Людям, що сновигають туди й сюди по східцях, кидається в очі не скромна вивіска музею, а широка реклама пивної, повна глибокого житейського розуміння: ---
Коли приїжджий провінціял, оглядаючи найголовніші пам'ятки Харківські спитає у вас, харків'янину, де Сковородинський музей, ви глянете на нього здивовано, перепитаєте і, трохи розміркувавши, неодмінно скажете:
Напевне ви переплутали! Де вже нам до музеїв! Тротуарів Міськвідкомгосп не впорядкує, електростанція в нас конає... а ви — музей!... і через те приїжджим провінціялам слід звертатися не до «поважаних харківян», а до робфаківців, студента, курсанта. Вони йому дадуть точну відповідь.
Сотні студенських, робфаківських, шкільних екскурсій одвідують музей, знайомлячись з українською історією та побутом. Пересічно, що-дня буває там до 300 душ.
Музей існує з 1920-го року. Музей названо іменем українського народнього філософа Сковороди, і хоч він мас всеукраїнське значіння, але носить назву «Музею Слобідської України» може через те, що Сковорода дуже любив Слобідську Україну, а також і через те, що художник Васильківський, який подав, думку заснувати цей музей хоч і помер ще до його заснування, хотів дати йому назву «Музею Слобідської України». Музей молодий, але має велику ну історію. Склався він з кількох окремих музеїв та колекцій, двічі його розформовували і лише в серпні 1923-го року він твердо став на ноги.
Нечисленних його робітників слід відзначити, як справжніх ентузіястів музейного діла: без коштів, на мізерних окладах, в нетоплених залях вони зуміли не тільки зберегти, а й розширити музей, здобуваючи нові цінні експонати.
Ось яскравий приклад митарств, що їх пережив музей. У когось із харківських адміністраторів з'явилася геніяльна думка встановити на Університетській горці, на зразок Петропавлівської фортеці, гармату, що стріляла-б що-дня, оповіщаючи харків'ян про південь і північ. Даремно співробітники музею бігали по ріжних установах, благаючи не допускати стрілянини, Вони запевняли, що після першого вистрілу посипляться всі шибки в музеї і попсуються музейні експонати. Це не помогло. Тільки тоді, коли після першого вистрілу, шибки дійсно розлетілися в-друзки, постановлено було кинути «столичний тон». Музей-же, за недостачою коштів, довго провітрювався: вставити шибок ні за що було...
Музей ділиться на три відділи — етнографічний, історичний і художній. Великі простори залі і в них під скляними вітринами, по стінах і полицях,— пам'ятки колишнього побуту селянської України.
В двох кімнатах виставлено селянські знаряддя виробництва і хатнє начиння. Ось дерев'яний плуг з шматком заржавілого заліза — леміша - Український плугатар працював з ним на землі 200—300 років тому. Він зберігся, кажуть, таким, як був колись, і досі по глухих кутках Катеринославщини. Кустарно зроблені старовинні ковальські інструменти, старо, винні рожнаті сани, сліди вівчарства, що з давніх давен поширене було на Україні: гирлига — щоб заганяти овець, тут-же варстат, щоби плести мотузи, вулики, рибальські тенета, все це зроблене селянськими руками, j все це —з побуту українського селянина.
В окремій кімнаті — модель селянської хати. Вишивані рушники, полиц з посудом, здебільшого з дерева, святочні оздоби хати, богодухівські та київські пряники, що прославились і за межами України. Ось вертеп лихтар, обклеєний тонким папером. В середині він має вирізані з картону фігурки. Коли в середині лихтаря засвітити свічку і круг починає крути тись, то на стінках лихтаря появляються силуети цих фігурок, що розігрують ріжні сцени. Ось на лаві—селянська красуня, з воску зроблена, у плахті, запасці, з стрічках, у червоних чоботях, з намистом на шиї. Так і до цього часу одягаються у свята на селі. В цьому-ж відділі — старовинні головні вбрання жіночі очіпки й дівочі — вінки. Вони зроблені з парчі й гаптовані золотом та ріжнобарвним шовком. Далі —у скриньках під скломтисячі писанок, крашанок, скрибанок — великодні яйця, розмальовані в vлюблені українським селом кольори: блакитний, жовтий, цинамоновий. Тутдивовижне і, на жаль, уже підупаде майстерство.
В етнографічному відділі цікаві старовинні кахлі. На них збереглися сліди старовинного українського малярства.
Історичний відділ музею. Тут у картинах і фотографіях Харків 18- століття і першої половини 19 століття. Серед картин є портрет легендарного основоположника Харкова, слобідського козака Харка. Тут-же куточок, присвячений пам'яті філософа Сковороди. Цікава скляна вітрина з цеховими прапорами харківських цехів, це стосується до початку 19-го століття. З одного боку прапору змальовано продукцію даного цеху (хліб, мундир, чобіт), с другого боку - намальовано святого—охоронця цеху. Тут-же поруч старовинний пра Харківщини, де кожний повіт має свій герб: Ізюмський — виноградне гроно, Вовчанський-вовка, Лебединський — лебедя, Старобільський — коня, Валківський — сливу, Харківський — ріг рясоти.
В історичному-ж відділі є куточок старого театрального Харкова. Тут театральні афіші, починаючи з першої половини 19-го століття. Ось оголошення про гастроль українського Щепкина, славнозвісного комедійного актора Соленика.
«З дозволу начальства. Не в кошт абонементу. Показано буде фокуси, механічно - атлетичні вправи. Поставлено буде потім «Москаль-чарівник». Ролю Чуприни виконає Соленик».
Ось афіша, що сповіщає Харків'ян про симфонічний концерт під орудою П. І. Чайківського. Ось карикатура «Смерть Сари Бернар», де рецензент «Харьковских відомостей», трусячи газетою, знищує своєю рецензією бідолашну Сару Бернар. Гастролі Марчели Зембрі, Сальвіні, Россі, Стрепетової — найкращих чужоземних і російських акторів.
Ось поруділий портрет однієї з кращих харківських акторок, що загинула трагічно,— Кадміної. Вславившись, як оперна і потім і драматична артистка, Кадміна отруїлась на сцені, коли треба було їй випити отруту по п'єсі. Цим скористувався Тургенев для сюжету своєї «Клари Міліч»
Ось пейзаж Сковородинської вулиці та криниці «діда Чистокліта». Це на Іванінці. Тут жив Сковорода, тут вів свої розмови з чабанами, грав на флейті. Легенда каже, що на цьому місті зустрівся Сковорода з прибувшою тоді до Харкова Катериною Другою. Цариця прохала його переїхати до Петербургу, на це філософ-демократ відповів:
«Сопілка та вівця краще царського вінця». Ось портрет першого харківського журналіста — Масловича, що видавав 1806-го року журнал «Харковский Демокра»". За склом бачимо бісерним почерком написані твори журналіста-філософа. Ось його трактат про людську невдячність. Починається він так: «Не тяжко відгадати, чому такий короткий вік роду людського. Невдячність збаламутила-б усю земну кулю і через кілька століть знищила-б так звані розумні створіння". Філософ був несправедливий. Харків не тільки не виявив себе невдячним спадкоємцем, а й зберіг портрет першого журналіста та його твори.
Там-же, де зберігаються рукописи Масловича, є й рукописи Гоголя: його листи до сестри; „з доданою десяти карбованців, що їх повинно вистачити на деякий час на видатки", і великий рукопис, названий «Лестница, восходящая на небо». Рукопис оповідає «про самого Якова Лествичникова» і складається з переписаних письменником думок церковних отців. Як видно, Гоголь писав це в останні роки свого життя, коли поблід його письменницький талант і думки письменника зосереджувались навколо релігійних та філософських проблем.
Художній відділ музею складається з кількох сот картин, писаних або українськими художниками, або російськими художниками, але на українські теми. Тут картини Айвазовського, Трутовського, Уварова, Кисільова, Каразина, Домбровського, Гринфільда. Репіна, Куінджі і дуже багато картин відомого українського художника Васильківського.
Про Васильківського слід сказати окремо. Він заповів усі своєї картини, біля 700, музеєві Слобідської України. Своє майно й картини він залишив
Харкову, в якому кохався, і Україні, що їй присвячені майже всі теми його, часом дивовижних, картин. Між иншим, у музеї є писана перед смертю й незакінчена картина Васильківського: «Запорожці в степу».
Васильківський почав свою художню кар'єру пізно. Перед тим він служив за ветеринарного лікаря. Після того, як він закінчив академію з золотою медаллю, його послали за кордон. Потім його запрошено до Петербурзької академії, але він одмовився і усе своє життя прожив у Харкові. Картини його високо художні й виявляють не аби-який хист пейзажиста. Його тона неба й освітлення — непорівняні своїми фарбами.
У художньому відділі є картини, писані рукою Тараса Шевченка. На одній із них намальовано сина Шевченкового приятеля — хлопчика Гаврила Родзянка.
Музей великий. Експонатів у ньому біля 22.000. Через те в короткому нарисі переказати все те. на що багатий музей, звичайно не можна. Але не можна не згадати про колекцію старовинної зброї (ятагани, пістолі, кремінні рушниці), про колекцію мундштуків та чубуків часів Тараса Бульби й старих поміщичих, про манекени запорожця у повному озрбоєнні, про картини художників — кріпаків, де змальовано козака Мамая (вигадане ім'я слобідського козака)...
Велетенськими кроками йде життя вперед і міняється побут підчас революції. Валяться старі твердині, відбуваються зміни в одязі, виробництві, мистецтві. І звичайно, конче потрібно реєструвати пам'ятки народнього побуту, зберігати історичні пам'ятки України.
Це завдання музей Слобідської України імени Сковороди виконує з честю. З честю, не вважаючи на мізерність матеріальних можливостей: 45 карб, на місяць — оце все, що музей, на підтримання його й збільшення колекцій.
Треба думати, що ця недостача коштів - явище тимчасове і що музей стане по праву найкращим музеєм історії та побуту України.
