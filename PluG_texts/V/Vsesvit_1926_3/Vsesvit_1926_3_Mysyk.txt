СИНЕЛЬНИКОВО
На всі боки 
рельси простяглися 
І гудуть над рельсами дроти 
І летить за потягами листя, золотими бурями летить. 
Чорні гнізда висять у діброві 
Глинища, яруги по степу, 
І, здається бивні мамутові 
в їх незнанім сховано глибу. 
В долині могилами сумними 
полинялі горбляться лани
 І, здається, сховано під ними 
повні злота ржаві казани. 
Міст гремить. В залізному ажурі 
швидко мчить веселий паротяг. 
А ріка об кручі б’є понурі 
І дзвенить водою по костях. 
Ті кістки... Чи скити, чи сармати, 
чи чубаті чорні чумаки, 
круг огня застигну її без чати, 
у траві зотліли — і кістки 
Їх забрали веснами потопи... 
Може тут лишили їх нові, 
що ішли на грані Перекопу 
І знамена барвили в крові... 
Одбивають весело вагони. 
Чи розкажуть бліднії слова,
сум який в душі моїй холоне, 
в пожарі якому голова? 
Де узяти полум’я — такого, 
щоб в серцях зайнятися людських, 
щоб вписать криваві ті дороги 
огняними літерами в їх? 
Сплять степи. Трава киває сонно. 
Цвинтарі з черешнями. Хрести. 
Одбивають весело вагони 
Через ниви, межі та мости. 
Серед степу 
з димом та гудками 
Не перони: сонні дзеркала. 
Заясніла осінь і на камінь 
золотими ясками лягла. 
А вагони —з заходу і сходу 
із півдня із півночи їдуть 
і везуть у сонячні прольоти 
золотими скиртами руду. 
Підійшов...  І розсипом із його 
молода тупотнява й пісні. 
Загуділи бубони убогі, 
розцвіли гармошки голосні. 
Виряжали некрутів учора 
із плачем з посьолків, сел і міст, — 
а тепер — нестримано бадьорий 
кожен з їх на диво танцюрист.
Шли батьки, заставили могили 
і наказ гартований огнем, — 
Їх змінить, веселі, повні сили 
і на все готові, ми ідем!.. 
Обсипають листя осокори. 
Го і діти бродять навмання. 
Під гармоні соній перебори 
всі перони танцями дзвенять.
Знов ріка накинута мостами. 
На ріці — долина золота. 
Загуде вагонами і стане, як оркестр, мережево моста.
І затихне знову. До другого.
 Розлетілись гуси. Навкруги 
у могилах межі і дороги, 
у могилах ниви і луги.
Круг могил — рілля уже. А скоро 
і могили зникнуть у ріллі. 
Піде плуг на доли і на гори, 
по чепіги в рузне у землі.
Тільки може иноді слід плугу 
захрустять кістки, неначе скло, 
у шовкових борознах. — чи глухо 
брязне шаблі клин об чересло...
І співають некрути невпинно, 
Запах степу — медяно-густий. 
І лунають весело долини
і гудуть оркестрами мости.
