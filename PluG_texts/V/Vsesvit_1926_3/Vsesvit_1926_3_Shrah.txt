Боротьба за Мосул.
Мосул, або Маусіль, що означає; по арабському «місце зустрічи», приваблює увагу цілої світової преси, усіх політиків та дипломата. Чекали навіть, що там на південо-східньому кордоні Туреччини розгорнеться увесь клубок імперіалістичних протиріч та так розгорнеться, що знову спалахне кривава світова пожежа.
Колись, до імперіалістичної війни, Мосул менше цікавив європейських імперіалістів. Цей «вілайєт» (провінцій) Туреччини, де всього 60 тис. населення, підупадав, хоч все-ж залишився складовим місцем для товарів Західньої Азії, Північної Персії та Вірменії. Та ось виявилося, що в нетрах цієї Мосульської землі заховані принадно-чарівні для головних кап талістичних країн нафтові скарби й увага до Мосулу враз незвичайно зросла. Адже ж нафтові королі Америки та Англії не задаремно боряться за кожен клапоть, де є дорогоцінний, такий арматично-пахучий, для них «золотий плин» . Адже-ж війна й нові досягнення технічні доводять, що не лише промисловість, але й морська та повітряна флоти, «танки» та инші подібні атрибути мілітаризму, не можуть нині «жити й дихати без нафти.
По світовій війні, розпочату в Версалі, працю над переробкою політичної мали Европи, Азії та колоніяльних країн взяла до своїх рук «миролюбива» Ліга Націй. Значну частину відтятих від колишньої Турецької імперії земель забарбала провідна в Лізі Націй — Англія. Вона-ж взялася опікати майже всі колишні провінції Туреччини з Арабістану і серед них новоутворене для цілей англійського імперіялізму, королівство Ірак, яке лежить на с-ику кол. Туреччини із Персією. Ця комбінація дала англійцям великі переваги, зміцнивши їхні впливи в Малій Азії та утворивши новий «опорний» пункт для наступу на Схід, для охорони східних колоніяльних володінь і зокрема Індії та Півд. Персії. 1 ось, закріплюючи за собою цей опорний пункт, переконалася країна Алзбіону, що їх бракує ще одного ласого шматка — Мосулу. Бо нафта, пахуча, принадна, чудова нафта! Стан ясний: Англія за передачу Мосулу Іракові, цебто собі.
Питання про приналежність Мосульської округи до Туреччини чи до Іраку стояло на порядку денному Лозанської конференції, але з огляду на неможливість породити англійську та турецьку точки зору, це питання не було розвязано. Ухвалили, що «кордон поміж Туреччиною та Іраком дружнє встановлять Туреччина та Англія». Звичайно, сам Ірак жадної ролі в переговорах не грав. Коли-ж ці дружні розмови не дали б можливости порозумітись Англії з Туреччиною, тоді ціле питання мало перейти на остаточне рішення Ліги Націй. Так воно й сталося, Хоч Макдональдівська, в той час, Англія й погрожувала Ангорському урядові своєю флотою, «грецьким військом», блокадою й подібними «дружніми» засобами, проте уряд Кемаль-Паші не йшов на жадні компроміси. Зібрані спеціяльно в Стамбулі знавуні ні до чого не договорились. Англійці також не хотіли поступитись, бо їхня справа була певна: однаково Ліга Націй, вірне знаряддя англійського імперіалізму, присудить Мосул їм, а не Туреччині.
Можливо, що й Лозанська конференція вирішила-б остаточно справу на користь Англії, коли-б не виникла одна додаткова обставина. Саме перед цією конференцією Сполучені Держави Америки встряли до Мосульської «проблеми» і виявили цікавість до турецьких справ. Американська компанія договорилась з турецьким урядом про велику концесію (Честера), що передбачала будову залізниці в 4.300 кілометрів, спорудження великих портів у Самсуні та Юмурталіку, а також монопольну експлоатацію усіх мінеральних скарбів в 20 кілометрів по обидва боки залізничої колії.
Справа з цією концесією і відограла величезну ролю. Америка дала, зрозумити що Англія не може монопольно панувати в Мосулі; тоді справу перенесли до Літі Націй.
Як і можна було сподіватися, спеціяльна «нейтральна» комісія Ліги, а далі й сама Ліга, вирішила справу на користь Іраку, цеб-то Англії.
Але «призначити» не значить ще передати. Хоч Англію тепер підтримує і Франція, якій Англія приобіцяла підтримку в сірійській авантурі, хоч з Англією за пару поступок на узбережжі Середземного моря ладна йти проти Туреччини й Італія, хоч Англія знову «демонструвала» флотою коло Босфору й погрожувала новим наскоком «хоробрих» греків, — Туреччина рішуче відмовляється скоритись постанові Ліги Націй. І хоч як кортить консервативному Велікобританському урядові, а він і тепер знов не відважується вжити «рішучих заходів» проти Туреччини.
І то не тільки тому, що із за океана на нього кривим своїм банкирським оком, дивиться Нью-Йоркський конкурент, а ще й тому, що друг цілого Сходу СРСР вже виріс в таку силу, що й на неї оглядаються пани Болдвіно-Чемберлени, що їхній учитель — лорд Керзон ще так недавно мав сміливість надсилати «ультиматум» Радреспублікам. Велике вражіння справила на англійських імперіялістів нова угода поміж Туреччиною та СРСР, що її недавно було підписано. Нині, замісць «рішучих засобів», англійські дипломати знову помандрували до Стамбулу договорюватися «дружньо», про Мосул.
Сила не взяла, крутійства з Лігами Націй та нейтральними комісіями не вплинули.
Англія кличе на допомогу золото: вона запропонувала Туреччині в обмін на передачу Мосулу Іраку грошову позику.
Так стоїть тепер справа з Мосулом.
Всі повідомлення з Туреччини кажуть про те, що Ангорський уряд не має наміру, а ні відступити, а ні продати Турецького Мосулу.
Англійський імперіялізм в «ніяковому стані».
Ласий шматок висковзує з його загострених кривавих і брудних пазурів.
Нарешті є і ще одна причина «поміркованости» англійської політики, що до Мосулу. Серед арабських народів, серед самого населення Іраку, зростають проти-англійські настрої. «Вахабітська небезпека» , цеб-то широкий рух арабів до об'єднання та створення своєї єдиної та вільної держави ставить під загрозу саме панування Англії в Іраку.
За таких умов англійський імперіялізм повинен виявиш найбільшу обережність, аби здобуваючи Мосул не втратити Іраку.
