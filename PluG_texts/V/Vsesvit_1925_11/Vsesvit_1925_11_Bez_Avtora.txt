Фізкультура заходить на село.
Рік тому в селі Мерефі, коло Харкова, вперше заговорили про фізкультуру. Знайшлися енергійні хлопці й заклали гурток. Тяжко спочатку будо працювати; не було грошей, не було досвіду, аж ось стає в поміч Райсельбуд. Дано було дільницю землі, на ній і влаштовано було майданчик для футболу, гандболу та легкої атлетики. 24 травня Райсельбуд улаштував урочисте відкриття майданчика, на це свято прибули й гості з міста. Після доповіди члена Президії ВСФК д-ра Бляха «про радянську фізкультуру», привітав збори секретар ВУЦВК'а голова ВСФК тов. Буценко. Він сказав, що фізкультура—це один із способів зміцнити єдність міста з селом, уздоровити село та усталити наші взаємини з Західньою Европою. Подорож наших футболістів за кордоном мала в цім відповідне значіння. Після промови тов. Буценка привітав фізкультурників тов. Привіс (відповідальний секретар ВСФК) та багато инших. У спортивних виступах взяли участь гандболісти, футболісти та легкоатлети з передмістя.
Надто жваво відбувся гандбольний матч між жіночими командами сельбища Буди та Південного. Гандболістки передміських команд показали, що вони технікою й підготовкою кращі за столичні команди. У футбольному матчі зустрілися Мерефа та Буди. Селянам, що навідали цей спорт-майдан, дуже припала до вподоби фізкультура, а надто гандбол.
Вело-мотоспорт, як спосіб єднання з селом.
До цього часу велосипедний та моторовий спорт вживався тільки в самих змаганнях. Хто перший? Оце й усе. І тільки здерідка влаштовувалися вело-мотогулянки.
Цього-ж року Харківська вело-мотосекція при Харківській Раді Фізкультури поставила перед собою широке завдання: використати фізкультурників, що мають велосипеди та мотоцикли для фізкультурного єднання міста з селом. По глухих закутках є десятки сотні сел, що стоять далеко від залізниць та битих шляхів. Не тяжко велосипедистові, або мотористові навідатись туди. Маючи в вело-моторзагоні, що відряжається в таке село, партійців, або комсомольців, можна провадити не тільки пропаганді фізкультури, а й політичну роботу.
Відкриття мото-велосезону в Харкові.
У травні місяці почалася робота в усіх спортсекціях. Відкриття мото-велосезону відбулося в травні з великом захопленням. Зібравшися на Радянському майдані мотористи та велосипедисти в спортивних одягах організовано рушили вулицею К. Лібкнехта до Комунального Парку. Давно вже на шосе не було такого веселого руху. Сновигали велосипедисти, мчались мотористи. Влаштовано було товариські перегони на один кілометр. Глядачі розташувалися вздовж шосе; їм особливо сподобалися перегони мотоциклістів на значну швидкість.
Відкриття легко-атлетичного сезону в Харкові.
Наприкінці травня за програмом «Трьохденника боротьби з сухотами» відбулися перші цього року змагання в легкій атлетиці. В головній парковій алеї, де було влаштовано перегони, зібралося дуже багато глядачів.
У жіночих естафетних перегонах 4Х100 перемогу здобула гаразд підготована команда «Балабанівців»; їй дужим опором стала команда клуба ім. Петровського.
У чоловічих перегонах 10X100 знову боротьба розпочалася між клубом ім. Петровського та «Балабанівцями». На протязі вісьмох етапів, змагання було напружене й тільки на дев'ятому етапові бігунові КФКП, Ординові, далося значно податися вперед, що спричинилось до перемоги колективу. Видатний бігун з гурту «Балабанівців» тов. Шелекетин на десятому етапі зменшив віддалення між собою та Жиляєвим (КФКП), але крім цього нічого вдіяти не міг. Перша прийшла команда КФКП і слідом за нею „Балабанівці”.
