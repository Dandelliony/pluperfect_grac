Кривавий терор болгарських катів.
Нелюдська розправа над комуністами та революційним пролетаріятом у звязку з вибухом у Софійському соборі не припиняється досі. Хвиля найтяжчих утисків покотилася по всій країні. Шибениця зараз емблема цанківської влади. Телеграфом прийшла звістка про розправу цанківського уряду над товаришами Фрідманом, Загорським та Коєвим. Страчено їх було привселюдно, серед величезного натовпу. Троє молодих циган були за катів. Стратенці мужньо вислухують вирок. Коли прокурор запитав, чи не хочуть стратенці подати якусь заяву, обізвався т. Фрідман: «У кишені в мене є гроші —це для моїх катів.
У вибухові не брав участи. —до цього я не привинен: брав участь тільки в роботі компартії і не каюсь». Тов. Ксєв прохав привести родичів попрощатися, але йому відмовлено «за пізнім часом». Тов. Загорський зневажливо мовчить і не озивається на пропозицію прокурора.
До тов. Фрідмана підходить рабин але дуже швидко повертається назад, заявляючи, що Фрідман не хоче сповідатися.
Марка Фрідмана вішали останоньго.
Він бачив смерть своїх товаришів і коли дійшла до нього черга, звернувся-до ката: «Юначе, з тих грошей, що я дав, частка припаде й тобі; вішай-но до ладу». Потім він плюнув у бік прокуратури й вигукнув: «геть... хай живе...»  слів тов. Фрідмана цензура не дозволила. Трупи висіли півгодини.
Потім їх вийнято з петель, щоб останки одвезти на кладовище, де могили зовсім зрівняно з землею й не залишено ніякої признаки.
Та чи-ж поможе це катам, коли імена замордованих горять у свідомості трудящого люду Болгарії іі усього світу?
