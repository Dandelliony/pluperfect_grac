Три зради.
Романтичне оповідання на 3 розділи з інтермедією й епілогом.
І. „...Запльовані стежки Володимирської горки, як зрада коханої дівчини, пекуче ятрили йому серце. Та раптом він забув про це. Він згадав чого прийшов. Що вона так бариться? Чекав нервово, цокаючи зубами. Аж ось і вона. Ніжним ароматом оранжерейної рослини пройняла наелектризовані нерви. Застукали молотки на скронях, попливли вогнисті кола в очах. Тьмяно, плавко, напружено—червоно й задушливо...
Але лоскотним доторком травневого вітерця одвела йому руку й сама пристрастна офіра - заприсягалася й молила: Що-б з тобою не трапилось, де-б ти не був, якого-б горя, зради й нещастя ще не зазнала наша прекрасна батьківщина,— заприсягнись, заприсягнись мені, мій любий, мій коханий, моє ти ясне сонечко, що ніде, ніколи, як-битобі тяжко не було, ти не зрадиш, не покинеш її, моєї, нашої, любої, славетної, великої Росії. Ти—офіцер, твій мундир покладає на тебе високу честь—бути її вірним захисником, ніколи не кидати її, умерти за неї... Це-ж так? Неправда?— Скажи, мій любий!.. Ну—от!—я знаю, я знаю, мій коханий, мій хороший, ти—лицар, ти—справжній лицар, я вірю тобі, я буду твоєю, візьми мене, любий, дорогий, хороший, всю, назавжди... Радісні сльози любовного відання зросили холодний мармур великого язичника з хрестом. І тільки сріблясті роги небесного скептика єхидно ховали зрадливу усмішку в вуса...
ІІ. ... - Ну, можеш покохати иншу, можеш не кохаючи жити з ким захочеш,—я все тобі прощу. Чуєш? Але я тобі ніколи не прощу й ніколи
не буду твоєю, якщо ти впадеш духом, забудеш про свій найсвятіший обов'язок бути вірним сином твоєї батьківщини, твоєї неньки—України,— пристрасно шептали її гарячі вуста.
Вечірні пустуни шаруділи листям дерев на тихому цвинтарі. Байдуже дивилося кам'яне вусате погруддя Кролівницького. Вона пашіла цвітом яблуні й буйнотравневим, міцним, як хміль молоком рідного села. Він тремтів од її близости, од гордовитого почуття високої чести й великих обов'язків, що поклав на нього його чорний шлик.
А вона—уся жага і вся присяга—палко, одчайдушно, німіючи в його обіймах, непритомно благала: Заприсягнись, заприсягнись мені, мій любий, мій коханий, тут, перед погруддям великого нашого батька, що ніде, ніколи, як-би тобі тяжко не було, ти не зрадиш, не покинеш її, нашої рідної, нещасної неньки. Ти—гайдамака, і це покладає на тебе обов'язок бути її вірним захисником, ніколи не кидати її нещасну, вмерти за неї... Ну, от! я чую, я чую, мій коханий, ти вірний її син, ти—справжній гайдамака, я вірю тобі, з тобою я, твоя, уся, назавжди ... Випросталося вщерть налляте коханням пружняве тіло й поглинуло солодку муку суворої присяги. І тільки зрадливи і хвіст зляканої ящірки несподівано майнув, зникаючи у бур'яні...
ІІІ. Погода—не погода, а так собі якась мокра мряка. Ніч. Дмуть вітри зліва, дмуть вітри зправа, а на пероні вихристий протяг. Не так щоб і вітер великий, але нальотами. Десь хтось умер, десь хтось народився. Дзвенить у вухах. Не йдеш, а біжиш, але й біжиш все одно, що й не йдеш. Одірвалась людина від землі, не чує землі, губить себе, біжить.
А вона —уся грізний вихор і вся безвладний первоцвіт — ледве встигає за ним по-між вагонами на захряслому залізничному перегоні. Скапали роси червоних блисків і серце пече п'ятикутна рута. Сьогодня чи завтра?.. Але все вперед і все вперед. ..
Нікого я ще не знала. Може завтра обох нас не стане. Я б хотіла, благала-б тебе сказати мені лиш одно... Може це пусте... Не знаю. Але я мрію про неї... Це з дитинства ввижається в вісні... що ось прийде... прийде вона чула, ніжна, велика, радісна, справжня любов... Ну, я говорю дурниці. Не знаю, як тобі сказати. Тільки ось слухай, рідний мені, рідний, хороший... Чи можеш ти заприсягнутися, що любиш мене цією любов'ю?.. Ні, я не те... Мене завтра, сьогодня може вже не бути. Я люблю тебе, люблю моєю першою, вимріяною любов'ю. Я не хочу вмерти, не відавши її тому, хто зі мною, йде разом. Разом зі мною, з нею, з любов'ю з революцією.. хто не зрадить її, любови моєї, революції... Ах, сама не знаю, плутаюсь... Ну, скажи, скажи мені, любий, хороший, рідний, чи можеш ти заприсягнутися, що не зрадиш її, революцію, не зрадиш моєї любови до тебе, до неї...
Склом осіннього вітру самотньо повисли зорі в небі. Невгасима спрага кохання закипіла на розтулених вустах. Він не знав, чого в ньому більше— кохання, чи революції. Тихо гладив рукою її гаряче чоло ... Хотів-би, та революції не можу міряти навіть і на твоє кохання!— кинув повільно, танучи в мрячній сутіні. Не любиш, чи «чесний» зрадник?— прошепотіла йому вслід.
Я ще і ще раз перегортаю обгризені аркуші цього чудернацького роману:— дошукуюсь кінця.
Учора піонерчик Васятко—повсякденний мій гість і друг— раптом ошпарив мене дивним запитанням: Чи комунари так само кохають, як і всі? Ну, розуміється, - поспішив я його заспокоїти,— Любов, брат, «не картошка» для всіх. Але-ж буржуазія—сволоч!— зашарівшись випалив він.
Та нашу дискусію несподівано перервав здоровенний пацюк, що скочив до хати, втікаючи від пазур : в рижого „Мурзили". Видно пацюк давно вже йому намулив очі, бо від його всіма хвального миролюбства не лишилося й сліду: він весь палав огнем помсти й несамовито кинувся потрошити архивну купу, що в неї шмигнув, утікаючи пацюк. Знялася туча пороху, шмаття паперу полетіло під стелю, на лутку, на стіл. Бій почав набувати загрозливого характеру. Васятко, взяв у ньому найактивнішу участь, одразу-ж ставши на бік «Мурзили».
Але всі зусилля були марними: пацюк безслідно зник. Скорбно було оглядати поле бою. «Мурзило» повільно облизував свою розкуйовджену кудлу, час од часу соромливо позираючи нам у вічі. Васятко, одхекуючись, замислено дивився кудись в куток, очевидно, згадуючи колишні бої на Московських барикадах! І лишень я, зробивши вигляд, ніби нічого не сталося, почав призводити до ладу розкидані папери.
Аж раптом!—в середині у мене десь ойкнуло і ноги мої затремтіли: із пороху на підлозі на мене визирали такі знайомі, такі рідні мені папірці, списані невідомою, але дорогою рукою.
З несамовито радісним—«Знайшов! Знайш в'»—я кинувся до них й почав їх похапцем згрібать до купи. Справа знов трохи не закінчилася трагічно, бо «Мурзило», маючи, очевид о (цілком слушно!), на увазі, що мої слова торкалися злощасного пацюка,—з переляку, не обрахувавши вп’явся своїми пазурями мені просто в руку.
Та я вже не мав часу розбиратися й виясняти. Давши ляпаса здивованому й розчарованому „Мурзилі", зовсім лишивши без уваги розгублені
оченята мого друга Васятки, я мерщій з купою так незвичайно винайдених паперів подався до столу, щоб швидче їх перечитати й дізнатися кінця. І що-ж?
Перший розділ закінчився дуже швидко. Вже в бою під Орлом його герой виміняв честь свого офіцерського мундира на порядну чесну радянську валюту.
Даремно зросили радісні сльози холодний мармур великого язичника з хрестом. Він без присяги став чесним радянським валютником на біржі. Другий розділ примусив свого героя вже в Конотопі сховати чорний шлик на дно у скриню й одімкнути на базарі чепурненьку крамничку зі „справжніми українськими медяниками".
Сам Кролівницький від переляку зійшов на цвинтарі із постаменту, довідавшись про це.
І тільки в третьому розділі справа набула трагічного кінця. Він наклав своєю непохитно-кумедною головою на черговому залізничному перегоні.
То було жовтневої осени, коли золото сціжених днів лунко виляскує в долоні й дозріла міць синіми бризками тіпається у скронях... Ще встиг розімкнути вії й побачити їі, сувору, що припала тугою первоцвітною. Занімілі вуста випили рубіни невгасимої спраги й запеклися навіки мовчазною присягою.
На цьому роман кінчається. Що до автора, то, як і кожен бачить, йому було, очевидно, не більше 17 літ.
Але він загинув на фронті. Хто він і звідки — невідомо. Бо рукописи його знайдено у червоноармійському архиві без прізвища.
Його одгризли миші. Очевидно, через це жаден „госиздат" не згодився видавати цього наївного, але щирого роману.
Я-ж оце взявся довести про нього до загального відому, щоб хоч наступні покоління (це торкається вже й зараз наших піонерів) мали уявлення про те, як писав, як любив і як страждав оцей їхній попередник—симпатичний юнак, чесний салдат революції, непохитний комунар.
