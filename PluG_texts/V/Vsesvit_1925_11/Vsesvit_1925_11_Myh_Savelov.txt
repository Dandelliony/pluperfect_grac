ПО ДОРОЗІ ДО ВСЕСВІТНЬОЇ ПЕРЛИНИ.
Після двох діб обридлої морської гойданки зелений простір Каспія почав вужчати... Хвилі з розпатланою гривою снігово-білого шуму на гребнях своїх і прозорчасти, немов гліцеринове мило, де-далі нижчають та млявіше плещуть и облавки пароплаву... Море оживає підніжжя жовтосяйних скель Туркменії, що ген леліють купами скляного гамуззя.
Красноводськ—це перший етап по шляху нашої подорожи. Небо здається буре з відтінями фіялкових тонів і палить воно жижким континентальним промінням. Красноводськ, дарма що є великий осередок торгу, що це—ніби ворота в Туркестан, його морська торгова база, однак, він зокола якийсь нічим
непоказний і тому глибокого вражіння не справляє, не впадає дуже в пам'ятку. Середньо-Азійська залізниця довженна без краю. Перед першим великим містом Туркменським—Асхабадом перестанок у Кизил-Арваті. На спалених сонцем солонцях розташувалися аули з округлими шахтами, що скидаються на киргизькі юрти. Близько самого Кизил-Арвата отаборилися кочовні племена туркменів-скотарів; тут же таки на станціі вони продають свій сир—еремгін та кепсько вичинені каракулеві смушки. До вагону підбіга юрба туркменів у високих смушевих шапках та ватяних халатах.
Живе срібло в тепломірі підскочило вже над 42° за Реомюром. Холодний су ') є!-. Це коштує 5 копійок. Надзвичайно обережно нахиляється продавець над тонким
струмком води, і каламутні краплини поту капають з його засмаглого обличчя на широкі вінця піяли. ’)
Вода тут це—рідкощі, як золото і продається тут мало 1 е на вагу. Наш потяг відходить; ген-ген далі від залізничої колії знову замаячили полохливі табуни диких йомудських огирів та численні, як хмари сарани, отари овець... Де-не-де біля курінів у туркменських селищах мідяні обличчя деккан-садівників ‘) схилилися над незграбним омаг 4) і орють землю у виноградниках. Через півтори доби ми в Асхабаді. Своєї культури в туркменів ще нема, і місто справляє вражіння російського культурного оаза з чужою цивілізацією та життям. Тільки тепер за останні 3—4 роки Туркменія прокинулася, в Асхабаді видаються газети тюрською мовою, а пригноблене жіноцтво „начар" (нерівноправні) беруть участь у суспільному житті та керуванні республікою. Вздовж вулиць рясні сади. У тамтешник чапнах подають верблюжий кумис, а на вулиці азкія дресировщик показує дресированого цапа...
1) су - вода. 2) піяла—тамтешній кухоль. 3 ) селянин—садівник. 4) Соха.
Позлотистого ранку, прозорого, як індуське виногроно, але без запашної прохолоди, ми покидаємо Асхабад. Потяг мчится солонцями та лісовими пустелями до осередку туркестанських рівнин —до Мерву. Надзвичайна одноманітність спаленого сонцем краєвиду, одноманітне гойдання од вітру сухих гілок саксаула трохи розчаровує нас. Сусіда непман, місцевий крамар-бавовняр, що іде з нами в спільному купе, розважає нас дружніми розмовами:  — Тут ви не пийте сирої води. Уже напилися?! Ну, поздоровляю вас. Тепер ви забезпечені на парочку хороших рішт. Рішти це—тамтешні паразити, що потрапляють у людський організм
із питною водою, а потім перетворюються в його м'язах у довгих червяків. Мерв зокола таке саме безлюдне, опалене азійським сонцем місто, як і солонцювата рівнина навкруги його. За мирних часів оселитися в Мерві значило те саме, що й тяжке заслання в мертву, безживну пустелю.
Тепер Мерв кипить діяльністю відродження народнього господарства і головне організації ірігаційноі роботи—збудування каналів зрошення. Коли буде впорядковано зрошення, то вся республіка зробиться багатющим культурним краєм.
На 27-й верстві од Мерва лежить оаз «Земний Рай»—Байрам- Алі, колишній царський маєток. Тепер тут влаштовано народню санаторію та зразкове господарство. Байрам-Алі потопає в тропічній зелені казкових садів, культивованих із східньою розкішшю.
Цей чарівний острівець, загублений у морі сипких пісковищ, виріс в осередкові туркестанської рівнини зусиллями багатьох тисяч колишніх невільників-туркменів. Цілими роками робітники переносили сюди родючий грунт з-над берегів Аму-Дайра, копали колодязі, аж доки, напослідок, неродюча пустеля зробилася квітущим оазом.
Уже на переїзді Байрам-Алі-Чаргжуй краєвид починає трохи відмінятися. З'являється живуща ізмарагдова зелень, лани засіяні під виноградрадники та бавовняники. Помітне наближення «цариці» пустинь, одної з найвеличніших рік ув Азії—Аму—Дар'ьї.
Проти самого Чартжуя нас провковтує величезний залізничий міст ерез Аму-Дарью. Цистерни місцевого представництва Азнафти, залізничі пакгаузи та білі чалми в узбеків замісць туркменських папах свідчать нам про те, що ми на території колишнього Бухарського Ханства.
Чартжуй- невеличке місто колишня резиденція емірового війська. Людність тут мішана: росіяни, узбеки (бухарці) та євреї. Культурне та економічне значіння Чартжуя невелике, та зате Чартжуйські дині уславилися на весь Туркестан своїм ароматом та чудово-гарним смаком. Тут їх культивується цілими мільйонами й перевозиться до всіх країв Союзу. Дальше велике місто після Чартжуя— Кагон—поріг казкової та ексцентричної Бухари. На гарячому Півдні ніч налягає раптом, вкриваючи небо такою самою чорною пеленою як «чім ат» 1), що закриває обличчя в узбечок чорним серпанком. До Бухари ми приїздимо тільки надвечір.

1)	чімат— покривало.
Напившись зеленого чаю у чай-хоне 1) й удихнувши в себе специфічний запах чадного чіліма 2 ), йдемо поблукати на базар. Тут, як і в більшости східніх міст, до самісінької ночи буяє життя. Базар—це зосередження всіх злободневних, політичних та громадських новин, комерційних таємниць та угод, замісць відпочинку та кейфу.
Але вночі пишний колоріт південної країни повивається сірими тінями, і тяжко змалювати розмаїтість фарб, що ними леліє бухарський день. Минувши Регістан 3 ) ми звертаємо на цвинтар. Пронизливе квиління, тонке як голка, проймає чорне покривало ночи, й уся людська істота наповнюється недовідомим жахом ...
Це—шакали повилазили з могил на цвинтарі й виють своїм сумним квилінням. Цвинтарі в Бухарі у самому осередкові міста. Вранці сонячне проміння весело грає цілим фонтаном веселкових барв на строкатій, невгавущій юрбі. Вулиця —це ціла низка темних входів до крамниць. На порогах сидять крамарі в низеньких чорних шапочках
та темних халатах. Вони мало скидаються на узбеків та сартів, а вдають більш на персів, або стародавніх євреїв. Це—бухарські євреї. Тут-же таки довгий накритий коридор; увійшовши в нього ви чуєте, як навкруги тхне різким духом східніх пахощів. Поруч — царство бухарських знахарів та народніх лікарів—табібів.
Біля входу в темну крамницю стоїть похилий віком дідусь-табіб з окулярами на самому кінчикові носа й готує якесь дання. Що це таке? Мудрець зповага зводить очі й знехотя одказує: Лікує табіб сифіліс. Тільки після того, як очі призвичаються до темряви, що панує в крамниці, нам упадає в око, що тут лежить пранцями поїдена людина—вся в уразках.
Ото наслідки лікування цих знахарів та мудреців-табібів. Коло другої крамниці мідяно-бронзовий індус у снігово-білій чалм метко намотуэ з руки пацієнта на дерев'яну цурочку довгого червяка—рішту.
Його помічник держит за руки хворого, цього аж корчить з болю, цибенить кров .. Бухара цілі віки була осередком емірського абсолютизму, і в ній до наших часів цілі збереглися пам'ятники східньої деспотії.
Найславетніша під цим поглядим—„Башта смерти"—Мирхораб, з неї еміри скидали політичних злочинців. Поруч БухЧК тепер закладено музей тогочасних тортур.
Це — тяжка та сумна історія страшних способів принуки, що вживаючи їх бухарське емірство немагалося втихомирити народні розрухи та колотнечі.
Минувши просичений спекою та сонцем Регістан, блискучий міддю засмаглих обличчів та ріжнобарвністю халатів, вузькі—тільки одним возом проїхати, вулиці - ми знову опинилися за міською брамою і поспішаємо
1) Чай-хоне—чайня. 2) Чілім— чадне курево, таке як опіум. 3) Регістан—центральний майдан.
курявим шляхом до потяга, що відходить до стародавньго тамерланівського та сучасного радянського Самарканда. На переїзд Бухари до Самарканду треба всього 10 годин. Від казкового владаря-Тамерлана ще до цього часу збереглися славетні пам'ятники архитектурного мистецтва - палаци, мечеті та мавзолеї.
Колись Самарканд був осередком хитромудрої та спритної деспотії, що поставила свій трон на непохитні засади Іслама, священої науки. Сучасний Самарканд зробився осередком культури та громадськости Узбекістана, що зараз відроджується. Усі історичні пам'ятники Самарканда скупчені на майдані Регістан. Тут над містом старовинних арабських поетів,філософів та сучасних піонерок визволення жіноцтва східніх країн, зносяться в гору височезні мечеті Тіллі-Кори (позолочені) Улуг-Бек, збудована 1434-го року та Шир-Дор (настрашена левами).
Тут милується око чудово - гарним сполученням кольорів кахляного оздоблення храмів.
Від небесно - синявих орнаментів у Тіллі, малярі правнуків царя Тімура йшли до колориту пустині, оздоблюючи величну арку Ширдо жовтим тлом пісковим, фігурами левів та палючого сонця.
Одвічна культура ще від часів освіченого Тамерлана, сполучаючи в свідомості правовірних релігію з наукою в одну цілість, глибоко розкорінилась в широких верствах людности в Узбекістані та Кара- Киргизії.
Тому тут так тяжко змагатися з неуцтвом та релігійним затуманенням. У жадній республіці Радянського Союзу так не поширилося вірування в цілющу силу ріжних речей і камінців з Мекки 1) та могил «святих хаджи». Тут у Самарканді їх десятки; це—друга Мекка.
Самарканд величезний торговельний осередок Туркестану. Головний його скарб—бавовнина. Проте, розвиток народнього господарства гальмується через недостачу вигідної ірігаційної системи, й величезна родючість землі так і залишається невикористаною.
Великими блакитними квітками миготять перед глядачем палати та мечеті- ці перлини Самарканда, небо своєю блакиттю оторочує смарагдове коло садів-виноградів старого міста, а потяг мчиться в даличину до луковин студеної Сир-Дар'ї повз каламутні арики, порослих зеленню, та повзлани-бавовняники. 
А там за Кара-Киргизьким степом, за узгір'ями Тянь-Шаня та Паміра подалася геть Країна Жовтого Дракона-Китай, а на Південний Захід, за нашим бухарським Дю-Шам-Бе та Афганістаном перлина світу—Індія. 
1)Мекка—святе місто мусульманського світу
