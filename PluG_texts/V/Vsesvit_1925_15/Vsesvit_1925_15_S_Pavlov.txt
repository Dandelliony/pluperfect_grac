Легка атлетика.
З усякого роду літнього спорту легка атлетика, після плавби вважається за найкориснішу вправу, спортивно захоплююча вона в той-же час є цінним засобом фізичного розвитку. 
Різноманітність рухів, що сюди входят та рухів при тому природних допомагають гармонічному і всебічному розвиткові всього організму. 
До легкої атлетики належать біг, скоки та кидання. У бігові на короткі дистfнції (100, 200, 400 метрів) розвивається здатність в найменший час дати максимальну швидкість.
Тут втрата 1/10 секунди несе за собою поразку і тому на старті (відкіля починають біг)бігун особливо повинен бути уважним до команди стартера. Трохи прогавив, твоі супротивники вже далеко попереду і тобі їх не наздогнати. Швидкість нервової передачі, уважність, вміння зразу-ж прикласти всіх своїх сил—ось що розвивається бігом на короткі дистанції'.
Середні дистанції (800,1000,1500 метрів) вимагають, уже крім швидкости і витривалости. Тут напруження довше і на перший план виступає вміння розподілити так свої сили, щоб їх встачило до кінця. 
Довгі дистанції виробляють виключно здатність до витривалости.
У СРСР бігають на дистанції не більше як 5 тисяч метрів, чого цілком досить для виявлення витривалости людського організму. А за кордоном що до цього зловживають, влаштовуючи уже не змагання, а „катування" на 20 тисяч метрів, а то й на 40.200 метрів.
* -  - 
Плигання поділяються на плигання у довжиню та височиню. Як першій так і другі можуть робитись з розгону і без розгону. Крім того у височиню стрибають ще за допомогою жердини.
Найефектнішими з стрибання у височиню з розгону та з жердиною. Техніка виконання грає тут виключне значіння.
Наслідки показувані найкращими в світі стрибунами просто таки феноменальні. Хіба не дивний скок у височиню з розгону Осборна (Америка) 2 метри 0,3 сант., з жердиною Гофф (Норвегія) 4 метра 21 сант. чи уздовж 7 метр. 86 1/2 сант. Хуббарт (Америка). У скокові розвиваються майже гармонічно всі м'язи тіла, але трохи більше ноги.
Кидання, куди належать штовхання ядра (7,28 кіло), кидання диска (2 кіло) списа й молота, розвивають руки і всі м'язи зверхньої частини тулуба.
Як бачимо, займаючись всіма видами, що належать до легкої атлетики, можна всебічно розвинути весь організм людини. Враховуючи це, органи фізкультури СРСР широко пропагандують культивування легкої атлетики в повному обсязі. Змагання звичайно влаштовуються у „многоборнях@, де переможцем виходить той, хто досягне однаково гарних наслідків і у бігові і у скоках і у киданнях. З кордоном, у буржуазних спортивних колах навпаки заохочується однобокість, викохуються знаменитості—чемпіонати: лише у бігові на 100 метрів чи тільки у скокові уздовж, без розгону і т. инш.
Останніми роками легка атлетика має широке розповсюдження в СРСР. Навіть у закутках нашого необсяжного Союзу уже здані в архив насаджені „соколами” з „призволення” царського уряду різні бруси, турніки, коні, на яких калічили інструктори нашу молодь. Поширення легкої атлетики цілком зрозуміле. 
Населення СРСР та особливо робітнича молодь цілком усвідомили собі величезну користь від цієї природної „гімнастики". Займатись легкою атлетикою можуть і чоловіки й жінки і навіть підлітки 15-16 років. Крім того, придбання нескладних приладь для занять коштують зовсім недорого, що робить легку атлетику доступною кожному.