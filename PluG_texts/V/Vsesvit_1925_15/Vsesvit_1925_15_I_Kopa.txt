СЬОГОДНЯШНІЙ ХАРКІВ.
Цього року літній Харків має особливий вигляд. Зелені сквери з клумбами свіжих квітів, зелені незапорошені дерева. Бо майже що-дня йде дощ, змиває сірий настирливий пил і освіжає повітря. Немає тої щорічної липневої спеки, коли люди швендяють по вулицях розморені, знесилені. А камінь, —мов напалена сковорода.
На камінних ребрах бруку весело бавиться відблисками сонце. Воно знає, що Харків цього року підмоложується, відбудовується, через те й собі бере участь в його декоруванні. Сонце робить листя на деревах прозорими, ізумрудними. Скрасила Харків ще одна новина. Не- що давно почали працювати нові англійські автобуси —”Лайланд“.
Ось зупинка. Люди чекають на автобуса. Але пропускають дна сіреньких, маленьких і дивляться вниз по вулиці. Свердлить повітря сирена, вимальовується корпус нової машини. Недбалий рух шофера—і красунь „Лайлапд" під'їздить і зупиняється. В нього жовті повіки вікон —він новий, свіже офарбований і ще не став буденним. Може через те —в цих свіженьких, нових машинах, що перевалюючись тулубом міряють вулиці й майдани від парку до вокзалу, — завжди повно людей.
Увечері, коли вулиця в намисті відблисків, коли брук у золотих плямах, — мертві холодні очі лихтарів автобусу щупають блискучі клітинки каміння. Тоді вулиці запружені живим потоком людей, а «Ларьок» настирливо лізе в очі блискучими жовтими вивісками. „Новая Бавария“ — розважає пивом і веселою рекламою—«Какая б ни была авария, пью пиво «Новая Бавария» — вигукує з плакату матрос.
Згадуються ці самі вулиці кілька років тому, коли увечері промайнуть поодинокі тіні і шумить вітер у глибоких, темних проваллях вулиць. Ріденькі лихтарі й сліпі вогники у вікнах. Дзвенять пообірвані шматки заліза.
Тепер, увечері юрби поспішають на майдан Тевелева до ВУЦВК'у. Там під карнизом вгруз у стіну гучномовець —і ось на кілька кварталів лунають співи, рояль, скрипка. Сухий голос вигукує рекламу.
Уважно слухають силуети, по них бігають веселі смуги світла. Трапляються й курйози: починається концерт, конферансьє гукав:
— Слухаєте, слухаєте?.. 
Якийсь нетерплячий юнак раптом зривається на весь майдан: 
— Слухаємо! Загальний регіт, а з рупору вже точаться згуки скрипки. Біля мене стоїть двоє приїжих. Звичайно одягнені, здивовано витягують шию, оглядають, уважно слухають. Потім один питає сусіду: 
—А де-ж воно грає?.. 
Той досвідчений, з Харків'ян: 
— Буває й з Москви—там грає, а тут чути, навіть з Парижу можна чути... 
— Ото лишенько, до чого більшовики не доживуть... 
Відбудовування Харкова в цьому році провадиться дуже хутким темпом. Ви не пройдете жадної вулиці, щоб не побачити кілька будинків уквітчаних риштованням. Дійсно уквітчаних, бо кожен, хто баче ці риштовання, бачить економічне відродження й налагодження життя міста. 
І не лишень ремонтуються будинки. Не лишень кардинально ремонтуються. Багато будується нових величезних будівель. Бачиш як поволі, що-дня ростуть в гору цегляні мури, ще поки-що задекоровані риштованням. Сотні робітників суворо й уперто творять шости-семиповерхову кам'яницю з цегляного, бетонного й залізного хаосу.
На майдані Тевелева прорізано риштованням квартал наскрізь. Там будується цілком новий пасаж. Будівля залізо-бетонна. На верхніх поверхах буде розташовано банки, а внизу — крамниці. Робота там вирує.
На Госпитальній вулиці Цукротрест гонить собі будинок, вже стіни здіймаються в гору, на ваших очах росте кілька поверховий дім. 
Народній Комісаріят Охорони Праці, починає будувати будинок на Раднаркомській вулиці. А там, де місто впирається в степ, на Лермонотовському провулку будуються цілі
квартали. Що-дня ростут велетенські будівлі —де- на квартал, а один-зайняв весь квартал, —це поруч з маленькими порухневими будівельками! 
Ціле нове, здорове передмістя народжується тут!
Два-три роки роботи, і Харків матиме зовсім ииший вигляд, Зараз всі сквери й садки прибрані чистенькі, засіяні травою з клумбами свіжих квітів. Тротуари й брук одягають в новий камінь і асфальт. Біля ВУЦВК'у —всю площу заливают асфальтом запах горілої смоли стелеться по вулицях. 
Цього-ж року впорядковано хаос на Комунальному базарі. Його розплановано, і нові свіженькі павільйони говорять самі за себе. Тепер є можливість регулювати торговлю й стежити за санітарним станом.
Харків не лишень відновлюється... Харків — будується. Там, на околицях зростають робітничі будинки — свіженькі, червоні. Тут в центрі сонце виграє по рештуваннях і свіже відремонтованих будівлях... Так непомітно забувається недавня руїна, безладдя. Вже звикли до освітлених вулиць, до ремонтів, що стали буднями. Пильним оком міліціонер—справжній „страж“ порядку стежить за рухом і регулює авто та візників. Харків поволі набирає вигляду справді нової червоної столиці робітниче-селянської України.