Тарас Бибик-Колима 1946
Україні

Тобі віками у неволі Незримій, рідній, дорогій Я кращої бажаю долі. 
З-за дротів голос ще живий. Святая земле, рідна нене, З тайгів безкраїх подаю, І поки серце б'ється в мене, Тебе незмінную свою Любити я не перестану Навіки, поки не ув'яну. Ось тут в далекій стороні, Ти матір'ю будеш мені. Мені не жаль, що так минули Літа найкращі, молоді, Та тільки жаль, що не здобули, Вкраїно, волі ми Тобі. 
Нас було мало, мало сили Та в бій за волю ми пішли, Поля Твої ми оросили Своєю кров'ю і слізьми. 
З усіх боків, мов чорні хмари, Кругом нас були вороги, Ми падали і піднімались
І в бій на смерть за Тебе йшли. Багато нас лягло в могилу, А скільки тут на Колимі? Куди лиш доля не носила. Остались вірними Тобі. 
Тепер ось тут в Колимськім краю, Де чути стогони рабів, Життя своє ми коротаєм Вдалі від рідних берегів. 
Тарас - вояк Української Дивізії "Галичина" запасний полк, попав до англійського полону і був виданий до Совєтського Союзу, там засуджений і засланий в Колиму. 
