Залізничий тунель.
На Катеринославщині, рідному краю отамана Сірка, давно замовкли січові бої.
Рівно тече Дніпро, човни козацької вольниці – вольниці безмірно сміливого Запоріжжя не колишуть поверхні Дніпра.
Степи запорізькі не чують вже тупотіння козацької кінноти, очерет не ворушиться розгульним криком – свистом.
В бурхливих пінявих порогах Дніпра не з’являються човни запоріжців, Отрожне «Вовче Горло» не обмиває смугляві обличчя козаків своєю непокійною, пінявою шумовиною.
Тихо в степах запорізьких, затих Дніпро.
Ну деж там думати про те, щоб гірські стіни прориваючи, навпростець прорубати дорогу, скоротити безконечний обхід. Не було, адже, навіть самої залізниці. А подумати про те, як кругом дорогу скоротати —в тисячі разів бо тяжче, ніж, погнавши коня, об'їхати його в одну мить.
Так і пішло. Так і запам'яталось: „коли три версти кругом обійти то прямо буде шість". Через те і ходили охотніш кругом, через те і ставились призирливо до шляхів прямо. І йшли роки. Затих степ, замерла запорізька січ. Химерною, покрученою стрічкою лягли по берегах Дніпра затишні тихенькі селища.
І вже не на шпарких конях запоріжці, а на рипучих возах, поволі селяне об'їздили узгір'я. Простягся залізний шлях теж пішов за возами, злякавшись „прямої дороги». Психологія тихої Наддніпрянщини передалася навіть шумливій, непокійній „машині". І, мабуть, в Добрі старі часи чимало земців потратили прекрасних слів в земських залах, поки домоглися свого.
А коли домоглися, то як звичайно, роспочали роботу саме тоді, коли „годують собак". Ось спалахнула імперіалістична різня. Рік крівавих боїв-14 рік минувся „успішно". А з осени 15 року почали проривати тунель. Як раз „учасно".
І, звичайно, до 18 року встигли виконати тільки 50% усієї роботи. А там громадянська війна, де вже було думати про якісь там прямі шляхи? Був великий пролом, а тунель стала дрібницею ледве помітною. І отак до 24 року.
Прорубана частина тунелі ждала кращих днів, піддержувана дерев'яними стовпами. 1 звичайно, дерево прогнило, обвалилося, а разом з тим почала засипатися й тунель. Виникла загроза, що все обвалиться. А зосталось прорубати усього 129 сажнів, а всього завдовжки тунель 401 сажень. І лежить на тунелю земля в 20 саженів завтовшки.
І на всьому протязі тунель проходить крізь товщу вапнисто-пісчаного суглинку з невеликим вкрапленням гіпсу. Робота тяжка, умови часом просто нестерпучі. В нижній частині земної товщі проходить вода.
І як раз на цьому рівні — вхідні і вихідні щилини тунелю. Вода часто заливає під'їзди! путі, перекидає вагонетки, змиває підлежаний матеріял, руйнує початі споруди... Але що може стати на перешкоді твердій волі, ясно і чітко наміченій цілі?
Роки руїни минули, відкрилася пора широкого творення. Республіка побідно йде по шляху здобутків на культурно-господарчому фронті. 24 рік не проминув і забутої було тунелі.
З весни почались відбудовчі роботи і вже не припиняються. Там, де загрожувало обвалитися, тепер можна вільно ходити вночі, не боячись. Найголовніші труднощі в роботі переможено. Остаточно тунель закінчено буде через три роки.
1928 року в темній тунелі зашумить паровик, тягнучи за собою вагон за вагоном, вогнево-жовтими очими освітлюючи темні стіни, і, вирвавшись на волю, швидко і рівно пропливе до Херсона.
Там, де ступала нога будівничого каміняра, слюсаря пройде шлях до нового життя, що його будують самі трудящі.
Крізь темну тунель заблищить електрична іскра, проб'ється світло, знання, культура. Із царства темряви в царство вільної праці.
