Електрифікація.
Запахло весною. Повіяв вохкий вітрець і все заволік туманом. Село ожило. Почали готуватися і хати в поле, але можна було помітити й инше. Зовні, правда, все було спокійно— вулиця заметена снігом, спала, як і раніш. Але в кожній хаті говорили про подію, що хвилювала всіх.
Та як же? Вчора приїздив агроном з „комбіната - і сповістив на сході, що вся бувша панська земля відходить до „комбінату. 
- А що це за „комбінат-? А біс його знає! Мабуть економії будуть, як ото колись панськs були. Особливо хвилювалися куркулі. — Якже це так? Стільки дожидали землі. Дали.—А тепер вже забирають. А ну нехай тільки! Я з осени виорав аж 20 десятин. Всю худобу позаморював, а там був мишій такий скажений... А в мене 17 десятин озимини та 4 десятини жита посіяно. Як це їм Жарти, чи що? Ні, цього не буде!..
І притакував піп. І річкою лився самогон. Це в куркулів, а незаможники гадали инше. Хай забирають! Нам все однаково—чи є земля, чи нема, бо в нас н 1 худоби, ні справи. А біля „комбінату" ще можна жити — кобила є, чи підвезти що, чи виорати... * * *
Гнат, син найбагатчого куркуля на селі Кирила—.царя- зажурився. В його батька п'ятеро коней, три корови та волів дві парі. А Берестовий Хведір бідний чоловік: одна шкапа, так він нічого не варта людина! А ось Одарочка, його донька, гарна дівка, красива, думав Гнат: „Як пошлю сватів, та взнає вона від кого—відразу піде - ! А вона, сука її мати, винесла гарбуза... Та що вона, сказилась, чи що? То й кат із нею! У неї приданого шкура здохлої шкапи! Иншу знайдеш!.. Але Гнат тільки журно зітхав, блимаючи очима спідлоба...
Шкапа у Берестового здохла. Хто його знає, від чого вона здохла. А селянину без шкапи неможливо. Хоча й землі у Берестового всього дві десятині, а на собі їх не виореш! Чи може в кого позичити? Піду до Кирила—«царя»...
І забув що Гнат сватав Одарку. Ну як твоє діло? Біда! Шкапа здохла. Ота чала? Здохла? Егеж. Мого ж вона здохла? А біс її батька зна. Оце ж я й прийшов до тебе. Позич мені коня, або грошей Хочеш на одробіток, хочеш—на виплату. Ти ж сам знаєш- селянинові без шкапи немає життя. Та воно справді!— Кирило відразу зрозумів в чім справа.— Грошей ти й сам знаєш нема ні в кого зараз, а коли хочеш, то можу дати тобі оту сиву кобилу. Вона трошки нечупарна і сліпа на одно око, але слухняна і везе добре.
Берестовий зрадів. А скільки ж ти візьмеш за неї? Та на ціні помиримось. А ти поглянь на мого Гната, змарнів він увесь. Визволи його!
Берестовий не зрозумів. Віддай Одарку за Гната.—Берестового немов хто по голові ошешелив. «Ой, дурень я! Ой і старий дурень"!— Але виду не подав: Добре. Побалакаю з дочкою. Бувайте здорові. І швидко пішов з двору.
А в економію вже набирали робітників. Іван Михайлович, помішник агронома, завернув у село — найняти куховарку в економію. Побачив Берестового, що поров шкуру з кобили. Спитав його, чи не знає де. Та ось і моя Одарочка може кашу варити. Хай завтра приходить. У вечорі Одарка почала лагодитись. Іди доню заробляти, бо бачиш кобила здохла... може там і мені яка робота знайдеться. Незабаром Одарка стала на роботу.
Гнат не давав спокою батькові: одведи сиву кобилу до Берестового та й квит! А Кирило незгоджується: як це він—.цар - піде до Берестового, до голодранця, та ще й кобилу йому поведе? На сході вони зустрілися і Берестовий відмовився від кобили. От бісів .комбінат ! От бісова справа!— лаявся Гнат: Кирило переказав йому відповідь Берестового.
Іван Михайлович їздив наймати до оранки. Усі немов би змовились: менш 50 карб, за десятину не хочуть. Агроном замислився: посилати на Кубань за кіньми—пізно, а платити по 50 карб, за десятину—це божевілля. Ранком вирішив їхати до правління.
А ще з вечора повіяло з півночі, підморозило і повалив сніг. Вночі знявся вітер. У дворі було ще сяк так, але як тільки виїхали за ворота, сніговий вітер накинувся на подорожніх з усією лютістю. Коні на кожному кроці провалювались крізь тонку ожеледицю на грязюці; на зустріч летів божевільний вихор і засліплював снігом очі; до колес поприставало багато мерзлої грязюки. Трясло немилосердно. Навкруги було все біле. Павло, агрономів кучер, щось дуже часто почав крутити головою то в той, то в инший бік. Потім покрутивсь, покрутивсь та й признався: А хай йому всячина! Занесло дорогу... Плутали годин зо три: коні тяжко дихали і часто хропли. Раптом переливчастими від вітру хвилями загули проводи, наводячи на шлях. Павло зрадів:
Ага, ось і стовпи! Скоро й дорогу знайдемо! Які стовпи?— спитав агроном. Це лінія пішла. Від заводу на соляні рудники. Ток по ним іде і розсіл у завод тече по трубах. Агрономові щось спало на думку. Стій!—„Як же це я раніш не догадався-? Тут же є всі умови для електрофікації сільського господарства. Бо ж електропроводка проходить і нашими полями. Поставити тільки електро-плуги!.." Поганяй!..
Через три тижні перший агрегат для електрооранки стояв уже на станції. Він складався з двох лебідок і електроплуга. Треба було доставити зі станції на поля економії. Іван Михайлович поїхав по селах наймати волів та коней. Куркульня знову призначила неможливу ціну. Агроном рішив двинути трактора, що стояв без діла у сараї в одній економії, старий невигідний трактор сумна спроба поміщика механізувати своє господарство.
А де будуть везти?— випитував у всіх Гнат.—Через Сосновату? Щось зле в нього було на думці. Сосновата - велика балка; на дні ручай’ що тече із ставка вище балкою. Через ручай міст. Старий уже та гнилий- Але трактора ще б витримав.
Майже все село збіглося дивитись, як трактор «машину» тягне. Трактор працював не швидко, але справно. На третій день вже стало ясно, що поїдуть через Сосновату. А вночі Гнат з двома своїми хлопцями підпалив міст і пустив чутку по селу: Хлопці—пастухи мабуть підпалили міст.
Череж тиждень новий міст був готовий. Загальмували колеса і почали обережно спускатися в балку. Гнат з хлопцями здалеку наглядали.
Чи встигнуть до ночі перейти на той бік, чи ні? -це питання мучило його. Цілий день він нічого не їв. Все стояв і жадібно позирав на нові машини. Ось вони! Вони прокляті відняли у нього наречену, а в батька землю. Здерідка виймав пляшку і булькав самогон..
Уже настала ніч, а машини ще не переправились. Гнат з хлопцями кинулись бігти балкою до верхнього ставка. Гілля било їх по обличчу, колючки рвали одежу і ранили тіло, а вони все бігли...
Скоріш, скоріш!— підгонив Гнат. Копайте, копайте... Повний місяць надавав якогось чарівного вигляду ставкові і берегам. Ну що? Прокопали канаву? Боже поможи!- Гнат з такою силою копнув, що заступ тріснув Вода гунула в канаву, несучи з собою частини греблі і розширюючи річище.
Іван Михайлович їхав в економію. З-за горбка виглянув ставок. Дорога пішла берегом. Біля греблі Павло зупинився напоїти коней. Тиша була навкруги. Раптом з греблі почулось дзюрчання, яке ставало все більше й більше. Іван Михайлович побіг туди, передчуваючи щось не добре. Вода вже шуміла й гула, виносячи все нові й нові шматки греблі, каміння, хмиз, то-що. Він назад.
Павло, роспрягай скоріш коней, сідай і їдь у балку до мосту! Скажи, щоб негайно переправлялися через міст, а то затопить- Хтось рос копав греблю. Вода незабаром зовсім прорве. Швидче!
Павло розпріг і зліз на коня. Іван Михайлович скочив на другого обидва ріжними шляхами помчали...
Стій!— Павлового коня раптом хтось взяв за оброть. Двоє инших цупко схопили самого Павла за руки і ноги. Сильним ударом його скинули з коня в кущі і затулили рота тряпіччам...
Іван Михайлович мчав иншим краєм балки. Став під'їжджати до нижнього ставка, коли вода з горішнього ставка почала його переганяти. На тому боці стояв хутір, а перейти через потік не було змоги: вода все прибувала і мчалась скажено по дну балки, тягнучи за собою все, що потрапляло на шляху...
Іван Михайлович почав гукати. Йому не відповіли. — Чи встигне Павло? Аяк ні? —І він з новою силою почав гукати. Раптом йому відповів жіночий голос. Він пізнав його: то була Одарка. Вона підбігла до берега. Хто там такий? Чого треба? Біжи скоріш вниз, де трактор і плуги, і скажи, щоб мостом проїхали зараз, а то затопить!..
Але Одарка вже сама догадалась в чім справа і швидко побігла. Тату, тату! Скоріш вставайте: вода заллє трактор і машини. Берестовий почувши шум води, не дивлячись на старість, раптом скочив на коня і помчав униз.
Іван Михайлович під'їхав до греблі нижчого ставка і відкрив увесь водоспуск. Встигнуть, чи ні?— Вода підходила вже до країв, а внизу все було ще тихо. Ні, не встигнуть, заллє... Він скочив на коня і поїхав було вниз, але незабаром зупинився: глибокий боковий яр перерізував йому шлях.
Так і знав! Кат би його взяв! Повернувся назад. Головна маса води вже сунула до нижнього ставка і по ньому пішла широка хвиля. ,Як тільки дійде сюди, тоді все пропало: не встигне"!
Дививсь, як наближалась хвиля. Раптом він почув внизу крик, а слідом за ним почав тріщати тракторний мотор...
Ледве трактор пересунувся через міст, як вода почала швидко прибувати. Машиніст на тракторі наддав ходу: обидві лебідки і плуг переїхали через міст. Раптом почувся страшенний шум і тріск: то вода прорвала нижню греблю. Через кілька хвилин скажений поток зірвав міст і затопив все навкруги, вириваючи кущі, дерева і землю... Трактор з агрегатом стояли на сухому.
Спроба трактора дала гарні наслідки. На неділю було призначено урочисте відкриття електрооранки. Народу прибула сила. З усіх сел. Стоять і дивуються. Так оце саме й оратиме? А ну подивимось, як воно буде орати.
Гнат був у юрбі. З якою злістю він зиркав на Одарку, яку перевели куховаркою для плугатарів у поле. Так і ззїв би! На лебідку зліз Голова Сільради і виголосив промову. Сказав кілька слів і агроном. Бачите ось цю кишку? В ній вся сила. Нею йде ток і рухає машину. А машини тягнуть плуга,— Дав знак—і машини загули. І плуг, великий—по 8 лемешів з кожного боку—плавко врізався в землю. Борозни лягали рівні і земля—цілина здавалась м'якою, як хліб.
Юрба завмерла... От, сука його мати!— Вихопилось у одного селянина. Дивись, дивись: пішов, пішов!!! А Гнат вже знав що йому робити. ,Він сходив до дому за сокирою і побіг у „Високе" не глибокий яр, що увесь заріс лісом. Там проходив кабель з проводами до плуга. Зліз на дуба, де зачеплено було кабель за сучок, вийняв з за пояса сокиру. Перехристився, сказав:
Боже поможи!—! що сили вдарив по кабелю. В ту ж мить в обох лебідках, наче блискавка, проскочила величезна іскра і плуг став серед поля. Юрба з переляку посунулась назад. Надвечір монтьори, що лагодили лінію, знайшли Гната. Неживого...
