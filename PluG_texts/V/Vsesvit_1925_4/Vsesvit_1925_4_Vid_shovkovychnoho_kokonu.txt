Китайське шовківництво.
У Китаї мало не всі продукти загального вжитку виробляє ручною працею численна класа ремісниів-кустарів.
Фабричне виробництво розвинено там надзвичайно мало. А в тім останніх років, правдивіш десятиліть, китайці почали розуміти перевагу машинного та фабричного виробництва над ручною працею кусаряю.
І не зважаючи на це, добутна промисловість Серединної Імперії не може вийти із стадії хижацької експлоатації природніх багатств країни… здебільшого тому, що Китай – країна, де людська праця надзвичайно дешева.
І хоч китайським робітникам, навіть не зовсім кваліфікованим, здавна відомі професійні об’єднання, - праця все ж таки перебуває в рабській залежності від роботодавця.
Усі ремесла в Китаї держать у своїх руках кустарі, з опрацюють самостійно або ж артіллю. В китайців нема цехів в європейському значінні цього слова; проте, ремісники якоїсь галузі виробництва, а також купці й особи однакового фаху закладають кооперативні товариства та спілки.
У такій спілці адміністрація складається із старшин комітету й секретаря постанови комітету обов’язкові для всіх членів спілки.
Мабуть події останніх років змінили патріяхальний лад у ціх спілках, але в усякому разі ще нещодавно діло робилося в них по сімейному: за зламання спілкових правил на спільників накладався  грошовий штраф, що частенько замінявся на обід або театральне видовище, запропонаване винуватцею своїм товаришам. Слід зазначити, що намагання до професійних об'єднань, кооперації в китайців надзвичайно сильне. 
Здавна в Китаї існують спілки, їх заснували не тільки купці та ремісники, а й учительство, лікарі, актори, гадальники, візники, носільники, лихвярі то-що. Селянин віддавна звик до спілкування, щоб здійснити якусь спільну справупрокопати канави, насадити дерева то-що. 
Об'єднання гуртують тандитників, ганчірників та .золотарів". Ці «організовані" діячі укладають добровільну угоду між собою; на підставі її тільки спільники цієї спілки мають право збірати сміття й покидьки по ріжних місцях. Матері об'єднуються в товариства для придбання посагу своїм дочкам або для влаштування весілля. Дівчата вступають до спілок безшлюб'я. Навіть старці об'єднані в тривалі спілки, що регулюють їхні права й обов'язки. І не зважаючи на все це, Китай до останнього часу майже не знав «робітничого питання". Робочий день залежить від місцевих умов. Заробітня платня навіть в цінних мистецьких виробництвах—порцелянових, срібляних виробів, лакових, фініфтяних не більш як 50—60 коп. на день.
Число робочих днів на рік дуже велике: китайському робітникові доводиться багато працювати за тим, що календар старий—нема неділь, узагалі мало свят. І надто закон полегшує работодавцям завдання експлоатації праці: страйки вважаються за зламання закону, за них сурово карається, хоча б вимоги страйкарів і були цілком справедливі.
Ткацька варстать це звичайний надібок хатнього господарства в багатьох місцевостях північного та осереднього Китаю. 
Колись заможні класи, не маючи портняних тканок, одягалися в шовки. Та й зараз багато мільйонів китайців користуються шовком для одягу. Шовк і кріпший і дешевший, ніж погана портнина. Шовківництво, які і инші китайські винаходи, походить з давніх-давен. 
Шовківництво поширилося мало не по всіх провінціях Китаю, однак воно в своєму розвиткові не пішло далі кустарного промислу. В шовківництві кохаються поодинокі родини, серед членів їх розподіляються найріжноманітніші стадії цього цікавого виробництва. Дуже важлива справа в шовківництві це — годування червей. Годують їх листям шовковиці й дубу. Найкращий сорт шовковиці росте в провінції Чжецзян і дуже ціниться китайськими шовківниками. Гілочки цього дерева купуються для щеплення.
Годування червей, догляд їх, доки не витворяться кокони, це—обов'язок здебільшого жіноцтва. Яєчка виводяться звичайно на „канах" цегляних лежанках. У деяких же районах шовківництва жінки, щоб прискорити виводку, носять яєчка на собі, зогріваючи їх теплиною свого тіла. Щоб приготувати кокон до розмотування треба три дні. Щоб заморити хробачків—теж три дні. Хробачків заморюють таким чином: їх держать над парою, або ж закопують у землю в горшки, засипані сіллю. Решту хробачків китайці самі їдять.
Заморюють хробачків, розмотують кокони, сукають нитки, тчуть і пофарблюють тканину чоловіки.
Шовкові тканки виробляються здебільшого на самоділкових китайських веретенах та верстатах і тому не зважаючи на дуже гарний матеріял самі тканки гірші за європейські.
Через це в Китаї почали заводитись помалу шовкопрядільні з удосконаленими машинами. У Макао, Кантоні та инших містах уже давно заведено шовкові фабрики з паровими веретенами.
Але й досі шовківництво в своїй масі держиться в руках кустарів, що цілком залежать від купців та промисловців.
