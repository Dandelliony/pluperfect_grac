УКРАІН РАДІО
ПЕРШЕ вражіння таке, що це — перша стадія організації якоїсь великої й дуже важливої справи. Так воно й є насправді.
Майже два з половиною роки тому, з ініціятиви Наркомосу, на Україні було засновано Оргбюро товариства по виробництву грамафонів. Справа посувалася вколо, аж доки, приблизно рік тому, правління поставило діло на шлях до реального здійснення. Правління постановило в першу чергу розгорнути свою роботу в галузі виробництва радіоприладдя, і не інакше, як через заснування власних заводів. Цей момент, власне, і можна вважати за початок існування „Українрадіо". 
Важкі були перші кроки нового виробництва. Бракувало грошей. Не було навіть власного приміщення. Проте, енергія й віра в діло перебороли перші труднощі. За дев'ять місяців було заарендовано приміщення, а каса мала 15 тисяч карбованців готівкою. Минуло три місяці —і зараз ми маємо зародок нового заводу, що вже розгорнув своє виробництво й має всі передумови для дальшого розвитку. 
Входимо до невеличкого помешкання. Директорська. В суміжній великій кімнаті —гул заклопотаних голосів. Над довгим вузьким столом уважно схилилося десятків зо два робітників. Це —зборочна репродукторів і трансформаторів. Безліч дрібних частин переходять з рук в руки —і через деякий час ми бачимоцілком готовий репродуктор (гучномовець). Сюди надходять вже готові частини, а виробляються вони в інших цехах — власними силами. Ми оглядаємо гарно устаткований механічний цех, деревообробочну, малярну майстерню.
На фабриці є наукова лабораторія, де постійно працює головний конструктор з помічником. Тут провадять дослідну роботу. Час од часу
скликається науково - технічна рада: професори й видатні радіофахівці своїми порадами допомагають виробництву. На іспитовій станції випробовують готову продукцію перед тим, як пустити її в продаж.  Цікаво відзначити ціни на продукцію заводу, це ж бо одна з головних передумов його дальшого росквіту. Трест слабих токів бере за приймач (4 лямпи) 130 крб., за гучномовець — 37 карб. 50 коп. Приймач „Українрадіо“ коштув 70 крб., а гучномовець 30 крб. З самого початку своєї роботи завод поставив на меті добитися зниження цін і підвищення якости. Ніхто не хотів вірити, аж доки „Українрадіо“ не здійснило свою обіцянку. 
Завдяки цьому, завод дістав замовлення від Наркомосу на 256 радіоустаткувань, і взято це замовлення по 50 крб. дешевше на кожній установці, порівнюючи з трестом слабих токів. 
Вже зараз по всій Україні працює щось близько 300 репродукторів „Українрадіо“, і селяне самі їздять на завод, прохаючи продати радіо-устаткування. 
На заводі працює понад 100 робітників, а на весні починають будувати новий корпус, де буде працювати 400 робітників. 
Директор заводу, тов. І.І. Касяненко, росповідає:
— Ви бачите, як майже без грошей ми за 90 днів збудували нове підприємство—перше на Україні— зараз невеличке, але з перспективою поширитися до 600 — 1000 робітників. Ми маємо велику будуччину!
