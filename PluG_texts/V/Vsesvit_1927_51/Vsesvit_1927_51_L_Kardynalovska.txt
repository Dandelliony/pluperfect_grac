ДІЯМАНТ
ЯКИИСЬ скнара поділив місяць пополам й бережно згасив вбогі лихтарики на чумацькім шляху. Блукав між голими будинками вітер, сіпав прохожих за поли, за рукава, хоч нічого йому не потрібно.
— Злидні, злидні! — думав Натан і ховав ніс у котячий комір літнього пальта. А ніс довгий —все кінчик визирав червоний, гострий.
Стоїть Натан коло самого входу в кіно „Комінтерн". Вгорі лихтар великий, поруч величезна афіша — людина в машкарі в револьвером, а збоку дівчина на високій скелі над проваллям. 
Добре місце він вибрав. Стоїть, тримав щит, лисим оксамитом обитий, на ньому золотим візерунком ніжні ймення: Манічка, Соня, Ляля, Розочка... Розочка — читав Натан і торкається тоненького дроту, поправляв щось. І „Розочка" оплетена неймовірним розчерком, де й серце й квіточки, і головне, де тремтіння Наганової душі, „Розочка" всміхається з лисого оксамиту.
Довго чекав Натан. О, він знав — щастя не прийде, як фея в казці з чарівною паличкою. Він знав інший шлях — чекання, терплячість і впертість. До першого звик він в дитинства, бо ніколи не мав того, чого хотів, друге бував болюче, а на останнє не завжди вистачав сили. Та вбогість не обов'язує бути скромним і мрії не знають злиднів. Він дозволяв собі розкіш відчувати приємний тягар срібних монет у кешеві й кожній жінці почепити на груди золоту змійку, сплетену в її ім'я. 
Маленька, кирпата, що так уміло гризе насіння певно Шура, а та в великими очима—Марія.
Люди проходять повз нього на перший, на другий, на третій сеанс. Такі знайомі йому ці три обличчя кіно, ці гості „Великого Німого". Він пізнав мешканця околиць, що купує загодя квиток і веде на перший сеанс жінку й дітей, аж від найменшого немовляти, знав солідного урядовця або .спеца", що встигав на другий в засідання чи наради з портфелем під пахвою, і нарешті веселий, різноманітний натовп останнього сеансу, куди частенько приходять гуртки просто з пивної, де мішаються й кепка, і капелюх, і ковбойка, і хусточка, і шарф... 
— Слухайте, Майя в вас є? 
З за коміра визирав довгий ніс і винувата усмішка. 
— Ну, Маня в мене є... 
— Майя... Кажу вам —Май-йя...
—І що то за ім'я? Ось Манічка, Муся... -але людина одвертається нетерпляче. В людях так мало терпіння. 
Потім далеко за північ сидить Натан схилившися над низеньким столиком І плете з блискучого дроту співне ім'я „Майя". І блискучий дротик розгортається перед ним мов рейки на шляху. Біжить він до осяйної країни, ім'я якої Натан не знає. Золота змійка, наче жива звивається плавними кільцями й закрутками, й Натанові руки стають ніжні і дотик їх —мов до рудого волосся любої... Е, вбогість не заважає мріяти.
... Якийсь скнара пройшов по порожніх вулицях, дбайливо 'поторкав двері —чи зачинені? — ставши навшпиньки зірвав з вершечку тополі останнє листя, зазирнув у Натанове вікно й рванувши кватирку, згасив злиденну лямпочку на столі. Натан уже спав, схилившися чолом на руку.
До ювелірної крамниці А. Маршака рідко хто заглядав, але для шику власник тримав прикажчика, й той прикажчик — Натан.
Громадянин Маршак сидить біля каси, читав єврейський календар. 
—А знаєте, яка буде в нас погода, Натане Марковичу? 
— Ну, й звідки ж би я це знав? 
— То я вам скажу, що в нас іще два тижні буде тепло, а в середині листопаду почнеться мороз.
— Ой, біда, біда! — зітхає Натан, бо літне пальто а котячим коміром вже й зараз кепсько гріє. 
—Е, чого ви зітхаєте, Натане Маркевичу? 
— Та хоч би й зовсім не було її, тієї зими.
— Ха, ха, — сміється громадянин Маршак, що в доброму гуморі сьогодні—то їдьте собі до Африки... — Африка —це добре, задумано каже Натан, проте йому здається, що тепле пальто на тхоревому хутрі, як у громадянина Маршака, було б краще.
Натан порається коло вітрини, переставляє оксамитові подушечки з іскристими вогниками діямантів, краплинками рубінів, фальшивим блиском перлин. Йому здається, що скарби цілого світу скупчено тут, у крамниці Абрама Маршака, де лише прозоре шкло ставить перепону людській жадібності. Що-дня він бачить за вікном заздрі, голодні й жаденні очі й руки, що вміють працювати, та не вміють носити обручок і каблучок. Ці золоті дрібнички прикрасять чиєсь випещене життя, і рука, що їх носитиме, не торкнеться брудної білизни чи підлоги. Раз він побачив за вітриною погляд, де було більше настирливого бажання, аніж жадібности й більше захоплення, ніж заздорости. На другий, на третій день, цей погляд уперто спинявся на золотому перстні з одним великим діямантом...А коли за кілька днів до крамниці ввійшла дівчина без рукавичок і в хустці — Натан зразу впізнав упертий погляд з-під крилатих вій.
— Ото каблучка... (жест до вітрини) покажіть... скільки вона коштує?
Натан поставив на прилавок подушку з чорного оксамиту. Камінь горів і здавалося дотик до нього обпече пальці, поколоті голкою й надто ніжні для роботи. 
— Тисяча карбованців.
—О!
І все таки Натан почув у голосі не розчаровання, а захват, і в чорнастих очах було більше впертого бажання ніж пожадливости. 
—А та... з меншим каменем? 
— Чотириста.
Усмішка.
Пробачте, і вийшла, зав'язавши міцний вузлик у Натановім серці.
Ім'я дівчини було Роза. Її тоненькі пальці вміли тримати голку й швидко рухатися над чужою сукнею. Вона мешкала в убогім будинку, але роскішні палаци не здавалися їй неприступні й коштовні речі недосяжні. Над роботою вона схилялася
мов над легким рукоділлям, що рятує від нудного байдикування й отримуючи гроші завжди вагалася чого їй пити — хліба чи шоколаду.
Познайомилися вони просто. На вулиці Натан ввічливо вклонився їй, а вона не відповіла різко, бо боязке привітання й подерте пальто вселили їй довір'я... Коли вони прощалися біля вітрини ювелірної крамниці А. Маршака, Натан, сп'янілий мрією, показавши на коштовну каблучку запитав:
— Ви дуже хотіли б мати цю дрібничку?
—О, це було б красиво! — сказала Роза й простягнувши Натанові вузеньку руку, враз побачила на н й гарячий вогник діяманту. 
З того дню Натан почав робити з мідяного дроту брошки й продавати їх на вулиці коло кіно. Це давало кілька срібних монет що-дня. Свої витрати він зменшив, переконавшися, що хліб з часником цілком можуть замінити сніданок і обід. Потім йому довелося виключити й сніданок, бо якось громадянин Маршак, бувши в кепському настрії, завважив, що:
— Тут ювелірний магазин, а не рундук з часником. Дійсно, бо їдкий запах цієї рослини сповнив усю крамницю. Віддалення між бажанням і здійсненим де-далі зменшувалося й нарешті настав день, коли Натан сказав собі „сьогодні ".
Він трохи запізнився до крамниці, зате в жилетній кешені приємно відчував маленьку й тверду річ, цілком реальну, але неймовірну.
Кілька разів на день він витягав і роздивлявся на неї. 
Це була золота каблучка, що її пощастило йому випадково придбати за дуже малу ціну на „золотому майданчику" на базарі в якоїсь особи по самісінькі очі вкутаної башликом. 
Золота оправа була трохи незграбної роботи й жовтуватий діямант менший за той, що прикрашав вітрину ювелірної крамниці Маршака.
Проте камінчик сяяв всіма фарбами веселки й таїв у собі щось більше за коштовність самоцвіту і те ще не підлягало грошевій оцінці. 
У цей день на Натановій шиї, прикривши пом'яту й не зовсім чисту сорочку, розцвів роскішний шовковий самов'яз.
Винятковий день вимагав урочистости й ця деталь костюма здавалася Натанові найбільш відповідною. Ах, цей день! Голод, терпіння й настирливість, закуті в метал, твердою грудкою лежали в жилетній кешені. Як мало вони варті коли блиск камінчика не ростопить упертого погляду.
До крамниці, як звичайно, заходить мало покупців, та й те більше запитати якусь ціну або купити дешеву брошку з яшми чи малахіту. Натан саме збирався ще раз глянути на свій перстень, як увійшов громадянин в куцому пальті, жовтих черевиках і без портфеля. Натан зразу збагнув, що тут справа не аби яка. Він метушився, показував, вихвалював. Громадянин у куцому пальті довго перекидав на долоні перстень з великим діямантом — кращу окрасу вітрини, але спинився на другому, з камінцем багато меншим.
З тугого гаманця він витяг належну суму й недбало кинув до каси,, де сидів громадянин Маршак, намагаючись удати олімпійський спокій і ледве стримуючи тремтіння пожадливих рук. Такі покупці не часто трапляються на вулиці Енгельса!
Ах, цей день! Він не скінчився ані на хвильку раніше, щоб наблизити Натанове щастя. Як звичайно о 5 годині засвітився на розі лихтар І Натан був вільний робити, що хотів.
Людина в новому пальті не пройде вулицею непомітно, а велика радість захована в людському серці не спинить нічиєї уваги.
Невеличка Натанова постать цілком губилася в людському натовпі, його штовхали, наступали на ноги, але він не ображався, бо не помічав того. Маленький камінчик лежав коло самого серця й віщував усмішку й погляд трошечки не такий впертий.
Радість перетворює будні на свято й не треба пишної ілюмінації, бо однаково кожний лихтар виглядав мов скалка сонця.
Натан ішов швидко і легко й здавався собі ставним і красивим.
Всі дивилися йому вслід із задрістю і пошепки промовляли його ім'я поруч з ім'ям дівчини найкращої в місті, що подарувала йому свою прихильність.
Натан минав знайомі криві вулички, поспішав і хвилювався.
Він боявся запізнитися, не застати вдома, бо тоді загине вся урочистість і весь ефект так давно жданої і старанно обміркованої хвилини.
Він зазирав у всі жіночі обличчя й кожна хусточка вже здаля хвилює турботою його серце. Лихтарі де-далі стають рідші й Натан уважніше придивляється до стрічних.
Чийсь великий капелюх на мить зовсім затуляв перед ним світло.
Він бачить лише витончений овал жіночого обличчя.
Це обличчя в тіні величезного капелюха на мить здається йому знайомим.
Ах, йому здається знайомим упертий погляд з-під крилатих вій.
— Роза... Розочка! каже стиха Натан і його рука притискав до серця каблучку.
Дівчина спиняється.
— Ви? Але я дуже поспішаю.... —і з байдужою усмішкою вона подає Натанові руку.
Ця рука на мить визирнувши з тіні засліпляє Натана блиском занесеного кинджалу.
Ні, то сліпучий промінь маленького каміньчика.
” Так, невеличкого діяманту на ніжній руці, що вмів працювати, але вмів також і носити каблучки.
Каблучки з ювелірної крамниці Маршака. 
Натан зразу пізнав цей перстень... Звичайно він зразу пізнав його.
Коли людина купує щастя на вагу золота, вона помиляється лише тоді, як золото фальшиве. Тоді за кріхотку щастя вона платить дуже дорого.
Може Натан і знайшов якісь беззмістовні слова, може він навіть знайшов змогу чемно всміхнутися... Місто велике й хіба не однаково куди йти? Можна повернути сюди, праворуч, де в кінці сквер і пам’ятник якійсь людині з простягнутою рукою і з обличчям таким ласкавим, як рідко бував в живих людей.
Можна завернути в цю вуличку, що йде вгору й звідти з майданчику побачити внизу місто, що сяє вночі, як велетенський діямант...
Ах, діямант! Натан намацує в жилетній кешені гострий каміньчик, що став такий важкий, що здається вже несила нести його. Натан просто згинається під вагою того манесенького каміньчика, але кинути його неможна. Він блукав з ним цілу ніч. Але ніч така коротенька (Натан ніколи не думав, що ніч така коротка). Він не встигав навіть докінчити однієї маленької думки...
Тепер йому треба перейти площу й кривий провулок, щоб опинитися на вул. Енгельса й не запізнитися до крамниці. 
Він іде машинально й спиняється лише перед дверима крамниці. Власне на дверях його спиняв міліціонер. Натан дивиться на нього порожніми очима не силкуючися зрозуміти, що сталося.
Далі все відбувається дуже швидко,
Чиїсь умілі руки майже не торкаючись до нього обшукують його одяг і знаходять золотий перстень у жилетній кешені.
Громадянин Маршак божевільними очима дивиться на порожні коробочки з-під браслетів, каблучок, брошок, розкидані на підлозі. На ввічливий запит, чи пізнав він цей перстень, но глянувши кивав головою:
— Мій... мій...о злодію... розбійнику!
Вигляд він мав нещасний, розхристаний. 
Натан відповідав на запити мов у сні, не думаючи й лише одне запитання викликав в ньому протест.
- Вас не було вдома цю ніч. Де ви були? 
Натан мовчить. Горе може позбавити мужности, але гордість не дозволяв йому віддати цим людям свою висміяну мрію. 
Вас заарештовано.
Натан ставиться до цього байдуже.
Виходячи він кивав громадянину Маршаку, вперше відчуваючи до нього прихильність. 
Цю ніч їх обох жорстоко обікрадено.
