ТУТ ЧИТАЮТЬ КНИЖКУ
КОЛИ ви хочете узнати адресу якогось одеського студента, то будьте певні, —він відповість: 
— Зранку я буваю в інтернаті... А решту дня в „Публічці". Туди прямо й Ідіть. 
Це не випадок.
В житті міських студентів Одеська Державна Публічна бібліотека, або як її звичайно називають —„Публічна", відограє досить велику ролю. 
Аджеж купувати всіх книжок, що їх „проходять" у Виші для більш ніж скромного студента—річ цілком неможлива. І тут надопімогу приходить „Публічна". Чудово устаткована, пристосована до обслугування найширших кол читачів, вона одержує всі книжки, що виходять на території Радянського Союзу.
У Публічці читають серйозно... Пророблюють книжку. Роблять нотатки. Взагалі сюди приходять не для легкого читання, а для серіозної роботи. Величезна, на 800 кв. метрів, затишна заля, де стоять довгі зелені столи, тоне у хвилях світла і свіжого сухого повітря. Столи обліплені... У неділю важко знайти вільне місце. 
Читають... Пишуть... 
Одеська Публічна Бібліотека швидко буде святкувати 100 річчя а дня свого існування. Її історія дуже цікава. На початку 19 сторіччя по всій території кол. Руської Імперії була тільки одна книгозбірня у Петербурзі. Але в Одесі купка журналістів співробітників „Одесского Вестника" на чолі з А. І. Левшиним, добилися того, що Микола І дозволив зорганізувати тут Публічну Книгозбірню, асигнував їй:
---
„Одесский Вестник" пожертував свій двохрічний прибуток —30 тис. карб, на придбання книжок та інші видатки по організації Бібліотеки. Спочатку книжний фонд Бібліотеки дорівнювалося 5 тис. томів (з них тільки 1 тис. томів була руською мовою).
На початку цього сторіччя вона вже придбала 170 тис. книжок. Старе помешкання стало затісним. Довелося думати про нове помешкання. У 1907 році нове помешкання (коштувало воно 240 тис. карб.) було вже скінчено і в ньому Бібліотека перебував й тепер. Ця будівля на зразок кращих книгозбірень, мав величезні на 7 ярусів книгосховища майже безпечні від вогню.
Але „Публічка" особливо поширилася у 1920-22 році, коли сюди було переведено багато конфіскованих та націоналізованих книгозбірень. 
Тепер вона налічує 750 тис. книжок.
Особливу цінність уявляв з себе музей рідких' та цінних видань, історії книжки та поліграфічного мистецтва. Тут у музеї можна простежити ввесь історичний шлях книжки, історію рукописної книжки, історію друку, навіть історію переплітання. Тут в рідкі експонати, від єгипетського рукопису до наших днів, від книжки китайської до європейської.
Далі йде книжка друкована. В українській вітрині можна побачити роботу „першого друкаря" Івана Федорова, „Острожську Біблію" 1581 року... Перші підручники —«Азбука" 1634 року. „Арифметика" Магницького 1703 року... Є й такі цінні видання, як заборонене Катериною II „Путешествие из Петербурга в Москву" Радищева 1790 року, й підпільний рукопис цього твору.
Поряд з величезними незграбними книжками в й такі чудеса поліграфічного мистецтва, як от „Божественна Комедія" Дайте, набрана мікроскопічним шрифтом і вміщена на 548 сторінках
в томику розміром 5 на 3 см. Набирали цю книжку п'ять років. Музей притягував численні екскурсії учнів, студентів, робітників та службовців, червоноармійців та моряків.
У бібліотеці було організовано кращий на Україні відділ марксизму та ленінізму, що готує велику науково-бібліографічну роботу в цій галузі. Провадиться підготовча робота для утворення при бібліотеці українського відділу, куди війдуть всі книжки, що торкаються України, її Історії, літератури, економічного та господарчого розвитку українською та будь якою іншою мовою.
Бібліотека старанно збирав всі матеріяли, що стосуються молдавської республіки, має винятковий по своїх розмірах та повноті одеський відділ.
Одеська публічна бібліотека користується широкою популярністю не тільки в Радянському Союзі, але й далеко за межами європейського континенту. Зо всіма великими книгозбірнями Західної Европи, Північної та Південної Америки, Азії та Австралії книгозбірня підтримує постійний звязок, обмінюючись де-якими виданнями й одержуючи кращі закордонні книжки.
