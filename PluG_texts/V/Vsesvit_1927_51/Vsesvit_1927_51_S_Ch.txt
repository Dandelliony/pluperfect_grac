Полтава
Новий вокзал
ПОЛТАВСЬКИЙ вокзал справляє зараз досить неприємне вражіння.
По перону роскидано грудомахи граніту, всюди бруд і сліди будівництва. Вже закінчено новий цегляний центральний корпус.
В залі третього класу нового корпусу вже повно жінок в темносірих хустинах, дядьків у жовтих кожухах, іноді промайне „шляпка —беж”, тут є досить брудна перукарня, буфетна стойка з „ювилейними” бутербродами і, навіть, кіоск агентства друку з журналами та книжками.
Незабаром новий вокзал причепуриться, буде світлим, чистим, комфортабельним.

Новопроложна вулиця
З вокзалу до міста треба їхати версти чотирі на гору, но Подолу. По дорозі прокладають залізничну колію на 28-й млин. Візник повертає праворуч і починається перша вулиця міста —Новопроложна.
Правда, вона не дуже нова, бо її відзначено на старовинній мапі міста. На Новопроложній— хатини якісь горбаті, перекошені, з латаними дахами, з прогнилими воротами, з брудними й темними льохами.
Тут живуть переважно єврейські злидарі, тут же переховується й карний елемент.
24 години на добу тут сваряться старі єврейки, а в темних льохах продають самогон.
Ще там торгують любов’ю.
Саме місто тихе й спокійне. Над казенним будинком колишнього кадетського корпусу, на стіні залишився відбиток самодержавного орла. В центрі відбитку тепер прибито радянську емблему: серп і молот.

Полтавчане
Полтавчанин не наслідує найновіших мод, в ньому не почувається навіть провінціяльного „шику". Він простий і без прикрас щирий.
Від полтавчан відгонить якоюсь музейністю. Може саме тому, вони так пишаються, своїм музеєм.
Однак, полтавчане — безумовно культурні. Вони мають аж п’ять вузів: індустіяльний технікум, агрокооперативний і педагогічний, ІНО і педагогічний інститут ім. Драгоманова.
Полтавчане кохаються в музиці, охоче відвідують лекції й диспути. Зате „містер Касфікіс з таємничим зникненням і дамою, що літає” у полтавчан не користуються жадним успіхом.

„Чортова таратайка“
Тихими вулицями Полтави гуркотливо проносяться чотирі слоноподібних грузовики, що їх чомусь взивають чудаки з Автопромторгу автобусами.
Ще зовсім недавно по Полтаві їздили гарні комфортабельні італійські „Фіяти“. Але на наших дорогах їх рострясло, а теперішні „автобуси” не бояться найгірших шляхів.
Ще до Революції губернатор провадив переговори з бельгійцями про збудування трамвайної колії. Полтавський Комунгосп одержав від міської управи у спадщину тільки прекрасні наміри.
Років зо три тому Комунгосп почав реально дбати про трамвай; через Ворсклу збудували новий бетонний міст, з Кремінчука привезли вагони, але на цім і скінчилося.
Нова електростанція, що повинна була обслуговувати трамвай, дає електроенергію на все місто.
Потреба в засобах сполучення величезна, і навіть автопромторгівські „слони” переповнені пасажирами.

Панчохи, панчохи
В Полтаві є беконна фабрика, декілька млинів, електрофікована цегельня, гадають ще збудувати консервову фабрику, м’ясохолодобойню.
Але Полтава не належить до неіндустріяльних і маловиробничих міст.
Полтава виробнича. Головна її продукція —це панчохи.
Панчохи, панчохи, без краю панчохи...
Спеціальна фабрика виробляє для панчох нитки. Панчохи виробляють у двох панчошних майстернях і майже у всіх приватні кватирах. Будується нова майстерня на 1000 чол.
Немає помешкання, кімнатки, де б у вікнах не впадали в очі пряжа або панчохи. Звідсіль ви почуєте одноманітне стукотіння швальних машинок.
Полтавські панчохи відомі й мають великий збут у всіх кутках Союзу. Так що полтавчане напевне ходять у своїх власних панчохах і через те, може,  вони завжди задоволені своїм життям і почувають себе на нашій план, ті прекрасно. Навіть іншим бажають того ж самого. Коли у першого-ліпшого полтавчанина запитати:
— Ваша професія?
—Я виробляю панчохи,
— Ну, і як ?
— Нічого, існуємо. Може вам потрібні панчохи?
