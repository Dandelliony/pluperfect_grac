Золотушний жовтень кров'ю листу харка, 
а тоді ридає дрібними слізми. 
Певно, тому серце рвіться ревом в Харків,
 що боїться скиснуть там, де киснем ми...
Надоїли мерові, безголосі ниви
(навіть вруна котять шовкову печаль).
 Певно, тоді був би без кінця щасливий, 
коли б став на працю, де грюкоче сталь.
Певно, тоді б в серці засоталась радість, 
коли б в ухо били гуди, стукіт, дзвяк,—
 Коли б млу безоку, що узгір'я краде, 
розлуплював регіт електричних лямп.
Там, де ритми швиндлів, 
де танки трансмісій
тчуться шати пісні радіо-віків 
і цвітуть у серці золоті іриси 
в тихі хто бачать, чують хід наступних днів.
А тут капа туга з стріх низьких, 
обскублих і сплива за обрій, що безмов'я п'є. 
Так давно латаття і маки потухли: 
хто жагу за ними, хто ясний заллє?..
Мак, латаття... дзвяки, гуди-перегуди: 
хто їх поєднає? хто благословить? 
Роскривай-но душу, робітничий люду,—
 випроваджуй пісню на широкий світ!.
... Золотушний жовтень кров'ю листу харка, 
а тоді заллється дрібними слізми. 
Рветься моє серце, рветься ревом в Харків, 
бо не хоче скиснуть там. де киснем ми.