Тарас Шевченко на Миргородщині.
Перше село, на Миргородщині, куда приїздив в 1845 році Тарас Григорович—це Мар’їнське (7 верст від Миргорода). Тут письменник гостював у дідича—повітового маршалока Лук'яновича. Друге—Миргород, куди він приїздив до дідича Шершавицького. Обох дідичів Шевченко особисто знав і ставився до їх щиросердо. В часи пребування Шевченка в Миргороді, письменник не жив у Павла Шершавицького, а в хатині Короленка, яка нині належить селянинові Коробці, що по улиці Шевченківській. Дарма, що промайнуло 80 років, хатина має перший свій вигляд. В 1918 році, колишня міська дума мала придбати садибу Коробки за 10.000 карб. Є така ж постанова миргородського райвиконкому, але все це осталось лише на папері. 
Як жив, працював Шевченко на Миргородщині, це видко з листа з Миргорода до дідича Аркадія Гавриловича Родзянко, що писав Тарас Григорович 28-го жовтня 1845 року. 
«З того часу, як приїхав я в Миргород, а ні разу з кімнати не виходив. 1 ді того всього ще й читати нема чого. Як би не біблія, то хоч дурій. Я страшно застудився, їдучи з Хоролу,—і чи повірите? — славетний Миргород не має ні лікаря ні аптеки (перша аптека була заснована в 1858 р.), а по головній вулиці пишається в ній лікарня. Що г до Миргороду, Гоголь трішечки правий. Дивно тільки, що таке спостережливе око не помітило однієї цікавої строфи: чиновники, скінчивши денну службу в судах земському й повітовому, кумпанією чимчикують за десять верст «на вольну» (себ-то на вільний продаж горілки) і, смикнувши по восьмушці, вертаються додому обідати. Чи це, не оригінально? Пробував я писати вірші, але така погань полізла з пера, що совісно і в руки взять. Дочитую оце библію, а там... а там і знов почну. На скоре видужіння надій не покладаю» («Наше Минуле» 1918 р. ч. 1).
У Мар’їнському і Миргороді Шевченко написав: у Мар’їнському—поему «Єретик, або Іван Гус», «Невольник»: В Миргороді—«Не женися на багатій», «Великий льох», «Суботів». (Дивись «Кобзар»).
