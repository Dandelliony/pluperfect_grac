Із сценарія «Тарас Шевченко»
Уривки з першої серії М. Панченко Тарас козачком у пана Енгельгарта. Передпокій пана Енгельгарта. Тарас у кутку. Пан виходить із кімнати в роскішному хутрі. За ним камердинер виходять. 
На дворі. Пан сідає у «візок». (Карета на полозках, запряжена парою рисаків). Камердинер вкрив його ноги пледом і відійшов. Візок рушив. 
Пишно святкують день народження царя. Велика заля «дворянського зібрання». Сила канделябрів із свічками. Все сяє, залите світлом. Хори залі. За вирізним парапетром видко музику, що грає. Заля з гори — танці.
Музика грає полонеза. 
Енгельгарт важно танцює в першій парі. Пишні туалети, золото, діяманти, Передпокій панського будинку. Блимає недогарок свічки. Тарас ходить і вздовж стін, роздивляється на картини. Перед однією затримується. Видко, що йому дуже подобається... 
Витягає з халяви шматок паперу та оливець, сідає до столу, що перед К люстрою, присуває свічку, щоб видніше було, починає малювати.
Музика починає грати мазурку. 
Заля «дворянського зібрання Тацюють мазурку.
Енгельгарт виходить з групою, що танцює, веде свою даму до крісла, бере в неї вахляр, обмахує її, розмовляє. Потім, чемно розшаркується цілує руку й відходить. 
У передпокої «дворянського зібрання». Швайцар одягає хутро на Енгельгарта й проводжає його з поклонами. Передпокій Енгельгарта. Тарас малює. Біля будинку вночі. Під'їздить пан. Вилазить з візка. Підходить до брами, стукає раз, другий, третій. 
У дворі метушня. Челядь біжить до брами. Енгельгарт нетерпляче стукає. Челядь метушливо добирає ключа. 
Передпокій Енгельгарта. Тарас малює. Раптом розчиняються двері і грізний й розгніваний пан, наближається до Тараса. Той зривається з місця, перелякано дивиться на пана. Пан бачить малюнки на столі, з запалом рве їх на дрібні шматочки кидає в вічі Тарасу. Пан тупає ногами, кричить, потім розмахуєся й б'є Тараса в обличчя. 
Тарас з ненавістю й призирством дивиться на пана.
Тарас починає розуміти, що не на залізних стовпах держиться світ а на боротьбі пригнобленних із гнобителями. 
Пан, обурений виглядом Тараса, кличе когось. Входить дворецький. Пан, показуючи на Тараса, робить наказа. 
«Відшмагати його вранці на стайні... Та добре всипати!» Пан раптом повертається і йде до покою. Тарас блідий і похмурий дивиться йому вслід, стискає кулаки, погрожує. 
Ранок. Тараса тягнуть двором. Конюх укупі з челядю. Тарас виривається — але — не сила. 
Пан стоїть одягнений на ганку, злорадно всміхається. Стайня. Лежить Тарас. Його держить дворецький. Конюх заносить над ним різки.
4. Село! Село! Веселі хати... 
Вільний Тарас приїхав з Петербургу в своє рідне село й сидить з братом Микитою на призьбі старої батьківської хати. На дворі бігають Микитині діти; бавляться.
 Тарас з Микитою розмовляють.
...Чи жива 
Ота Оксаночка... 
Ота маленька, кучерява, що з гралася колись».. 
(Тарас Шевченко: «Ми в купічці колись росли»)... 
Микита мовчить. Обличчя його повив сум, він безнадійно махнув рукою Тарас нетерпляче чекає відповіди, енергійно хапає його за плечі, знову запитує. «Чого ж ти, брате, зажуривсь»... 
(Т. Шевченко «Ми вкупочці колись росли»…) 
Тарас трясе брата за плече, пильно зазирає йому в вічі, нетерпляче чекає відповіди, той одвернув голову, йому не хочеться казати Тарасові. Нарешті Микита повертається до Тараса й журливо починає росповідати. 
Кімната дідичівського будинку. Оксана гарна, молода дівчина, миє поміст. Двері в другу кімнату тихо відчиняються й відтіль виглядає панич. Це молодий випещаний франт дегенеративного вигляду. Оксана його не помічає. Він на шпинках підкрався до неї і вхопив її в обійми. Вона перелякано кинулась, виривається, потім розмахується ганчіркою й хоче вдарити панича, та не встигає, бо в цей мент він відскакує від неї й з реготом вибігає з кімнати. Оксана знову береться до роботи. 
Ніч. Оксана спить на сіновалі. 
Від будинку, озираючись на всі боки, крадеться панич. Підходить. Заглядає в сіновал. Оглядається на всі боки, раптом вскакує в сіновал. Затемнення, Оксана в кімнаті перед панею. Оксана кутається в велику хустку. 
Пані сидить в кріслі, кричить на Оксану, показує на її живіт. Тоді підводиться, показує на двері, говорить, «щоб духу твого тут не було»...
Оксана похилившись пішла з кімнати. Садок біля будинку. Осінь. Пожовкле листя осипається з дерев. Панич ходить по садку, посвистує, збиває квитки стеком. Нерішуче наближається до нього Оксана. Він не звертає на неї жадної уваги. Оксана щось йому каже, наче дорікає. Панич спокійно помахує стеком, йому байдуже те, що каже Оксана.
Оксана з одчаєм дивиться на нього, одвертається, нарешті затуляє обличчя.
Оксана виходить з будинку у двір з невеликим вузлом.
Хутко подалася з двору. 
На вулиці подивилася навкругий пішла в бік, повз панського паркану. 
То покритка по-під тинню 
З байстрям шкандибає. 
Батько й мати одцурались 
И чужі не приймають, 
Старці навіть цураються.. 
А панич не знає: 
З двадцятою, недолюдок, 
Душі пропиває... 
(Т. Шевченкс: «Сон») 
Вечір. До паркану тої самої панської усадьби наближається жіноча постать. На руках у неї повита в ганчірку дитина вона обідрана, стрижена, має вигляд божевільної. 
Міцно притискає дитину до грудей.
Присіла під парканом панським, розгублено дивиться навкруги, потім подивилася на дитину, жахнулася, кинула дитя на землю і одскочила мов опечена від неї. 
Дитина вже посиніла, нежива. 
Оксана знову підбігла до дитини, нахилилася до неї, пильно дивиться їй у вічі. 
Потім відскочила, зареготалася, вхопилася за голову руками, й раптом побігла до лісу.
 «Ніхто не знає, де поділась, 
занапастилась, одуріла»... 
(Т Шевченко: «Ми вкупочці колись росли»)... 
Тарас сидить сам у глибокій тузі на призьбі, Потім підводить голову, й дивиться в далечінь. Він згадав Оксану, коли вони були вдвох. 
Повторюється кадри, де Тарас з Оксаною пасуть ягнят, бавляться, рвуть польові квіти, одне одного обсипляючи ними.
