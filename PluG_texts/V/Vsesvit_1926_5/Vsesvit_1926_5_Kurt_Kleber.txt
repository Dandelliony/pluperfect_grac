Барикада.
На кожній вулиці, що повертала з передмістя до центру, була своя барикада. Увечері мешканці поробили їх, неначе з землі видобули; вони повинні були боронити передмістя перед наступом війська. Тільки мешканці Кутка ще не збудували барикади. Сьогодні вранці почали й вони. 
Місяць косо світив над провулком, коли вони вивертали перше каміння, стягали дошки, вбивали палі. 
Будувалі всі разом. Першим був старий Брант, забойщик з найближчої копальні. Товстий, набряклий від води, що сочилася в копальні, але у нього були дебелі руки і міцні в'язи. Поруч працював маленький кравець, що винаймав у нього помешкання. Кволий чоловічок, лопуховий, з набряклими, червоними віями. Всі звали його Кріликом. 
За ними волік якусь бантину миршавий прокладчик труб — Бенеман. Він всадив бантину між двох забитих паль, щоб барикада теж була міцною,
Горбатому Бернгардові, старенькому шевцеві, що жив у підвалі під прокладчиком труб, пособляла навіть його жінка. Вони витягали дошки через своє вікно з підвалу і кололи їх.
Пізніше прийшов з сусіднього будинку ще дід Клемптнер зі своїм сином, тонким, високим хлопцем, з жовтим неначе солома волоссям. Дружина поляків, що мешкала над ними, теж була тут. 
Навіть вже зовсім розбита старенька Менке, приволоклася з піддашного помешкання і сновигала сюди й туди поміж чоловіками Щось попихала, десь підважувала разом з ними, бурмочучи до себе. 
Вони не дуже хапалися при цій роботі. Тягали, копали, майстрували, будували, неначе б робили свою щоденну працю. Помалу барикада все вищала. Чи так воно вже й треба щоб у нас була барикада? спитала стара Брандова, що дивилася з вікна. Авжеж, стара, — відповів її чоловік. Салдати прийдуть...
А чого їм тут треба?  — швидче запитала стара. Стріляти на нас,  — відказав чоловік. За віщо? 
- Бо ми вигнали директора. 
- Того старого Болерта?  — просичала вона. Еге, стара. І за те, що ми говоримо, що копальні належать нам. А чому салдати так роблять?  — вперто допитувалася стара. Бо той довготелесий Болерт заплатив їм.
А так, —  погодилася баба Менке. — Взагалі від нього нам всяке лихо, —  гукнула вона голосніш. — Злидні, нужда, голод. Він мов той сатана. 
Горбатий Бернгард засміявся. Старий Бранд теж. Не смійтеся, — гримнула на них баба Менке і підвела руки. Хіба це йде від бога? Отам на горі вони нажиралися й напивалися, в них бувало повно повій! А ось тут немає шматка хліба. Це ж знущання. Це йде від сатани. 
Так ото ви, бабо Менке, пособляєте будувати барикаду? — питала стара Брандова. Авжеж! вона подивилася на стару Брандову великими очима, —  бог каже, що чоловік повинен боронитися проти своїх, ворогів.
Біля дев'ятої години барикада була вже з метра заввишки, впиралася праворуч і ліворуч у двері будинків, посеред була трохи ввігнута і здавалася міцною. Сусід з найближчої вулиці вважав її навіть доброю. Вона тільки низька, — зазначив він. — Треба щоб була трохи вища. У нас вже ні з чого більше будувати, — пробурмотів старий Клемптнер. 
А проте барикаду треба було зробити вищою. Це всі бачили. Зразу вони пробували були вкопатися в землю. Але грунт був твердий. Потім вони поодривали невеличкі садові огороджі, що стояли позад будинків. Але від цього барикада теж не стала помітно вищою.
- А ходіть-но до мене  — сказала баба Менке, що сіла була на купу каміння. У мене в чулані є стара шафа. Не візьму ж я її з собою, коли доведеться вмерти. А в нас є великий комод, — гукнула з вікна жінка старого Клемптнера. —  Я виберу з нього все. А що ти даси? — спитав старий Бранд у жінки. Еге, щоб його дати? бурмотіла жінка і намагалася щось пригадати. — Може дитяче ліжко? — сказала голосно. Діти в нас вже ледве чи будуть. — Сміялась.
Горбатий Бернгард приніс навіть два матраци. Коли ми переможемо, то будуть нові, хрипів він і хлопав у долоні.  — Вони мали бути для челядників, промовила жінка з плаксивим обличчям. Але коли воно вже в нас будуть челядники? Нам самим ніколи не вистачає. Поляки могли дати дуже мало. Жінка принесла пару старих стільців. Щоб їх тільки, бува, не порозбивало кулями, голосила вона.  — Ми купили їх на виплату.
Прокладчик труб приніс із дому ще пару стільців, а від старого Бранда вони в трьох витягли великого верстата.
Барикада поволі виростала.
- Тільки ж вона не щільна, нарікала низенька жінка прокладчика труб. Вона ж повинна захищати чоловіків.
- Авжеж, —  вмішалася до розмови стара Брандова, винесла кілька старих клаптів килима і поклала їх на бантини. 
Инші жінки за тикали дірки товстим картоном та мішками. Вони витягали зимову одежу і подерті покривала з горищ та з погребів. Всі дірки були пильно позапихувані та позабивані. І діти пособляли.
Вони накидали пісок. Зносили гіляччя і затикали поміж купами. Инші зносили по сходах іграшки. Маленька донька поляка принесла навіть свою куклу. 
Нехай допомагає батькові сказала. Опівдні барикада здавалася всім досить високою. З сусідньої вулиці знов прийшли, щоб подивитися на неї. Хто це тут вибирається?  — насмішкувато питав високий маляр. Пролетарі, відповів товстий шахтар.
Вони вибираються в обітовану землю. Всі засміялися. Еге ж, або на небо, просичала баба Менке, перехрестилася й кинула довгий погляд своїх маленьких, колючих очей на тих, що сміялися.
До полудня все ще лагодили де що. Підпирали, зміцняли. Пророблювали дірки, для рушниць. Біля третьої години пішла чутка, що йдуть салдати.
Зразу прийшло теж кілька товаришів з міста, на допомогу. Це були слюсарі з металургійного заводу. Великі, дебелі хлопці. Навіть трохи за чисті для Кутка. 
Вони засміялися, побачивши барикаду. 
Добра тобі купа, дратував один. Вони її не візмуть! Для них вона занадто небезпечна. 
Проте, вони були приязні хлопці. Дали старому Брандові рушницю. Клемпнерові і полякові теж. Прокладчик труб лишив собі свого старого пістоля. Він не хотів великих рушниць. 
Ледве встигли росподілити місця, як вже почалася стрілянина. Кулі свистіли по сусідній вулиці. На їхню барикаду, здавалося, ніхто зовсім і не зважав.
Лише тоді, коли вони почали стріляти на салдатів, що наступали, почалася відповіль і на їхню стрілянину. Зацокотів кулемет на їхню купу, і дерево з тріском розліталося в щепки. Першого влучено одного з слюсарів. Куля розбила йому руку. Кляте рештування! закричав він. Я враз побачив, що воно нічого не витримає.
Але він трохи заспокоївся, коли баба Менке перев'язала йому руку білою ганчіркою. Старий Бранд дав йому ще чарку горілки, а потім повів у хату.
Инші стріляли далі. Кволий поляк скрикував після кожного пострілу. Не з радощів. Він був боягуз і ще зроду не стріляв. Тут перші салдати побігли на їхню барикаду. Страшно було на їх дивитися. На них були захисні сталеві шоломи, всі вони були пообвішувані ручними гранатами. Один біг поперед, голосно гукаючи.
Жінки, виглядаючи з вікон, закричали, вгледівши салдатів. Але чоловіки не дали себе збити з пантелику. Вони стріляли без перерви. Ті, що штурмували, не сподівалися на це. Де-хто з них упав. Инші полягали на землю і намагалися десь заховатися. Над ними зацокотів кулемет, неначе божевільний.
Мабуть він був вже близько. Раптом дерево почало розлітатися великими цурками. Попробивано великі дірки. Одного з слюсарів знов куля влучила. Раптом він перекинувся. Скотився з дошок, де лежав і застогнав. Куля пройшла йому крізь ціле тіло.
- Таки влучили вони мене, прогарчав він ще кріз зуби,  — та ще й як!
Баба Менке хотіла занести його до хати, але він був занадто важкий. А тут ще її покликано до горбатого Бенгарда, що йому куля пролетіла кріз горлянку він дуже кричав. Вона вхопила за ноги, а його жінка, що вибігла з хати, взяла за голову. Вони потягли пораненого в хату, бо він що-раз дуже кричав.
Инші попригиналися нижче. Вони цілилися лише через маленькі дірки і намагалися теж стріляти туди, де стояв кулемет. Аж тут почули вони вигуки з сусідньої вулиці. Вони звучали не дуже бадьоро. То мабуть жінки кричали. Між тим криком чути було команду. Салдати кричали «ура». 
Невже там було взято штурмом барикаду?
Старий Бранд аж захолов. Але йому ніколи було міркувати про це,- він цілився, стріляв і придивлявся вперед. Салдати що були перед ними, теж, мабуть, почули вигуки. Вони враз підвелись. Але не підходили ближче. Навіть відбігли назад. 
Нас хотять оточити! буркнув один з слюсарів. А тож, вони зараз надійдуть з заду, бурмотів инший. Чи не ліпше було б відступити? спитав третій. Може б через городи? зашепотів знов перший. Он як! А ми? гукнув Клемптер. А ми повинні тут самі лишитися?
Ви ж тут живете? спитав один із слюсарів. В тих будинках, відповів Клемптнер і показав на Куток. 
- Тоді буде найкраще, коли ви покидаєте рушниці й підете додому,  —  гукнув до нього слюсар. Так оце ви хочете покинути нас на призволяще? люто закричав старий Бранд і підскочив. Ні, — сказав старший зі слюсарів, тільки щоб вас не перебили, як худобу. Вони ж убивають кожного, кого здибають з рушницею. Он вони знов ідуть, перебила їх баба Менке і показала на гору. 
Справді, вони знов і надходили. Їх було ще більш ніж раніш, вони наступали, швидко перебігаючи. Зараз вони теж надійдуть і ззаду, гукнув старший слюсар і пішов у напрямку городів.
Так ви йдете? ще раз просичав старий Клемптнер. Так,  —  гукнув слюсар,  — ми побіжимо до копалень. Вони пішли! заголосила стара Брандова, заламуючи руки. Нехай собі йдуть, стара, заспокоював старий Бранд,  — що знов почав стріляти. Еони ж не втечуть. Але ж вам треба йти додому,- репетувала вона.
Атож, ідіть! гукала теж жінка Клемптнера. 
Чоловікам ніколи вже було про це думати. Кулемет знов сипав по них кулями і сягав поза барикаду. Вони повинні були низько залягати за своєю купою, так що їх ледве було видно. Худий кравець був першим, що його влучила одна з цього дощу куль. Проте, він намагався встати, але знов упав. 
- Крілик уже вхопив, нарікала полячка, що бачила це.
- Еге, йому вже попало, прошепотів старий Бранд, лежучи поруч нього, і трохи відсунувся. Кравець ще не був мертвий. Тяжко видобував він слова зі своїх уст. 
Я теж одного влучив, проказав він загикуючись. — Справді. Принаймні він упав. Он де він. Він хотів ще щось сказати, але вже не міг. 
А салдати надходили небезпечно близько. Та й стріляло в них ще тільки п'ятеро. Двоє салдат були вже зовсім близько. Першого підстрелив старий Бранд. Другий мусив припасти до землі, бо инакше він увійшов би в смугу куль з кулемету. 
Инші теж припали до землі і знов стріляли на барикаду. Тут вони влучили поляка. Куля попала йому в живіт. Він підскочив, неначе хотів перескочити через барикаду, але пробелькотав лише кілька слів і впав. Його жінка, що виглядала з вікна, збігла по сходах і нахилилася над ним. 
Вона могла ще тільки побачити, як його очі помалу темніли. Куля пролетіла й їй крізь рот і вилетіла через шию. 
Вона здрігнулася, неначе чогось злякавшися. Але ще трималася на ногах. Лише коли друга куля попала їй у груди, осіла. 
Помалу опускалася. Намагалася ще розвести руками,  враз повалилася на землю, мов тяжкий мішок. Здавалося, що і Клемптнера влучила куля. Хтось застогнав там, де він лежав, а його хлопець підвівся і одволік тяжке тіло з дощок.
 Та він занадто високо підвівся і його самого влучило. Загарчав як звір, а тіло корчилося, неначе був перестріляний напополам. 
Кволий Бенеман підліз до нього і потягнув його до хати. Він мертвий, хлипала баба Менке і закрила йому очі.
З гори мусили помітити, що стріляє ще тільки один, кулемет перестав цокотіти. Салдати теж більш не стріляли. Вони повставали. 
Старого Бранда це занепокоїло. Що йому далі робити? Невже самому стріляти далі? Це було недоцільним. їх було занадто багацько. Він устав. Надійшли вже передні саллати. Вони бігли перестрибуючи, бо боялися, що в них знов стануть стріляти. Один кинув ручну гранату.
Але старий і не думав більш стріляти. Він дивився на салдатів. Трохи заклопотано. їхні обличчя насувалися на нього так вороже. Перший, що ступив на барикаду, стрільнув на нього з револьвера. Але барикада в тому місці не витримала, і постріл пішов у повітря. Салдат навіть завалився. Він не міг удержатися і впав старому під ноги.
Старий кинув рушницю і намагався підвести салдата. Він робив це трохи вайлувато, як взагалі пособляв кожній людині. 1 враз не стало вже нічого ворожого в його істоті.
Та й на віщо? Вони ж хотіли боронити лише свої вулиці, місто, копальні. Не проти салдатів. Проти старого Болерта. 
На те вони збудували й барикаду, а тепер вона розстріляна. Тепер, мабуть, все вже пропало. Людям, що ото там наступали, він нічого лихого заподіяти не хотів.
Але він не встиг додумати до кінця. Другий салдат вдарив його прикладом по голові й по спині. Він відчув цей удар аж до самих п'ят. Закрутилося в голові. 
Але ж ізнов підвівся. І тепер не підняв він своєї руки. Лише якось дивно поглядав на того, що вдарив. Майже трохи співчутливо. Але разом з тим він гладив болячу спину і застогнав. Салдат надходило більше. 
Один проколов мертвого поляка. Инший витяг Клемптнера і придивлявся, чи він ще дихає. Решта розбіглася по будинках.
Старий Бранд стояв, проте, трохи збоку і сперся на мур будинку.
- Це він стріляв? — крикнув офіцер, що надійшов з иншою групою і визвірився на старого.
- Он де стоїть його пукалка, сказав салдат, що перший перейшов барикаду. – 
- Так убить його! —  гукнув офіцер. Та він же такий старенький, — буркнув салдат і не знав, що робити.
- Саме такі, найгірші! — заверещав инший і підійшов ближче.
Вбити його! Проте, салдат не міг бити. Він відступив навіт крок назад і пропустив вперед иншого. Той гримнув на старого: Ти на віщо стріляв? Старий Бранд не знав, що сказати. Ми всі стріляли, — відповів потім. Собака!  — гукнув салдат, — так і тобі треба було стріляти?
Слово «абака» роздратувало старого. Ми вміємо стріляти! - буркнув він зухвало. Вони вміють стріляти! — знущався салдат і вищирився на старого. 
Вони вміють стріляти, — гукнуло теж кілька инших, що оточили його. Так,  — ще твердіше сказав старий,  — ми боронимо своїх копалень. 
Своїх копалень! салдати зареготали і ще тісніше обступили його. 
Один намірився вже на нього прикладом. 
Старому стало трохи моторошно. їхні обличчя впилися в нього, неначе кігтями. Хотів ще щось сказати. Але нічого не спадало на думку. Це ж наша вулиця, — сказав він лише стиха, неначе прохаючи вибачення. 
А тому й здохнеш на ній! - гукнув той, що підняв приклад і вдарив.
Старий ухилився, і приклад росторощив йому тільки плече. Але инші теж почали бити. Один вдарив в лице. 
Другий колов у живіт, третій прострелив йому руку. Старий намагався за віщось триматися. Але не знайшов жадної опори. Так що сказав пак слюсар? «не хочу, щоб мене, вбито було, як худобу». Про це думав. А
ж тим, що били перешкоджено. Щось закричало. Кинулося між салдатів. Налетіло на старого. Це була його жінка.  — Не смієте його вбити! —  кричала. Його — ні!- і пригорнулася до його тіла, що вже падало. 
Один вхопив її за плече й одтяг. Другий узяв за шию і хотів одсунути на бік. Вона повернулася і впилася в нього зубами. Другому вона вчепилася у в'язи і міцно тиснула. 
Салдат закричав. Але притьмом обернувся і схопив її цей раз ще міцніше. Стара відьмо., — заревів. 
Трусунув нею як ганчіркою, і шпурнув на брук. Там вона сиділа, неначе стративши глузд. Очі, то біліючи, то жовтіючи, страшно вирячилися. 
Вперто дивилися на чоловіка. А він під ударами салдатів все нижче й нижче вгинався. З німецької мови переклав Г. Петренко.
