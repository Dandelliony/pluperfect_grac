
Держ театр ім. Ів. Франка
Часто нашим державним театрам закидають, що в них нема певної художньої фізіономії. Кажуть, що кожний театр в наші часи повинен мати своє власне художнє лице і притім посилаються на російські театри, де, мовляв, давно вже театральні підприємства діляться по художніх напрямках.
Такі закиди і справедливі і не справедливі. Правда, більшість наших драматичних театрів не має єдиного художнього напрямку. Ми зустрічаємо в них постановки режисерів з протилежних художніх таборів— ріжні й протилежні і зовнішнім оформленням сцени, і стилем самої гри. 
Але чи значить це, що в наших театрах немає власного художнього обличчя? І чи завжди обмеження свого художнього шляху одним якимсь напрямком значить, що даний театр має дійсно свою художню фізіономію?. .
Ми робимо завжди грубезну помилку, рівняючи наше художнє життя до художнього життя Росії. Там театральна культура має за своєю спиною сотні років більш-менш вільного розвитку, підтримки, державного й громадського меценатства, а український театр знає тільки блуканину з місця на місце. Адже, нема ще й 5 років, як театри на Україні здобули можливість, порівнюючи, певного і спокійного існування. Число їх обмежено і вимагати навіть від найміцніших із них, щоб вони додержувались тільки одного будь-якого напрямку, що найменше наівно. I однак, київський театр “Березіль”, безумовно, є тим театром, що має свою власну, яскраво виявлену художню фізіономію. Цей театр і експериментальний увесь час іде своєю самостійною дорогою, виробляючи єдину художню лінію.
Однак, і з матеріяльних міркувань, і з усяких инших причин приципіяльного та технічного характеру, не може бути театром єдиного, художнього напрямку— театр, що наближається до типу академічного, тоб-то такий театр, що має не тільки посувати вперед шукання нових театральних форм й консервувати те краще, що лишилось нам од минулого.
Театром такого роду Харківський Державний Театр ім. їв. Франка. І  звичайно, йому мимохіть доводиться вбирати в себе ріжні художні течії. Йому треба показувати своєму глядачеві все, бо театр цей, що до характеру своїх глядачів — масовий. Глядач франківського театру нвйріжноманітніший: від червоноармійця та робітника от варстату до рафінованого інтелігента. Харків —не Москва. Харків не в силі витримати кількох українських драматичних театрів, одночасне існування яких могло б дозволити диференціяцію їх по художніх напрямках.
Тепер, слід думати, ясно, чому театр Франка не має „суцільної художньої фізіономії”. Ясно, що він примушений до того, щоб ця фізіономія була ріжнобарвною, розмальованою в барви ріжних художників.
Нинішній сезон уже третій числом. Третю зиму грають франківці в Харкові. Перший сезон, початий з усіх поглядів ненормально в жахних матеріяльних умовах, був сезоном боротьбі за право на існування української драми там, де десятки років нероздільно панувала російська драма. Тяжка, надто тяжка була боротьба, та франківці і суспільність, що згрудилася навколо них, з честью вийшли з неї. Другий сезон пішова художнє будівництво. Об’єктивні умови були такі, що глядача тягло і до українського театру, і франківцям довелося кинути вимушене кустарництво минулого й перейти на широкий шлях будівництва великого театрального діла. Ціла і серія постановок („97“, „Полум'ярі“, “Вій” та инш.) виявила, що театр має міцний акторський склад, що артисти легко йдуть на і работу над старими формами театрального реалізму і на опанування естетичного новаторства нинішнього дня. Майже кожна нова постановка в минулому сезоні, незалежно  від міри її успіху у публіки, була великою художньою подією, що викликала багато суперечок в пресі та громадських колах. Минувшим сезоном театр остаточно завоював глядача і своє стале місце. Що ж приніс з собою нинішній сезон, що вже закінчується? 
Увесь час перед театром стояло завдання: не тільки створити великий драматичний український театр в цілому, а й допомагати народжуватись та розвиватись національнореволюційній драматургії,
 збільшувати кадр артистів і власної режисури. Для всього цього, звичайно, потрібні відповідні сприятливі об'єктивні умови. Сам театр може тут тільки в більшій чи меншій мірі допомагати. 
Торік блиснув  своєю віднині славнозвісною драмою „97“ новий для України драматург, Микола Куліш. Властиво, його відкрив і, коли хочете почасти й породив Франківський театр. Драма Куліша здобула тут, як і сам драматург, своє бойове крещення. Звідси пішла слава і п'єси, і самого драматурга.  
Нинішній сезон відкрився його ж п'єсою „Комуна в степах”. Цим театр підкреслив, що його цікавить рідна драматургія, притім драматургія революційна. Вже попередніми сезонами театр привчив бачити в собі провідника революційних ідей на кону. Увесь уклад цього театру такий, що він подібно до того, як колись Московський Малий театр був розсадником загальної культури в Росії, — став виразником художньої української і, безумовно, передової культури.
Дальше постановка нинішнього сезону п'єса Ромашева „Воздушньій пирог”, перекладено з російської мови, як і пізніш „Мандат” Ердмана— почасти були даниною театральній моді. Навряд чи знайдеться у всьому Союзі, крім Москви, більш-менш значний театр, де не ставилось би цих комедій. Франківці поставили їх, головне через те, що в український драматичній літератури нема ще свого сучасного комедійного репертуару, а глядач його вимагає. З друго боку — є безумовна потреба знайомити публіку і з новітньою російською драматургією.
З боку формальних художніх досягнень ці дві постановки не перевищили того, що досяг театр за минулого сезону. Ставив ці дві речі реж. Глаголін, що в значній мірі повторив тут самого себе. Тут було вжито сценічних метод, що властивіші кіно, циркові та инш., ніж театрові. В процесі роботи театральної трупи, звичайно, має значіння і цей етап. Тим, що введено сторонні методи образности, досягнено певної треніровки в розширенні діяпазону акторської творчости. Актори звикали до нових медод збагачували свій досвід, а значить, і способи свого впливу на глядача.
До другої групи слід віднести дві постановки головного режисера франтівського театру Гната Юри: “Свято Йоргена” і “Камінний Господар” (Лесі Українки). У п'єсі “Свято Йоргена” театр показав, що він може піднятись до рівня соціальної сатири навіть тоді, коли матеріял для цього і не досить вдячний. П'єса, де показано —як можна, дурити нарід хитромудрими комбінаціями церкви, має де-яку невитриманість ідеології. Але франківці зуміли відповідною трактовкою підкреслити найцінніші місця тексту і затінити найслабіші. І властиво, незначний або мало значний літературний твір, дякуючи міцному акторському ансамблю вдумливому підходу режисури, стає
цінним агітаційним засобом, даючи цікаву оригінальну виставу. Саме в цій виставі виступив у франківців уперше відомий російський артист, Віктор Петіпа. Крім того, що трупа театру придбала ще одного сильного актора, прихід на український бік такого артиста має ще й инше значіння. Цей прихід значить, що сучасний український театр така жива могутня сила, що притягає до себе великі артистичні таланти. Потім, перехід Петіпа в український театр покладає початок зближенню російських артистичних кол з українськими. Початкова боротьба за право на існування українського театру—боротьба, що її доводилось видержувати головним чином з російським театром, тепер уже втратила свою гостроту, але перше оточення ще цуралося другого, і перехід в український театр таких видатних артистів, як Петіпа, має бути однією з ланок того ланцюгу, що кінець-кінцем, перекинеться між обома сторонами.
Петіпа, що грав центральну ролю Йоргена в п'єсі „Свято Йоргена” виступив і в головній ролі п'єси Лесі Українки „Камінний Господар”. Він прибавив до театру своїми виступами значну частину тієї російської інтелігенції, що до того цуралася українських вистав. А тут мало значіння ще й те, що перед цією публікою показали Дон-Жуана якого роніше грали за Пушкиним Мольєром, а тут він являється в українському вбранні, зберігши, однак свої основні європейські риси. До постановки “Камінного Господаря” запрошено відомого російського художника Комарденкова, що дав стильний макет. Навіть при де-яких дефектах режисерського та виконавчого порядку постановку “Камінного Господаря” треба вважати за потрібний і позитивний етап на шляху розвитку українського драматичного театру. Ця вистава, по-перше, вернула театр до своєї літератури, а по друге виявила, що театр може стати значним, дбаючи не тільки про вдосконалення зовнішніх сценічних ефектів, а й про художнє слово.
Три сезони діяльности театру імени Франка виявляють, що акторський колектив тут зміцнів і художньо виріс. Правда, тим, що відкрили в Донбасі філію цього театру, відтягли частину акторських сил. Але основний кадр, звичайно, з художнього боку розвивається. Нема ніякого сумніву, що й надалі треба зміцнювати склад і якосно, і кількісно, поновлюючи його частково свіжими силами, кажемо, частково, бо раптова перетасовка трупи не дасть змоги творити погодженого ансамблю. 
Що до режисури, треба засвоїти той погляд, „варяги” 11 гарні тоді, коли вони дійсно помагають налагоджувати справу, й розвивати її. 
Нахил у бік національного —по всіх рішуче лініях пояснюється міркуванням доцільности в питаннях культурного будівництва взагалі. Мова і все инше в національній культурі цінні для світового прогресу тоді лише, коли допомагають роскривати творчі дані науки. Один простий механічний переклад чогось на иншу мову мети не досягає.
Так у культурі взагалі, а в художній — особливо. Отже, український драматичний театр цілком відповідатиме своєму призначенню тільки тоді, коли він стане на шлях як найбільшого викачування з народніх мас своїх драматургів, режисерів, акторів, художників. Безперечно, тільки таким шляхом і повинен іти всякий український театр. Є всі підстави гадати, що це буде критерієм і в подальшій роботі нашого столичного театру, українсько - драматичного театру імени Івана Франка.
