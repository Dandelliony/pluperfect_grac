Художник Михайло Жук.
Художник і письменник Михайло Жук став відомий на Україні з 1911 р., коли він уперше виступив зі своїми роботами на виставці образотворчого мистецтва в Київі. Колишній вихованець київської художньої школи Миколи Мурашка, художник, закінчивши її, виїхав до Кракова, що давав на кінці XIX століття притулок більшости української молоди охочій працювати пензлем.
В краківській академії Михайло Жук був одним з кращих учнем спочатку в класі професора Цінка, а потім польського художника й письменника Висмянського, що міцно прищепив нашому художникові свою живописну манеру й любов до декоративности. 
Цікаво, що учень пішов за учителем не тільки в манері живописних робіт, а навіть у виборі собі саме двох професій письменника й художника, хоча тут маємо може просто припадковість, а не сліпе наслідування.
Загалом же Жук з Краківської академії взяв тількі основні принципи і з поворотом на Україну став українським художником краківської школи, почав самотужки українізувати Висмянського, використовувати його декоративність (професор Жука був декоратор), вживаючи її українізованою на портретах.
Такий портрет археологам Біляшівського (вугіль і кольоровий олівець) ще з 1903 року, портрет батька художникового (пастель) 1908 року, портрет Шрага (пастель) 1911 року. До цієї ж таки першої групи робіт Жука доводиться віднести й двоє декоративних пано: акварель з 1914 року й акварель “Казка” не датовану.
Перше, що звертає на себе увагу при розгляді портретних робіт художника цього першого періоду його творчости це їхнє тло.
Видати одразу, що він не може спекатися декоративної прикраси полотна не може зріктися впливу свого вчителя Висмянського.
Цілком реалістична трактовка в портреті археолога Біляшівського і не, аби-яка техніка олівця, місцями тонке, майже графічне підкреслення форм обличчя, що надає йому великої зосередженности.
Але цікаво, що художник декорує свої портрети. Тяжко сказати, що саме мав він на меті, цим декоруванням, можливо це було просто бажання й спосіб показати, що портретована особа українець (дата робіт дає підстави припускати це), чи це просто переконання в конечній потребі вводити до живописної роботи декоративний елемент.
Ця декоративність, в портретах Біляшівського й батька художникового ніби й виправдана. Звертаючись до Жукових декоративних пано, власне до „Казки”, треба визнати його за поважного знавця цієї галузи живописи. “Казка” - виконана дуже тонко, з великим чуттям декоративности й смаком. Друге пано слабіше від екзотичної-фантастичної „Казки” , від його віє містикою, тхне ніби Котарбінським. 
Такий Михайло Жук до імперіялістичної війни. 
Не визнати його за майстра звичайно не можна, бо він майстер, прикладати ж до цих його робіт сучасний критерій і виходячи з його заперечувати роботи Жука, звичайно було б не логічно. Михайло Жук до 1914 року включно, для нас має бути українським художником з дужими впливами краківської школи, і закоханням в декоративність та де-якою хворістю на модний тоді новоспечений український орнамент, що все Звичайно цілком виправдане часом. 
Другий період творчости художника за датами на роботах почався з 1919 року. 
І в манері і в композиції позначився знову таки час. 
Дуже, палке захоплення футуризмом тоді на Україні не поминуло й Михайла Жука. Портрети Курбаса, Слісаренка, (вугіль) носять виразне тавро цього впливу. 
Манера, набирає вугловатости, з живописної живої лінії малюнку попередніх робіт, художник переходить до гострого штриха, і треба сказати, що то на користь собі, декоративне тло, що ним Жук не кидає користатися й тепер в портретних роботах, переходить до безрічевої композиції з гострих площин, або закрутистих форм, раніша натуралістичність портретування заміняться на стилізацію, поруч залишаються квіточки, й емблеми (портрет Курбаса).
Жук очевидно хотів піти за вітром з Італії через Францію, проте не подолав старого дореволюційного Жука з Кракова і перейшов до фотографічно-точного портретування, залишивши в данину часові тільки по ту частину, що раніше присвячував иншому часові, передвоєнному орнаментному українофільствові.
Портрети від цього виграли вже Могилянського й сина художникового не зрівняти з Курбасом і Слісаренком, залишилось ще правда тло, та й воно що далі то пристойніше поводить себе, тільки часом вибухаючи серіями емблем, ієрогліфів або ще чогось не зрозумілого (Марко Вороний, Ярошенко, Тась, донька Коцюбинського).
Дві ж роботи товаришки Маркс з 1924 року й Зерова не датована вже спекалися
декоративного додатку; перша частково, друга цілком і можуть бути визнаними за найкращі з другого періоду творчости Жука.
Особливо це треба сказати про портрет Зерова, не письмо, а ми 6 сказали графіку вуглем. Підсумовуючи все, хочеться, щоб Михайло Жук також зрозумів оскільки його портрет Зерова, своєю простотою підноситься над всі инші з другого періоду з тією декоративністю і стилізацією в портретних роботах.
Серію портретів М. Жука з другого періоду його творчости треба вважати чи не за початок переведення в життяще давнього наміру художника. 
Нам відомо, що він мав відобразити в живописи й малюнках працю вїїнайріжніших професіях. Одже згадані портрети чи й не є перший крок до здійснення цього наміру. 
За поодинокими виннятками ці портреби захоплюють одну галузь-письменників. 
Звичайно на підставі кільких портретів та ще й з однієї профессії, не надто характерної для інтерпретації згаданого задуму, не можна щось певне сказати. 
Щоб далося встановити скільки даних має художник для реалізації, цікавої й широкої думки втілення в живописних і графічних формах праці треба дати значно більше матеріялу.
А думка оригінальна й інтересна. Вона показує, що художник розуміє свою суспільну місію. Хочеться, щоб художник почав переводити її і, розпочав роботу над малюнками та портетами ріжних галузів праці з тавром своєї професії. 
Останніми часами Михайло Жук, запродав Книгоспілці для видання низки портретів українських письменників, що разом з кількістю згаданих нами робот виразно говорить за працьовитість художника й поважну продукційність його праці.
Мимо суто-мистецької роботи Михайло Жук працював і над иншим. 
З 1917 року по 1919 він був професором Української Академії Мистецтв у Київі, потім брав участь у громадськім житті свого рідного міста (Чернигів), нарешті з осени 1925 року знову запрошений на професора Одеської політехніки, де працює й зараз.
