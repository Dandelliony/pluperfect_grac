Цигарка.
Крізь тютюновий дим. 
Задумливо витягаєте недоторкано свіженьку цигарку, стукнете об кришку муштуком і впиваєтеся пахучим отрутним димом. 
З насолодою пускаєте кільця сизого диму, що розмружується поволі і застилає хату прозорим серпанком. 
Може ви уперто пригадуєте в кого 6 ще сьогодні взяти, трохи, в борг грошей може рішаєте якусь надзвичайну житьову проблему. 
З насолодою втягуючи п'янючий тютюновий дим—ви думаєте про що завгодно—і про надзвичайні фантастичні ласки фортуни і про щоденні дрібні турботи... 
Цигарка майже завжди, є свідок і учасник величних винаходів і досягнень людського генія, досягнень творців. 
Звичайний недокурок—скільки він инколи може росповісти про якесь найганебніше, найстрашніше злочинство. 
Німий учасник людських трагедій, трагедій, що кінчаються там, де обривається нитка життя... Життя догоряє, мов цигарка і цигарка залишається єдиним свідком трагічного кінця... 
І ви теж запалюєте цигарку, гризете муштук задумливо, або нервово захлинаєтеся димом, але навіть у хвилини байдужої бездіяльности, у вашій у голові точаться якісь думки... І біжать повільно найріжніші думки, лише про одно у вас ніколи не з'явиться думки—це про саму оцю цигарку... Дуже рідко коли подумаєш— як іде зроблено так чисто прекрасно одна в одну оці „посольські”, або „нансен”.
П’ять міліонів цигарок, двісті пудів тютюну в день. 
Ви, мабуть, теж над цим не замислювалися. І вам ніколи, мабуть, не спадало на думку, що ось одна якась фабрика, що випускає приміром оці , пахучі „посольські”, викладає на ринок п'ять міліонів штук цигарок у день. Себто в день одна фабрика подає куріям двісті пудів тютюну. 
І це ж одна фабрика!... 
П'ять міліонів цигарок! Це ж коли взяти середню довжину цигарки, так можна, клавши їх одна до одної протягти стежку на двісті шістьдесят верст... Оце стільки випускає в день цигарок одна фабрика. А ще инші не менше. 
Але цих цигарок... не вистачає... 
Хоча цілу добу, на дві зміни гудуть машини на фабриці. 
З далекої Кубані, і з долин квітчастих синіх Криму приїхав добре складений і зашитий тютюн, в листах. Там він напився світла, всмоктав сонця і приїхав на фабрику, в сортировочний відділ у сухі склепи. 
На шостій державній фабриці, є Олександровна, так товаришку Щербань звуть всі робітники. Навіть не всі й прізвище їі знають. 
Олександровна вже 47 років працює біля тютюну... З десяти років на фабриці—зараз добренькі очі, повільна хода, хазяйоновитий погляд усюди. 
Вона завідує сортировкою. Отож під її орудою тютюн водою поливають і потім кілька десятків робітниць, хутко переминають у руках лист тютюновий, сортирують його по якости. 
Руки хутко шарудять листом, їдкий пил дере в горлянці. 
Мабуть ніхто з куріїв і недогадається, що то Олександровна й рецепти на ріжні цигарки складає. Вже вона знає якого тютюну скільки покласти, щоб вийшло “Espero” або „посольські, та щоб смачніші вони були. 
Але мушу сказати любителям добрих цигарок, що фабрика на них дуже мало заробляє. Найголовніші цигарки, що дійсно багато росходяться, це як раз дешеві сорти „Змичка”, „Село”, „Ой-ра” та инші. Один з робітників мені сказав що:
— Коли „Змичок” не буде, товар не піде, бо 70% продукції це дешеві цигарки. 
Бо є, між иншим, просто любителі таких дешевих цигарок. Чимось вони особливо подобаються. Та найголовніший покупець цих “Змичок” це—мозолясті руки, та пересічний службовець... 
Але я ж хотів показати вам, як зроблено ту цигарку, яку ви зараз палите з такою насолодою. 
Ось, погляньте, вже сортирований тютюн попадає в різку, в крошильну машину. 
Гудуть під ряд з десяток машин. Робітник спокійно підсовує з безладної купи тютюнові листя в пащу, там їх спресовують і клацають без перерви щелепи. Клацають гнівно і відгризають тоненькі ниточки тютюнові. 
Легенький, кришений тютюн готовий для набивки цигарок, пневматично, повітрям женуть по трубах у набивочний відділ.
Чарівна машина. 
Дійсно стоїш зачарований і німий від здивування. Машина не відчуває твого здивування вона спокійно ворушить Своїми крицевими м'язами і методично робить свою роботу.
Розмотуються поволі смуги паперу — тонкого і товстого муштучного .. І ось дивишся— тоненькими мідними пальчиками скопило ніжний папірець, враз зшило його прекрасним ледве помітним швом, перекинуло в инші пальчики надрукує штамп фабрики і на ваших очах вилітає рівна, чистенька нігде не зімнята гільза. 
Це робиться враз, без малесенької затримки, і ніколи гільза не виходить понівеченою. 
На ваших очах, за хвилину виростає гора гільз. Бо ж машина тричі стукнувши гонить одну за одною гільзи... В кожну секунду ви маєте три гільзи, кожну хвилину ви маєте... кожну годину ви маєте.... А за час своєї роботи, робітниця виганяє шістьдесят, шістьдесят п'ять тисяч гільз. 
Стоїть за станком така Марійка, наспівує трохи в такт руху маховиків і ніжному шелестові тонкого паперу, що його гризуть ТОНКІ зубки ножів і хватають ніжні пальчики.
Цигарка. 
Так би, мабуть, годину й більше стояв дивився, як чорнява дівчинка тов. Генкина хапає руками зразу кілька сот цигарок з машини одним рухом править їх і вставляє в шухляду... Пильно слідкує за машиною. 
Але соромно ж стояти увесь час. 
На ваших очах цідиться з-під машини потік цигарок. З одного боку струмить струмок тонкий тютюну, його подають невидні руки механізму. З гори падає гільза. Якісь невидні лапки зводять уміст один рух і вилітає цигарка і на ваших очах виросла купка свіжих „Змичок”, „Посольських” і хочеться взяти одну, запалити, перевірити, що дійсно це для нас зроблено нові десятки тисяч грам отрути. 
Але нам же хочеться оглянути, як уміють працювати й руки робітниць. Ми підемо в укладочний відділ. 
Тут із тисяч цигарок зростає гора накладених коробків. Тут кожна робітниця вкладає за час своєї праці півтори сотні тисяч штук... п'ятьсот штук за хвилину.
Вона навіть не погляне на вас—немає часу. Або коли обвернеться і заговорить, однаково руки працюють сами. Руки не помиляються ніколи. Права рука захоплює точно двадцять п'ять штук „Мозаїки”—ліва допомогла вкласти і коробка готова. Рука права працює механічно, але вона ніколи не візьме цигарок ні більше, ні менше ніж треба. 
Така вже треніровка. 
Ще далі бандерольний відділ, ще механічний і ремонтний. 
В ремонтному працює жінка слюсар. Завідатель гордо заявив, що це буде прекрасним робітник. Вже й зараз не коженого з молодих слюса. ів можна порівняти з нею. 
Ми зайшли і дивилися, як вона ловко свердлила дірку в шматкові заліза... 
Не хочеться покидати фабрики... Гуде, б'ється гул, шумлять машини... 
Закурюєш цигарку, озирнешся і згадаєш, що оці кілька сотень робітників, і оці машини готують отруту для твоїх легенів і для легенів багатьох тисяч инших людей... Всю оцю бурхливу працю ми випускаємо з димом в повітря і викидаємо недокурками на панель... 
Згадаєш... і глибше захлинешся п'янючим димом.
