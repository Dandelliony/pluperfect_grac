ДАЙОШ ДНІПРО!
Вкраїно сонця!.. Над степами 
Огневі прапори летять... 
І б'є підковами в цимбали Буланий кінь. Іржать, свистять
Вітри і бурі на просторах 
Левад зелених і полів!.. 
Нема перепони на прогонах, 
Нема перепони їм!..
Вкраїно волі!.. Синь крилата 
Висить наметами вгорі. 
Дмухнянно бризкають у шати 
Огні, огні у далечінь...
Туманять хмари над ланами 
У полі в плузі коні ржуть, 
Б'є вітер в хмари із огнями 
І з громом блискавки мигнуть...
Гуля стихія на Вкраїні, 
Бушує вир... Дніпро не спить: 
То, раптом, хвилю забурхляє 
І, мов скажений, мчить!
То бик реве, о беріг б'ється 
Кружля граніт,— сердитий він! 
Дніпро, Дніпро!.. Даремно ллється
Вода твоя, даремно ти
Віками котишся до моря 
У Чорний Чан вливаєш плин... 
О, зануздаєм ми! Сваволя 
Твоя розсіється, мов дим!..
Електро-станціїв хорали 
Твій біг в електро перетчуть!.. 
Дніпро могутній, мов отари, 
Ти будеш йти, куди женуть!..
Країнам Рад потрібна сила 
Твоя енергія, твій біг, 
Щоб індустрійна міць скромсила 
Твою бо гордість і твій сміх.
Щоб ти в динами розіллявся 
Поплив в Донбас, Катернослав, 
А не безумно в хвилях мчався 
Кудись до моря на привал!..
Поет Шевченко і Тичина 
Пісні складали про Дніпро, 
Він в них: Славута, то дівчина, 
То степ і ліс, і маестро!
Він “романтично” в них у хвилях 
Тече Дніпро... Пливе кудись...
А байдаки пливуть невпинно 
Все запоріжці! Козаки!.
Поет Шевченко, і Тичина, 
Не та доба тепер у нас! 
Не та проклятая руїна, 
А міць крицева роб-сель мас!
Вкраїно Рад... Ми йдем в майбутнє 
В машинах з іскрами огнів, 
Стихію буйну завоюєм 
В станки загоним, у ремні!..
Ми не романтики робочі! 
Тверда рука у нас і зір,
І  що захочемо доскочим 
Без “романтичних” мрій!
Дайош Дніпро! Дніпро дайош! 
Наш лозунг й путь Комун... 
І не “плужанське чересло”, 
А тракторів табун!..
Машини всюди на ріллі, 
В заводі, шахтах, на шляхах!.. 
Щоб міць стихійну у німі 
Втиснуть залізні провода!
Щоб край зацвів, шумів, загув 
Ритмічним тахканням машин, 
Щоб лиш гудків симфоній гук 
I вверх спіралив дим...
Дайош Дніпро! Дніпро дайош! 
Наш лозунг й путь Комун 
I не „плужанське чересло”, 
А тракторів табун!
