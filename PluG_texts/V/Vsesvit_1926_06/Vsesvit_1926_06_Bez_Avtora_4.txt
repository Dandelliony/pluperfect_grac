В пазурах Радвлади.
“В ПАЗУРАХ Радвлади” чи пригоди фабриканта (комедія), вірніше траги-комедія одного з багатьох тих, кого революція після довгого кидання викинула на берег потойбічного світу, в момент коли подібні явища перестали бути сенсацією, перестали бути в моді, остогидли закордонним хазяям —а через те і „гостинність”, виявлена останнім скалкам розбитого корабля, була відповідною страченому до них інтересу.
Картину ставив режисер Сазонов, з художником Баллюзеком, операторами Дрзбініним та Вериго-Даровським.
Коротенский зміст картини такий: 
Весело живеться фабриканту Вольферу, ніщо не порушує його душевної рівноваги.
Фабрика дає великі прибутки, а це дає Вольферові змогу жити в повному достаткові в п'яному чаді ресторанів і безпутства.
Але Жовтнева революція застає, несподівано, цілком до неї не підготовленого Вольфера, вибиває його і йому подібних з звичайної колії.
Після перевороту почалися труси, реквізіції, націоналізація, громадські роботи і т. инш.
Вихід один — тікати туди, де під південним ласкавим сонцем Крима золотом виблискують погони.
Скінчилися всі муки. 
Вольфер в Криму. 
Йому вдається закласти свою фабрику, але всі гроші незабаром переходять до тих, що обороняють відчизну та провадять націоналізацію вранглівськими способами.
Переживши відступ білих та всі “вигоди” їхньої оборони Вольфер попадає за кордон. 
Рештки врангелівських грошей втратили всяку ціну. 
Всі його екскурсії по комітетах допомоги емігрантам не приводять ні до чого.
Вольфер починає свою трудову кар'єру з ролі чистильщика чобіт.
Після невдалої спроби в де-кількох галузях праці перед ним повстає перспектива голодної смерти і тільки випадкова зустріч з Рітою (колись він їй за прихильність дякував діамантами) врятовує його.
Ріта допомагає йому поступити клоуном в балаган.
Жадібно прислухається він до ріжних чуток про кінець більшовиків.
Почувши про денаціоналізацію, Вольфер замислив стати „благодійником” для своїх “сердечних”, робітників.
Він пише їм листа, пропонує взяти завод назад до своїх рук.
... Вольфер знову у себе на заводі.
Натовп „сердечних” робітників, замучених більшовицьким гнітом, з ентузіазмом вітає і качає його.
На жаль — це тільки сон.
 Листоноша будить його.
Він приніс відповідь робітників колишнього завода Вольфера.
Відповідь зрозуміла дія нас. 
Вольфер лишається на амплуа клоуна в одному з балаганів бурхливого Парижу.
Поруч цього фільм малює життя та “поінформованість” біло - емігрантщини СРСР.
В головних ролях знімалися артисти: Білецька, Гарін та Чембарський.
Зйомки провадилися в Одесі, де в павільйонах фабрики було відтворено шинки Константинополя й Парижа.
В Криму (Ялті, Алупці, Ливадії) було заснято масовки, паніку в місті при наближенні червоних, втеча й инше.
В картині гарно виведено красу кримської природи.

