[1903, 22 лютого, Київ]
Високоповажні добродії!
Щиро дякуючи за запросини до збірника, який Ви надумалися видати, прохаю вибачення, що не зразу відповідаю Вам. Мусів зміркувати, чи зможу в так короткий визначений Вами термін виготовити нове оповідання, бо хоч маю зараз одно викінчене, та друкувати його можна буде тільки у Літературно-науковому вістнику. Дуже бажаючи взяти участь у Вашому видавництві, я запитаюся написати щось до призначеного Вами строку, але все ж не можу бути певним, чи встигну зробити се. Але, може, якщо се не буде невідповідним Вашій думці і якщо я не встигну до того часу написати щось нового, Ви згодитесь надрукувати моє оповідання «Самовбивець», яке було надруковане у юбілейному збірнику Франка.
Будь ласка, напишіть мені, чи невідмінно бажаєте мати твори з інтелігентного життя? Чи зовсім не припускаєте виключень з цього, чи все ж таки можна прислати і оповідання з народнього життя.
З найбільшим поважанням та щирістю
Вол. Леонтович
