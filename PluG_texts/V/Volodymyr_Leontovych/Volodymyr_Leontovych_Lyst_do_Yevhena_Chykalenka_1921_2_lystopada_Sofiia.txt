Дорогий друже Євгене Харламповичу!
Спасибі Вам за Вашого хорошого листа, сповненого такого співчуття нашій радості. З кожної букви Вашої бачу, що Ви радієте разом з нами. Щире спасибі Вам за те! Дай Боже, щоб і я міг порадіти з Вами такою ж Вашою радощею.
Збираюся я їхати до Берліну, щоб запитатися рятувати Софію Іванівну, збираюся на сіх днях, та й не знаю, чи зможу, бо маю візи германську], чешську і сербську, австр[ійську] або венгерську не маю і боюся, що і не зможу дістати, а тим часом строк моїх серб, та чешек, віз кінчається. Роблю нелюдські зусилля, щоб добути візи та боюся, що не здобуду, пропадуть і ті, що маю, і всі труди, і не зможу нічого зробити С[офії] І[ванівні]. Кажуть, що можна було раніше переїздити Дунаєм без австрійської] та венг[ерської] візи, а тепер хто його знає... Як не буде інчого порятунку, запитаюся на одчай проїхати так, але тоді доведеться поминути Відень, і не зможу з Вами побачитися. Через те і не повідомляю Вас, хоч і хотілося б і треба б з Вами побалакати та порозумітися. Зацікавили Ви мене дуже Вашою пропозицією. Тепер справді я можу говорити за неї, та, якщо діло буде по моїх силах, і братися за нього. Отже, коли здобуду австрійську візу, поїду на Відень, а Вам телеграфуватиму. Тільки віза в мене буде хіба транзітна, то хто і зна, як нам достанеться з Вами бачитися. Як же ж не здобуду тепер візи, то доведеться мені їхати до Берліну просто, а вже звідти приїхати до Відня, щоб побачитися та поговорити з Вами. В кожнім разі писатиму Вам, де буду. А тим часом сподіваюся ще, що, може, скоро побачимося. Тому не пишу зараз більше. А міцно цілую Вас і ручки Юлії Миколаївні. Мої Вас обох щиро вітають.
Ваш В. Леонтович