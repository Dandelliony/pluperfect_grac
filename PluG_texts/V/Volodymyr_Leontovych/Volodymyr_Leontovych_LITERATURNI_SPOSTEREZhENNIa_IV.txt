IV
Поруч з оповіданнями з селянського життя сучасне наддніпрянське письменство подає чимало оповідань, які мають темою життя інтелігенції. Та в СССР становище письменника при змалюванні цього життя ще складніше, бо тут наближається він до ще колючіших для боль-шевицької влади питань.
Та верства суспільства, що зветься інтелігенцією, скрізь визначається великою різнобарвністю в залежності від освіти, громадського становища, професії, місця мешкання і т. д., а большевицький погром, надто на Україні, утворив у її осередку нові відміни, а заразом в такій мірі змінив склад інтелігенції, що в обставинах СССР доводиться самому слову «інтелігенція» надати нове, не звикле попереду значіння та визнавати інтелігенцією тих, кого давніше за інтелігенцію, а часом і за півінтелігенцію не вважали б. Бо люди ці, не маючи відповідних освіти та розвитку, позаймали такі становища та виконують такі громадські справи, яких давніше вони ні зайняти, ні виконувати не могли. З другого боку, стара інтелігенція визнавалася і визнається большевиками за найгіршого їхнього ворога і на неї (особливо спочатку, а таки і зараз) були спрямовані найбільші нагінки большевиків. Значна частина старої інтелігенції мусіла емігрувати, багато було винищено розстрілами та виморено голодом. Решта, хто залишився живий, або викреслені радянським урядом з громадянства та скинуті на самі низи суспільства і пробувають у такому становищу, в якому не лишається ні часу, ні сили думати про щось інше, як про рятунок від голодної смерти та од ненависти переможців, або ж попримощувалися до большевицьких установ чи війська, як більші чи менші специ. Врятувавшись тим од останніх злиднів, вони мусіли, якщо не зректися своїх поглядів, так критися з ними і робити часом і те, що здається їм безглуздим або шкідливим. А проте і зараз вони не можуть мати спокою за свою небезпечність. У такому ж приблизно становищу мусять бути і нові кадри інтелігенції, що їх випускають большевицькі школи, які цілком природно не мають особливого успіху у прищеплюванні большевицьких ідей серед життя, що на кожному кроці виявляє лихі прикмети больше-вицького ладу.
Різниця у становищу, настроях та самій вдачі цих трьох розділів радянської інтелігенції значно більша, ніж малася коли-будь між ріжних розділів старої інтелігенції. Большевики, що оголошували себе оборонцями рівности, утворили з комуністів нову упривілейовану верству, привілеї якої без міри більші привілеїв старих вищих верств аж до без-карности або зменшеної карности за злочини. Ця привілейована верства
 складається з усіх комуністів од комуністичних верхів до звичайних партійців, які, хоч через нездатність і не займають посад, а проте мають привілеї, порівнюючи з непартійцями, хоч ті і стоять на значно вищих ступнях державних сходів. А поруч з тим і в межах партії мається велика різниця у становищу вищих та звичайних партійців. Матерья-лів для окреслення цієї ріжниці у сучасній наддніпрянській літературі ми не знайдемо, але тільки тому, що оповідань з життя комуністичних верхів, а також і з життя комуністів, що займають скільки-будь помітне становище, зовсім немає. Очевидячки, писати на ці теми у СССР небезпечно. Навіть взявши тон діфірамбу, письменник боїться поковзнутися. Письменство подає образки тільки дрібних партійців од сторожа та робітника до начальника якоїсь школи або офіцера нищих чинів... Та і тут письменник обминає писати про те, що могло б навести лиху славу на большевицький лад, і у белетристиці немає і згадки, напр., про упривілєйованість комуністів або про страшний розвиток шпигунства в СССР, хоч напевне ці теми не були б нецікавими для радянського читача.
Наддніпрянські письменники подають образи дрібніших больше-виків переважно тільки в двох виглядах. Це або, очевидячки, вигаданий тип лицаря без плям од комунізму, або злочинець, якого до злочинства доводить тільки його лиха природа та ще дуже часто він і комуністом ніколи не був, а всунувся до партії шахрайством... Отже, в усіх цих випадках ні комунізм, ні партія не винні за його злочини. Навіть хоч би людина до большевизму жила зовсім порядно і не корилася лихим впливам своєї природи, а злочинцем зробилася тільки за большевизму, наддніпрянський письменник не схоче чи не зважиться пояснити її моральне зіпсуття впливом комуністичного ладу та участю большевизму у большевицьких навалі та погромах. Тільки дякуючи відомостям з инших джерел та за допомогою порівняння змісту кількох оповідань, можно виробити справжнє освітлення.
* * *
Зупинимося насамперед на ідеалізованих типах дрібних большевиків. Щоб підмалювати большевика на героя, автори здебільшого беруть сюжет з військових подій часів військового комунізму, а за героїв — військових людей тих часів. Вони не знають страху у боротьбі з ворогом, не жалують і найближчих собі людей, якщо ті стають на перешкоді большевикам, арештовують батька (Любченко. «Чужі»), забивають коханку (Яновський). Останній ефект цей автор використовує аж у двох оповіданнях із семи, що складають його невеликий том «Кров землі».
Але відданість цих героїв большевицькій справі та їхній героїзм для неї залишається у наддніпрянських авторів без пояснення і не видко,
чим вона викликається. Часто автор і сам свідчить, що ідеології большевизму його герої не розуміють, а політграмоту заучують з такими ж охотою та розумінням, як колись москалі заучували «словесность». Певно, не з ідеологічного співчуття іде Василь («Військовий літун» Підмо-гильного) служити у чека. «Під три чорти літунство, я роблюсь чекістом. Це мені до вподоби. Га? Я оце вчора повернувся — повстання ліквідував. Ото розкішь!» — пояснює він, чому йде в чекісти. «Не люблю промов. Нащо базікати? Хочешь пити, пий, убити — вбий, а не пащекуй», — каже він вдруге...
Коли автор, як, напр., Романович-Ткаченко («Чебрець-зіллє») силується словами своїх героїв мотивувати цю відданість, це подібне на дитяче благузкання, якого, мабуть, і большевики всоромилися — хоч їм не первина плести несосвітиме. Наведім його слова: «Хочу, щоб на селі була гарна школа і для всіх електричність, а до міста щоб наблизилося запахуще зілля степів» (с. 20). «Як утома — ляжеш в степу, вдихаєш на повні груди дух землі і вже — де та сила взялася. От... дихати тим степовим повітрям... заселяти степи... іти туди з молотом, залізом, місто будувати, фабрики» (с. 65). Така мотивіровка ні переконати, ні привернути не може нікого, хіба лише саму п. Ткаченкову.
З сучасної белетристики ми не побачимо ідейного ґрунту співчуття большевизму серед рядових большевицьких партійців. Щось инше дало большевикам військо, слуг і перемогу. З того иншого у наддніпрянських письменників виразно підкреслено тільки ненависть до старого ладу. Але цього, очевидячки, замало, бо така ненависть буває й у тих, хто змагався проти большевиків, тільки більше свідома і уґрунтована. В оповіданнях сучасних наддніпрянських письменників ця ненависть часто не досить умотивована, а коли придивитися до поводження і вчинків їхніх героїв не тільки у відносинах до усіх громадян, а й у взаємних їхніх між собою відносинах, стає сумнівною присутність принципового ґрунту у їхній ненависті. Люде такого самого настрою, такі ж протестанти проти старого ладу з большевиків, уставляючи свій новий лад, поводяться та роблять вчинки далеко гірші, в яких можно б знайти геть більше причин до ненависти, а чомусь вони її не викликають.
Зробім для зразку таке порівняння: в оповіданні «Чужі» Любченко пояснює ненависть свого героя Михася тим, що його, коли він був хлопцем, за якусь провину піп вдарив, а батько побив. Безперечно, обидва зробили зле, і це могло викликати роздражнення, але ось військовий комісар Крига (Яновський, оп. «Рубан»), «з насолодою випускає пару куль У сонячного зайчика», а якщо до його кабінету в ту хвилю хто заглядав, зараз же вискакував, щоб «винести бідну голову». «Якщо кулі комісара залітали іноді у голови москалів, це були неприємні кулі, та все ж Комісара любили, «бо він бився, «як халера».
«Братишка, хто у вас комісар? — спитав большевицький санітар у матроса з бронепотяга.
Матрос не звернув уваги.
—	Я спрашую, братишка, це не Шурка Рубан?
—	Не! — матрос виразно плюнув на землю між собою і Большако-вим і задумливо почав розтирати калошею.
—	Ти не задавайся, братишка, — сказав... Большаков, — видали таких.
Матрос витяг з кишені ногана і демонстративно звів курка.
—	Бачиш, шпана санітарна?»
Такого і подібного поводження можно навибірати з оповідань досхочу. Згаданий Михась з оповідання Любченка, прийшовши до батька, щоб пограбувати, у боротьбі вбиває його. Ці й инші большевицькі герої з наддніпрянських оповідань здебільшого люди анархичної вда-чи, яким «нема впину». Гостра жадоба до усяких утіх, до необмеженого самоправства, до можливосте безкарно тішитися знущанням з инших, щоб відчути свої зверхність та силу, — це ґрунтовні риси людей цієї вдачи. Сліпі у громадських питаннях, вони не відчувають усієї страшної шкодливости свого настрою, покладаються тільки на свою фізичну силу і ненавидять усяку організовану громадську силу, яка могла б їх обмежити. Анархична частина нашої людности посунула до большевиків саме через те, що в часи військового комунізму мала там безмежну змогу вбивати, грабувати, знущатися не тільки безкарно, а ще й чуючи облесливу хвалу собі за такі вчинки. Большевизм тим особливо і припав до серця цим людям, що ніде, пріч хіба у дрібних ватажків, не давано їм такої волі до самоправства. За цю волю вони мирились і з самоправством над собою большевицького оточення, підлеглих, рівних і старших за себе большевиків.
На жаль, у нашому громадянстві ці анархичні елементи були найактивніші і це було однією з причин перемоги большевиків, а в додачу ще наше не звикле до політичного життя громадянство мало в собі такого елементу багато. В оповіданні Підмогильного «Третя революція» большевицький шпик при штабі Махна Алеша так характеризує махновців: «Той хлопець з обрізаном іде тільки тому, що має м’язи і хоче ворушитися. Ми даємо Махнові організувати їх, а потім приходимо й експроприіруємо на свою користь». Але і ті люде, що большевики збіра-ли самі, без Махна, не варті кращої характеристики, бо і ця ще прикрашена.
Діставши перемогу, большевицькі верхи рішуче змінили тактику і почали заводити найсуворішу дисципліну, але такими ж анархични-ми неправними способами. Комуністичні низи почули себе обмеженими та приборканими, їх потішають ще різними привілеями, кращим
забезпеченням, але самоправство тепер дозволяється їм тільки в певних випадках, коли це відповідає намірам большевицької влади. Це викликає серед комуністичних низів жалі та, оскільки вони освідом-люють зміну, розчарування. «Плакати хочеться гіркими сльозами, що військовий комунізм занепадає» — бідкається Іван Верещак, один з улюблених героїв Романович-Ткаченко з «Чебрець-зіллє». Як не силкується пані Ткаченкова причепурити Верещака та инших своїх боль-шевицьких героїв у якихсь творців «в сфері будівництва нового життя людности», прикрасити їх різними гідностями, це таки той же анар-хичний елемент нашого суспільства, що веде селян на грабунки, стає героєм на продрозвідці, себто на грабуванні селян, та плаче за військовим комунізмом.
Безперечно, і до большевизму у нашому суспільстві було досить людей такої вдачі з нахилом до неправних вчинків, та большевизм з’єднав їх, зібрав докупи, дав їм змогу виявити своє самоправство, так мовити, розсмакувати приємність його, давши йому теоретичне виправдання, поширюючи думку, ніби «все дозволене». В цей спосіб большевизм виховує в своєму осередку злочинців навіть і проти себе та свого ладу. Після такої школи партійці обкрадають комуністичні інституції, ґвалтують своїх же комуністок і т. п. Герой повісти Дніпровського «Наяда» без сумніву топить дівчину за те, що вона не хоче його кохати, певніше — з ним жити. Робітник з иншого оповідання того ж автора «Елегія» нахваляється вбити свого сусіда по кімнаті Адольфа, прибиту комунізмом і долею нещасну людину, за те, що той затоплює свою залізну грубку. «Бив їх на фронті тисячами, а одного... у його в хаті уб’ю як жабу», — каже він.
Так впливає большевизм на своїх партійців не тільки в часи військової боротьби за перемогу, а хронично, протягом усього часу панування большевицького ладу, відсутністю законности і в цілій системі урядо-вання, і в діяльності окремих урядовців, починаючи з верхів. В тих умовах никне почуття права, а росте нахил до самоправства не тільки в людях згаданого типу, айв усім суспільстві; і в тих, хто пристав до боль-шевиків не для самоправства, а з инших причин, і в тих навіть, хто сам терпить од большевицького ладу. Навіть згаданий вище Адольф з оповідання «Елегія» з одчаю трохи не робиться злочинцем — його тягне зарубати свого напасника або його жінку. Він бере в руку сокиру, але випадково не доконує свого наміру, а вішається...
* * *
Становище спеців-некомуністів, що займають приблизно ті самі ранги, як і комуністи, за яких була мова, значно гірше: над ними завжди
висить страх, вони добре знають, що уряд визнає їх за своїх ворогів та ставиться до їх з підозрінням, а тримає на службі тільки через те, що не має своїх. їм завжди загрожує, що їх викинуть на вулицю, гірше, що їх потягнуть до чека навіть і не за їхні гріхи, а на те, щоб вкрити ними гріхи партійців. В описах їхнього життя раз у раз видко тяжкі злидні. Під тягаром їх та постійної загрози ці люде гублять громадський інтерес, а навіть інтерес до власної домівки та — як Володимир Петрович з оповідання Підмогильного «Сонце сходить» — зустрічають день «з невиразним острахом».
Та ще гірше становище недобитків колишніх буржуїв, викинутих большевиками з суспільства. У пані ївги, удови землевласника, хоч вона мешкає у місті, а ще й співчуває до певної міри большевикам, забіра-ють кімнату, а її саму викидають на вулицю («Історія пані ївги» Підмогильного). Пан Адольф («Елегія» Дніпровського), якщо і був колись буржуй (цього з оповідання не видко), то невеликий, а може, й просто колишній службовець. Проте посади він не має, бо посади є тільки урядові. Голодний дожива він у холодній хаті і його тяжке становище не тільки не викликає співчуття у його сусідів комуністів та больше-вицького міліціонера, а ще заохочує познущатися з нього. Дуже багата колись, тепер цілком пограбована, землевласниця Данченко, дядина большевицького літуна Сергія, так оповідає про страждання, заподіяні їй большевиками: «Що я стерпіла! Мене бито по видові, тягано за волосся, як повію. Чотири місяці, чотири місяці як один день держали мене в льоху і допитували, ставили під стінку розстрілювати». В додачу її чоловіка утоплено, його брата розстріляно яко заложника. Вона горить помстою, але ж ненависть її росте не з самого тільки почуття помсти. Те, що уся діяльність большевиків виправдує з громадського погляду цю ненависть, надає їй буйного зросту, загострює її, робить її вже не тільки особистою. «Гукали, — каже Данченкова, — братерство, воля. А тепер — крівавий чобіт. Усе розчавив дикий чобіт. І хто? Варнаки, про-стітутки. Нас питцями людської крови проголосили, а самі жменями п’ють. Оця страшна бутафорія — комунізм».
Большевицькі утиски та жорстокість, що найтяжкою вагою впали на колишню буржуазію, антибольшевицьку інтелігенцію та заможне селянство, яке було зачислене теж до «буржуїв», викликає серед інтелігенції у різних людей неоднакові відношення та реакцію. Коли пані Данченкова шукає способу помститися, пані ївга не виявляє жадного роздражнення, бо з покорою та каяттям приймає усі обвинувачення большевиків, а пан Адольф, дійшовши до одчаю, кінчає самогубством. Таке неоднакове відношення і такий неоднаковий відгук на большевицькі насильства можна зрозуміти і пояснити, але не можна здоровим людським розумом та почуттям зрозуміти відношення до большевиків
Галочки, дочки Данченкової, та Сергія Данченка, небожа її чоловіка, большевицького літуна.
Галочка не тільки з казковою легкістю забуває страшну смерть батька, знущання над матір’ю, вона навіть починає лютитися на матір за те, що та не ставиться до цього так легковажно, як вона, що не кориться силі, і через неї їй, Галочці, можуть статися неприємності, можуть її арештувати. Вона не хоче і доглядати за матір’ю, коли та заслабла. «Не хочу бути покоївкою, я жити хочу», — таке її виправдання свого поводження та свого настрою. А життя вона бачить у коханні в такій мірі еротичнім, що вона не в силі ще раз не віддатися парубкові, який нещодавно звів її, зразу після того, як він попередив її, що покине її.
Її брат у других, Сергій Данченко, був літуном у армії, коли большевики захопили владу. До цієї зміни він поставився цілком безпринципно і залишився у радянському авіафлоті через те, що його ніщо пріч жінок не цікавило, та через те, що кохався у літунстві. Він залишився там і далі ввесь час, поки большевичня посіла й Україну, себто і тоді, коли мав вже досить нагоди пізнати природу большевиків та большевицького ладу. Коли, приїхавши додому, почув він про трагічну загибель батька, про втечу матері за кордон, про насильства, які чинено його родині, то і це не викликало у йому відрази та ненависти до большевиків. Він кохається в літунстві тому, що негарний і його не кохають жінки, а в цим його постійна журба, яка роз’ятрюється, як рана, літання ж дає йому забуття. Дома він сливе не звертає уваги на оповідання про страждання своїх близьких, увесь захоплений єдиною жадобою знайти кохання, узяти жінку, не ту чи иншу жінку, яку він кохає, а яку-будь жінку, бо він кінчає самогубством не тоді, коли довідується, що Галочка, яку він ніби покохав, живе з иншим, а лише тоді, коли тратить надію, що яка-будь жінка покохає його. Самі мрії його про кохання надзвичайно фізіологічні та перейняті садизмом, бажанням мордувати свою улюблену. Божевільне перенапруження полової жадоби кипить у ньому навіть у хвилю, коли на його руках конає тітка, хай не мила йому, але ж людина. І в ньому, і в його сестри у других Галочки еротичні почуття панують над цілою психікою і витискують з їхньої душі які-будь инші почуття і думки, їм байдуже усе инше, що діється довкола, пріч утіх кохання.
Таке перенапруження (гіперстезія) цього почуття не є природним, а заразом є великою небезпекою для кожного громадянства, в якому воно розкоріняється. Ніякий прогрес, ніякий рух неможливі в суспільстві, де уся енергія людська звернута на еротику. Не дурно большевики так дбають про полову вільність, так сприяють усяким половим перебільшенням та силкуються поширювати думку, що кохання є тільки найпростішою еротикою. Для їх це найкращий спосіб знесилити громадянство,
 зробити неможливим жодний протест проти себе. Якщо вірити радянським письменникам, большевики мають великий успіх в своїх заходах морального зіпсовання людности і в цьому обсягу, а хо-робливий лад радянський, де люди позбавлені змоги якої-будь громадської, а навіть і господарчої діяльности, теж сприяє поширенню цієї хвороби. Та знесилене розпустою громадянство не тільки безсиле боротися з злочинним урядом, воно не матиме сили і підтримувати та обороняти свій уряд.
1928, ч. 33
