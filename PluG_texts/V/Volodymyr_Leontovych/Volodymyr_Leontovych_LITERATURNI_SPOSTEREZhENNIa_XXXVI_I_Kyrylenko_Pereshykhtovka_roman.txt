XXXVI
I.	Кириленко. «Перешихтовка», роман
Роман Івана Кириленка «Перешихтовка» видання видавництва «Література й Мистецтво», Харків, 1932 р., є знову, як і «Крізь кривду і кров» Отаманюка, підроблена під белетристику агітаційна брошюра. Тільки завдання Кириленка стосується иншої, ніж в Отаманюка, галузі боль-шевицького будівництва — саме індустріялізації, і має впливати не на чужинців, неосвідомлених у совітській дійсності, а на совітських робітників. Тому Кириленко не може так рішуче, як Отаманюк, ухилятися од дійсности, а мусить робити це з деякою обережністю. Кириленкові не можна так просто заперечувати тяжкого становища совітських робітників та безпорадного стану совітської промисловости. Йому доводиться часом про дещо примовчати, а часом, подаючи опис того заводу, де відбувається дія його роману, він описує ту чи иншу подробицю мов мимохіть, так, наче на тому заводі в тому відношенні — все гаразд. Наприклад, на с. 9: «Ліворуч, за садком, колонія Леніна і чепурні будинки віяли чимсь новим, нагадуючи про перемоги заводу»; на с. 15, розказуючи, що на завод привезено тисячу нових робітників, коротенько вкидає: директор «дав розпорядження негайно влаштувати їх як слід». Хоч це і не відповідає тому, що бачуть робітники по своїх заводах, та Кириленко сподівається справити у них вражіння, що по инших заводах становище робітників вже покращало, а виробництво налагоджене, та, найголовніше, що досягнено втручання робітників у керування заводом, отже і їм можна того досягти, а це зменшить їх сумніви щодо комунізму, а може, і поновить їхні симпатії до совітської влади.
Совітська влада визнає дуже важливим для себе запевнити робітників, що вони хазяї совітських підприємств та саме їм належиться керування на заводах, сподіваючися підлатати цим свої взаємини з робітничою верствою та зберегти її підтримку, бо з усіх верств совітської людности тільки ця одна ще не остаточно відкинулася від большевиків. Тому, щоб мати нагоду підкреслювати особливе значіння робітників у совітській державі, Кириленко мусів признати наявність та описувати у своєму романі деякі, так звані большевиками «прориви» в житті та праці совітських заводів, завіряючи, вже цілком всупереч правді, ніби ті прориви вже полагоджено втручанням робітників. Завдяки Цьому, а також певній моральній сліпоті, властивій Кириленкові, як і иншим большевикам, здибуємо ми в його романі і правдиві негативні риси заводського життя в СССР. Иноді ж, хоч і зрідка, виявляються в ньому лихі риси того життя і через необережність автора. Так, коли ніженер Ротман почастував робітника Стояна тютюном, той «робив ци
гарку майже з релігійною побожністю, як на селі бабусі їдять перший шматочок свяченої паски» (с. 113). Чей же це показує зовсім не таке вже добре становище робітника, бо, знати, що самому Стоянові не все можна розжитися на свій тютюн.
Одна з тих лихих рис совітського життя, що виявилася в романі Ки-риленка, — це відношення большевиків до різних верств суспільства. Перемогли вони та захопили владу не тільки за допомогою робітників, а і селян і лівої інтелігенції. Та, не зважаючи на це, до останньої ставилися вони вороже та ліквідували на широку руку тих інтелігентів, без яких могли обійтися. Тих же, що були їм потрібні, використовували, ховаючи свій намір згодом, як мине потреба, винищити їх, використовуючи ж, ставилися і тоді до них брутально і неприязно: «Ми пускаємо завод, — кажуть вони Файнові, — ви, здається, інженер фаховець шахтів-ник, а нам таких бракує, ходіть!» І Файн мусів іти, «бо почував на плечах мозолисту руку. Вона тиснула його вагою рейки» (с. 157). А на заводі намагаються вимагати з нього його секрети виробництва, а врешті обвинувачують у шкідництві. Навіть тим з інтелігентів, хто, як Яров, записалися до партії, випікають очі «опортунизмом». Усі улюбленці Ки-риленка з дієвих осіб його твору — це напівграмотні самородки (як ніби геніяльний стратег з робітників Зарубний або редакторша часопису — робітниця Таня), які, на думку автора, роблять все краще од фахівців з їхньою довголітньою наукою, доходячи до всього тільки своїм розумом. Це дуже характерна для большевиків риса — ненависть не тільки до матеріяльного особистого багатства, а й до особистого багатства морального і розумового.
Допомога селян була для большевиків, поки вони не захопили владу, ще необхідніша, і тоді вони не шкодували спокус та обітниць, щоб приманити селян на свій бік, але ставилися до селян і тоді нещиро, вважаючи їх «індивідуалістами, нездатними дисциплінуватися». Про робітників з селян Кириленко пише: «од їхніх дотепів та натяків тхнуло дрібним власником-індивідуалістом, що йому будь-яка дисципліна і та, «що йде йому на користь (?), видається найтяжчим ярмом» (с. 8). Тому, як тільки большевики почули в собі силу і побачили селян у своїй пастці, розперезалися і так натиснули на них, що од колишньої прихильносте селян до большевиків не лишилося і сліду, і большевики мають тепер в селянстві запеклих та вічних ворогів.
Тим необхідніше для большевиків зберегти прихильність робітничої класи і тим небезпечніше для них, що і серед неї наростає до них ворожнеча. Робітників, як і селян, большевики привернули було до себе обіцянками, яких і не хотіли, і не могли здійснити. Становище робітників на совітських заводах, навпаки, без порівняння гірше, ніж було на заводах приватних власників. Большевики, щоб підживити серед робіт
ників прихильність до себе, удаються до згаданого агітаційного способу, запевняють їх, що фахівці-інженери і тимчасові робітники з селян — вороги совітської влади та шкідники, а сталі робітники, як хазяї підприємства і перша верства совітської держави, мусять «боротися проти шкідництва за виробництво». Ті запевнення здіймають в робітниках пиху та гордощі довір’ям та поважністю доручень од влади. Це, безперечно, менше принадна та менше дійсна омана, як дозвіл грабувати та ріжні дрібні привилеї, якими манили большевики робітників спочатку, і не знати, чи довго вона ще впливатиме, але поки що частину робітників, переважно молодих, вона ще оплутує та схиляє на бік больше-вицької влади, примушуючи їх служити її намірам та бажанням.
«Наші штурми змобілізували масу» — радіє комсомолець Свири-денко (с. 257). «Я не сумніваюся, ми ж все-таки хазяї в своїй країні» — каже Захаров (с. 29). «Юрченко був свідком першого нічного штурму комсомольського осередку. Сам несподівано став не останнім бійцем в тій атаці. Це почуття сповнювало його досі невідчуваною гордістю та відповідальністю» (с. 122) — пояснює автор секрет впливу на робітників.
Для утворення його большевики раз у раз скликають засідання, видають заводський часопис, заохочують робітників до балаканини, до складання відчитів, співробітництва у часопису, до стеження та шпигунства і за фахівцями-інженерами, і за иншими робітниками та й один за одним, виступати проти них з обвинуваченнями.
«Ми господарі, тому треба надіслати до контрольної комісії усіх, хто ухиляється» (с. 195) — навчає секретар парткому, а робітник Марко, спантеличений та заохочений партійними брехнями та хвальбою, вихоплюється на відповідь з пропозицією, бажаною секретареві, яку тому незручно було б підносити самому: «На мою думку, — гукає він, — негайно звільнити всіх до одного, а декого передати ДВУ» (с. 199). На засідання редакції приходять десять робітників з заявою: «Треба натиснути кого слід» (с. 257).
Оплутані тими хитрощами, ці большевицькі прислужники не розуміють, що, підтримуючи большевиків, працюють проти себе, утворюють сприятливі для влади умови притиснути і їх самих. Большевики не тільки погіршили матеріяльне становище робітників в такій мірі, що і не збалуваний та невибагливий совітський робітник не в силі його герпіти і розбігається з заводів, не тільки завели примусову працю, а іце й тримають кожного робітника під постійним підозрінням та шпигунським доглядом цілої зграї своїх же товаришів, і то не лише щодо виконання ними своєї роботи, а й щодо його політичних та соціяльних поглядів, навіть і до цілком інтимних справ його особистого життя. Редакторка Таня висловлює: «класовий контроль навіть над так званими особистими справами — річ цілком законна» (с. 154).
Галасування большевиків про піклування свої за робочий люд, про те, що комунізм та совітська влада корисні робітникам — є тільки агітаційною брехнею. В дійсності і совітські підприємства, і увесь совітський лад дбає зовсім не про робітників, а про користь комуністичного уряду, власне ж купки комуністів, що і революцію «поглиблювали» тільки для задоволення свого божевільного честолюбства та своєї ненажерливої жадоби матеріяльних благ. їхня балаканина про суспільні завдання, про добробут робітників — це тільки спосіб триматися у влади. Річ звичайна — хто обіцяє забагато, не дає нічого.
Коли молодий інженер Ротман сказав директорові заводу Юров-ському: «Ми надто мало шануємо в робітникові людину. Яка важка їхня праця», Юровський, ставленник комуністичних верхів, один з тих, хто в СССР справді, а не на словах тільки захопив упривилєйоване становище, одрубує: «Вашими устами говорить інтелігент і народолюбець, а не твердий політик. Ми мусимо виходити з конкретних можливостей» (с. 98); і далі: «Тяжко всім, тяжко і їм біля печі, і нам з вами біля проектів» (с. 99). Це каже один з тих, хто докоряли і докоряють старій буржуазії тяжким становищем робітників та капіталістичного ладу і хто, авжеж, не схотів би і слухати буржуазії, якби і вона виправдувалася «конкретними можливостями», а інтелігентську роботу, отже і роботу над проектами, вважав за ніщо. До речі, цікавий приклад з життя, як большевики витолковують для себе «конкретні можливості». Нещодавно у «Правді» обвинувачувано адміністрацію совхозів в тому, що дорого платять за уборку десятини хліба — 6-8 пудів зерна. Шість-вісім пудів і найдорожчого зерна — пшениці — коштували до війни 6-8 карб., а така платня зовсім не була найбільшою по буржуазних господарствах за уборку десятини хліба. Тоді большевики збивали ґвалт, що вона замала, тепер, що завелика.
Большевики, заохочуючи робітників до втручання в керовництві заводами, завіряють їх, наче воно потрібне для розвитку виробництва та рятує промисловість від шкідників. Таня каже: «дайте їм опанувати технику, вони ще не такої заспівають» (с. 153), а інженер Ротман, слухаючи обмірковування пропозицій молоді, думає: «молодця, тиснуть по-большевицькому». Самі робітники, авжеж, охоче з тим згоджуються і вихваляються з самозадоволенням, властивим малоосвіченим людям. От, напр., робітник Калач: «я ще не такої можу заспівати. Це трохи підучуся, а тоді сам шихту складатиму» (с. 257). Та в дійсності, щоб додуматися хоч до найпростішої думки, і то такої, що фахового знаття не потребує, нарада робітників витрачає невідповідно багато часу. Тільки після численних засідань на протязі двох декад домислюються комсо-мольці-каталі, що самі вони не можуть постачити до домни скільки треба вагонеток, якщо не подадуть їх їм ті цехи, що це роблять, не можуть
 доправити доброго матеріялу, якщо вантажники навантажуватимуть вагонетки невідповідним. Ще кільки тижнів знадобилося нарадам комсомольців, щоб зміркувати, що й вантажники не можуть подати доброго матеріялу, коксу і т. д., коли инші заводи, що їх виробляють, постачатимуть на їхній завод брак. В промовах та викладах комсомольців, що подає Кириленко, і найприхильніший читач знайде мало путнього. Сам Кириленко так описує один з тих викладів: «Алеша зривався з тону, ковтав закінчення фраз, смикав себе за голене підборіддя і знову апелював до зошиту» (с. 47). Він же каже, що на заводі виробляється «нова індустріяльна лексика» (с. 50). Але що то за лексика, хай читач сам зробить присуд, переглянувши кільки розмов Кириленкових робітників.
Заведений большевиками по заводах лад: безпотрібна балаканина, численні засідання робітників, співробітництво в часописі, шпигування і т. д. забірає у них стільки сил і часу, що це неминуче відбивається зле на продуктивності їхньої праці та зменшує виробництво. Хоч би вони і робили все те в часи відпочинку, вони так виморяться, що не зможуть добре робити свою питому працю. Разом це утворює по заводах атмосферу недовір’я і ненависти і між робітниками, і між ними та фахівцями, що знеохочує усіх до роботи.
Ще гірше відбивається на виробництві та на розвитку промисловосте ґрунтовний принціп комунізму, покладений большевиками в основу підприємств. Відкинення особистого інтересу та ініціятиви згори виключає можливість розвитку промисловосте, неосвідомленість та нездатність до ділових справ, властиві і природні большевикам, діють у тому напрямі. Люде, що всю кар’єру свою будували на демагогії, а все життя своє віддавали досі агітації та революційній боротьбі, не могли розвинути в собі здатносте до промислової діяльносте.
Варто звернути ще увагу на питання про вплив большевицького ладу, ідей та революції на духовний рівень робітництва, питання, якому Кириленко намагається дати большевицьке освітлення, запевняючи і від себе, і словами своїх дієвих людей, що вплив цей є не просто, а виключно корисний: «наша революція родила стільки героїв, стільки сильних, волєвих людей, що просто ми не спроможні збагнути, зафіксувати це» (с. 86). «Ми свідки народження зовсім нових людей у процесі боротьби» (с. 92). «Для них героїзм в добу соціялістичного штурму вже став орга-ничним і звичайним явищем» (с. 190). «Революція захопила мене своєю стихійністю, високими пориваннями, прекрасними ідеалами» (с. 93), каже один з дієвих людей. Але у тому ж романі Кириленка надибуємо факти, що свідчать скоріше про здичавіння, ніж про духовний зріст його героїв під впливом большевизму. Насамперед, «високі і прекрасні ідеали» большевицької революції, коли автор дає їм хоч трохи детальне окреслення, показуються зовсім не високими і не прекрасними. Є це
без жадного огляду на правду та справедливість голий матеріялістичний класовий егоїзм, опертий на егоїзмі особистому. Для задоволення його Кириленко визнає дозволеними хоч і найгірші почуття жорстокости та всякі злочини. На погляд його та його героїв, «в наші часи смішними й дикими здаються всі правила поведінки, ритуали, традиції» (с. 92). А без них більші і дрібніші большевики приходять до висновку, що «в наші дні немає часу затримувати увагу на окремих особах, наші дні вимагають руху, невпинної боротьби без будь-якої сентиментальности і зайвої лірики» (с. 97). Найбільший улюбленець автора — Зарубний, якому колись чоловік Лії (теж одна з улюблениць автора — людина зовсім не високої моральности), коли того арештовано і обвинувачено у шкідництві за її згодою і з почуттям жорстокого задоволення, завдає ще і моральної муки — сповіщає його, що Лія тепер з большевиками: «його це більше приголомшить, як арешт, а таких жаліти нічого» (с. 204) — каже він. Начальник большевицького загону, який помилково заарештував, а заарештувавши, обезвічив того ж Зарубного, коли він тікав з полону од білих, дарма на цю помилку вихваляється: «наші хлопці вміють ударити як слід» (с. 236).
Мабуть, визнавши, що терен буденного життя на заводі ще не дає змоги так, як хотілося, прославити большевиків, Кириленко втискує у свій роман історію та воєнні пригоди, нічим власне з романом не зв’язаного Зарубного, що тільки на останніх сторінках роману з’являється на заводі — виступає на кон персонально. Робить це в коротких нотатках письменника Отави, записаних ним яко матеріял для ніби иншого твору з переказів робітника, що на горожанській війні був під командою Зарубного. У тих нотатках Кириленко «наколотив стільки гороху з капустою», що на розгляд їх треба було б написати ще скільки сторінок, якби ті нотатки були чогось варті.
1932, ч, 38
