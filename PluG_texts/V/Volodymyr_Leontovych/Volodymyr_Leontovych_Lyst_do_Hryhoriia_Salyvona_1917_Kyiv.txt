III. 60460
Високоповажний Григорію Дмитровичу!
Завтра (7-го) вранці д[обродій] Кістяковський надішле до друкарні коректуру «возванія» їхньої партії. Дуже прохаю Вас, якщо можливо, пустити в роботу сей заказ зараз же зранку і, поки добродій Кістяковський не надішле паперу, друкувати на нашому, очевидячки, поставивши їм в рахунок.
Термін зголошення партій близько, і д[обродій] Кістяковський і так вже спізнився. А незалежно від того, спочувати чи не спочуваїи поглядам партії, ніяково було б не допомогти їм; бо в кожнім разі се люде щирі і багаті знаттям та освітою.
Ваш В. Леонтович