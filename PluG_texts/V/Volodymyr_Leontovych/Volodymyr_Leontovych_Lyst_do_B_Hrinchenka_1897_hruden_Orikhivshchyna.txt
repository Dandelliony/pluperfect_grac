Високоповажний Земляче!
Спасибі велике за Ваш щирий лист і за вашу згоду. Вибачте, будь ласка, що затримав, якось сам не помітивши, лист Ганейзера до В-кого. Зараз досилаю його враз і Вашу розвідку про Куліша, маючи надію, що побільшивши перешлете його до «Русского богатства» хоч через мене, хоч через Володимира Вікторовича Лесевича. Він вже поїхав до Петербурга. Адреса його у П-зі така: Лиговка, 29, кв. 6.
Ви питаєте, чи не у Літературно-науковому збірнику маю друкувати моє оповідання, але не міг зрозуміти, що то є за збірник, либонь, не мав чутки за його. Будь ласка, повідомте. Що зараз пишете? Що друкуєте? Чи маєте які відомості про д. Кримського? Вибачте, що пишу так коротко, хотілося переслати Вам Вашу розвідку так, щоб постигла сьо
годні ще на почту, писатиму більше у подробицях цими днями. Міцно стискаю вашу руку.
З найбільшим поваженням Ваш щирий В. Леонтович.
В петербурзьких земляків знов виникла думка про видання українсько-російського журналу, збираються подавати прошения до цензури.
