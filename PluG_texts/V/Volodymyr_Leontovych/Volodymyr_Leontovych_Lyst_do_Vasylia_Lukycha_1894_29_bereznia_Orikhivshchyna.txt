Високошановний Добродію!
Бувши у Києві, не міг зразу відповідати Вам. Коли листи мої так Вас вразили радо, й дуже прохаю вибачити, але ж, не відаючи редак-ціонних звичаїв, я й не гадав, щоб слова мої були так неприємні. А ви, добродію, вже зовсім даремне й навмисне схотіли мене образити, підзо-рячи, наче я тільки одмагаюся вигадками, коли кажу, що рукопись, з якої Ви друкуєте, не власноручно списана й не перегляжена мною. Ті доклади, яким Ви себе у тому виявили, мають для Вас таку завіряючу силу тільки через те, що Вам не бажалося пригадати, що справа могла діятися ще й так: віддав я рукопись списати у Києві (що вона списана невласноручно й самі здорові бачите), їхати у Київ переглядати її не мав часу, пересилати її до себе, звіряючись на того, що списував, та шкодуючи часу, не казав, а прохав переслати її до Вас. Що воно діялося так саме, про те могли б посвідчити багато з тутешніх. Так що й самі бачите, що зовсім даремне приневолили мене читати Ваші закиди про те, що я тільки одмагаюся вигадками. Запевне, турбувати Вас моїм проханням, котре Вам здалося так неприємним, більше не можу й не хочу, але прохаю тільки закінчити якомога швидче друк «Панів і Людей», як вже впадеться, не згадуючи про помилки, огол[ошув]ати усе, було б непокоїти читачів цілком нецікавими речами.
Тим часом дуже прохаю написати, скільки кошту збавили Ви хоч на надсилку тих примірників «Панів і Людей», що надсилаєте, складаючись на мої листи, щоб я міг оплатитися перед Вами. Якщо одпишите, то прохаю переслати ще 1 примірник на адресу: Юевъ, Трехсвятительская, Екатерина Ивановне Албрандъ, Собственный дом й на мою адресу ще три примірники.
«Per pedes apostolorum» зараз списую й небавом надішлю на коли ж чи усе те оповідання. Чи деякі його глави здадуться Вам непридатні, то, будь ласка, ті частини, які не схочете друкувати, поверніть до збірника, що видаватиметься на користь будування памятникаТ. Шевченка, або, як не маєте на те часу, то одпишіть мені, чого самі не можете друкувати.
Фотографію свою загадав робити у Києві і, як зробиться, зараз надішлю. Біографічні дані такі.
Родився у Лубенському повіті, [на] х[уторі] Оріхівщина серед дворянської, а здається, й давньої української сім’ї Леонтовичів. Мати моя з роду Албрандів, емігрантів французьких часів Великої революції 1894 року. Іюля 24 сповниться мені 28 років. Нежонатий. 10 год віддали мене до 2-ої класи класичної гімназії у г. Лубнях. Мешкав я там між родича-ми, себто під доглядом й спочатку не дуже знайомився з товариством. З 5-ої класи почав блище привертатися до його й дуже улюбив змагатися з учителями як за питання, що належали до наук, так й за те, як вони поводяться з вихованцями. Здається, я обрид вчителям дуже й, мабуть, чи не через те ту охоту мою до балачок вважали мене небезпечним. Та коли клас, де я вчився (6-А), гуртом погнав вчителя грецької мови, то мене вирядили з гімназії. Того ж року я заледве знайшов собі пристанище у Прилуцькій гімназії, де і скінчив курс. Деяких вчителів гімназії так само, як і тодішнього директора її, згадую я з великою дякою і повагою як освічених та кращих людей педагогів.
В університеті я був у Москві на юридичному факультеті, але ні юридичних справ, ні служби ніколи не одправляв, а з університету поїхав на село, де й господарюю з того часу. З гімназії, як і з університету, кожного Різдва, Великодня та літніх канікул прибував я додому й сім’ю свою, а з неї найбільше Кохану й Шановану, як Святу, Покійну Мати мою, жінку такої величної душі, якої ніколи мені не впадалося бачити, вважаю я найбільше мавшими вплив на мене.
Писати почав тільки закінчивши університет, хоч ще й у гімназії переводив до біса бумаги на насмішкуваті вірші на товаришів.