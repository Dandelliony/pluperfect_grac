1923, 26 травня, субота [Меран]
Дорогий Євгене Харламповичу!
Нарешті візи ми дістали і, якщо, дасть Бог, все буде добре, то виїдемо звідси у понеділок в 2 години вдень. Поїдемо просто до Відня, якщо все буде добре, тільки на 2-3 дні, бо через візи і так припізнилися. Д[октор] каже стати у Відні у Отелі «Франс на ПІотені» — там і оселимося, якщо буде місце.
Перший день доктор велить Віктору у Відні пролежати, а вже на дру-гий-третій може спочивати звичайним способом (для його). В Баден я таки поїду довідатися, чи немає листів. Чи Ви за віщось розсердилися на мене, дорогий Євгене Харламповичу, чи нездужаєте? Чи Вам що недобре, що на мого листа не відписали, і я не знаю, чи побачимося ми з Вами, чи ні, чи хочете Ви побачитися, чи ні? І чи Ви приїдете, чи мені можна до Вас приїхати? Не маю відповіді, то не знаю, як і робити.
Якщо розсердилися, то се мене не дуже непокоїть. Як розсердилися, то і пересердитеся, не можем же ми з Вами розсваритися на старости год через погляди, або через, може, який не влучний з мого боку вислів у листі... Але мене дуже непокоїть те, що Ви не обізвались з того боку, чи Ви здорові, чи немає в Вас якої непричиности, і се дійсно дуже мене турбує... Якщо можна, то хоч обізвіться. Міцно цілую Вас і ручки Юлії Миколаївни.
Ваш В. Леонтович
P.S. Якщо схочете написати на Отель франс, я однаково буду там питати листів, хоч би там і не спинилися, і покину у швейцара або у конторі свою адресу.