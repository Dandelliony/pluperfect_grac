Вельмишановний Борисе Дмитровичу!
Нарешті Ваша розвідка «Зачем» таки побачила світу і видрукована у СПБВ [«Санкт-Петербургские Ведомости»]. Досилаю Вам примірник. Вибачте, що спізнився з сим. Вл[адимир] Вікторович], від’їжджаючи звідси на провінцію читати відчіта, доручив мені се зробити, а також переслати Вам Ваш рукопис за Куліша, який повернули з Віс[ника] Евр[Європи], і повідомити, що, на жаль В. Є. через віщось не схотів його друкувати. Влад. Вікт. дуже прохав Вас вибачити, що не пише Вам сам, але обидві відомости одержав він саме на від’їзді, від чого був дуже за-клопочений. Поїхав же він, збираючись читати аж у 13 городах, так що їздитиме, мабуть, місяців зо три, а в дорозі буде, мабуть, дуже втомлений, заклопочений, завше на людях, то і боявся, що з листом до Вас спізниться і через те, доручаючи мені написати Вам, і ще раз прохав Вас вибачити, що не пише сам.
Щодо бажання Вашого переслати рукопис до редакції Русской М[мели], Владимир Вікторович радить Вам попереду переписати рукопис, бо на цьому є прикмети, що він читаний вже у другій редакції, а се завше складає передсуд до твору, а пріч того, редакції якось ображаються, що автор обернувся до їх не вперше. Вибачте мені, що я зпізнився написати Вам це все, будь ласка. Виряджаючи Вл. Ві-ча, я чогось заслаб і кілька днів почував себе негаразд. Що ж у Вас доброго? Як Ваш замір складати альманахи? Чи маєте досить матеріалу? Вибачте мені, що досі не досилаю Вам нічого. Мушу попереду скінчити давно вже розпочате чимале оповідання для Г[али]чини (бо, мабуть, не відповідатиме тутешнім умовам). Воно мені не дає спокою, але впісля я з великою радістю буду Вашим співробітником. То і не сердьтеся на мене, [що] не присилаю нічого. Днів через 10 поїду, мабуть, до себе на село.
Бувайте ж здорові. Бажаю Вам усього найкращого.
Ваш щирий Вл. Леонтович
1898. Ноября 14