XVIII
«Червоний Шлях» 1929 року
У І та II книгах совітського місячника «Червоний Шлях» за 1929 рік друкувалися уривки з невикінченої повісти Ів. Франка «Не спитавши броду». До померлих письменників большевики зменшують свої вимоги і ставляться значне приязніше, ніж до живих. Не раз віддають вони хвалу, залічують до своїх однодумців тих з померлих письменників, кого, коли б вони були ще живі, залічили б до «соціалосоглашателів»,
а то і до контрреволюціонерів. Надто, якщо письменник видатний, а ім’я його має авторитет. Розрахунок тут видимий: небіжчик вже нічого всупереч не напише, а якби в творах його і малося щось большевикам не миле, те можно викреслити або і переробити. Велика більшість читачів не дуже тямить розрізняти напрямки, і в такий спосіб утворюється ще один видатний прихильник большевизму. При тій мізерії духу, яку самі большевики прищеплюють сучасному совітському письменству, це таки знахідка, яку можно використувати на рекламу.
Повість «Не спитавши броду» не викінчена. В тих уривках, що маються, типи ще не остаточно окреслені, ідея твору теж ще не виявилася, але писані вони зі звичайною для автора талановитістю і дають яскраві побутові нариси галицького життя. Читаються вони з такими заінтересованістю та легкістю, яких ніколи не відчувається од читання суто большевицької белетристики, особливо за останній рік, яка прикро вражає перекручуванням життя заради тенденції, і то перекручуванням з обов’язку, що до нестями обридло і самим авторам та втратило вже і прикмети щирої помилки.
Саме через те, що перекручування з обов’язку стало сливе неодмінною прикметою совітської белетристики, а малюнки з життя несовіт-ської України дають менше приводів до рекламної брехні, легше та з більшою приємністю читається з усієї решти белетристики «Червоного Шляху» за 1929 рік повість Козоріза з гуцульського життя «Чорно-гора говорить», хоч автор далеко не вільний од большевицьких настроїв.
«Чорногора говорить» — велика повість, написана досить яскраво, але читача за малим не ввесь час не покидає вражіння, наче вже читав те саме чи щось дуже подібне, і здається, що автор описує не те, що сам бачив, а лише перелицьовує розмови та події, які десь вичитав. Типи та взаємини між людьми, що їх подає Козоріз, були вже змальовані його попередниками, хіба тільки зрідка трапляється якась дрібна рисочка, може, ним самим спостережена. Навіть, як розмовляють дієві люди, здається, що це ті самі розмови і ті самі слова, які вже доводилося читати, тільки типи у Козоріза якісь спрощені, трафаретніші, менше в них свого питомого, своїх настроїв, думок, своєї поведінки, бо все, що не потрібне авторові для переведення своєї ідеї, він радо відкидає.
В повісті Козоріза гуцульський селянин, і то не один, а ввесь загал селянської людности, показані надмірно безпорадними, невдатними до виконання якої-будь справи і не через те, щоб увага їхня була звернута на щось інше, цікавіше, а тільки через якусь хоробливу знеохоту думати про своє діло чи роботу.
Хоч щороку трохи не усі гуцули йдуть заробляти, рубаючи ліси, і умови, які з того приводу робляться, а тому і способи, якими при тому ошукують робітників, є річ в тім краї загальновідома, але Микола ловиться
 в пастку, яку становить на його Двіндзель, зобов’язавшись платити великого штрафа, якщо не постачить умовленої кількости пил. Коли ж з цього приводу виникає позов і Миколі загрожує продаж майна з торгу, він не хоче обміркувати своє становище, прийти до висновку, що виграти справи не може, і сливе нічого не робить, щоб здобути грошей та оплатитися, хоч би спродавши ту частину свого майна, яка йому менше потрібна, а тільки ганьбить адвоката, що ніби негаразд його обороняє та нарікає на несправедливість закону.
Могло б здаватися, що автор підходить до питання про лихі наслідки такого становища, коли праворозуміння людности і закони, яким вона підлягає, суперечать між собою, що особливо часто трапляється в державах не однонаціональних, але зміст твору ні в чим не показує такої суперечносте, бо одні невиразні нарікання дієвих людей на «цісарські параграфи», що принаймні щодо згаданих відносин і гуцульська людність, і сам Микола, якби видання законів і залежало від них, не одійшли б далеко од «цісарських параграфів». Отже, якщо Козоріз мав на оці підкреслити зазначену суперечність, він свого завдання не виконав.
Я певен, що Козоріз занадто перебільшує та узагальнює невдалість гуцульського селянства. Неможливо, щоб ціла людність була такою. Але, якби так було справді, то вже не про невідповідність чи хиби законів треба б було говорити. Людей, що так неуважно ставляться до своїх справ, яким тяжко за них думати, ніяким законом захистити не можна і в їхніх бідах не закон винний.
У совітських письменників, от як в Нечая в повісті «Мухи» або в Епіка в повісті «Зустріч» бачимо протилежну тенденцію. З очевидним нахилом зробити вражіння, начебто комунізм здіймає розумовий та моральний рівень селянства, вони своїм героям з селян (само собою тільки тим, що поприставали до комуністів) надають зацікавлення до теоретичних питань, знайомість з літературою (авжеж тільки партійною), уміння керувати громадськими справами, вдатність до військового керівництва і т. д. Та дарма на усі зусилля авторів, саме ці герої їхніх повістей нагадують скоріше вивчених комуністичних папуг, ніж справді розвинених людей. В моральному ж відношенні вони після комуністичного вивчення помітно гіршають. Такий у Нечая Яків, що до комуністичної науки гидував грабіжкою, після ж неї самохіть іде грабувати фабриканта, тяжко його поранює, забиває варту, щоб здобути гроші на підтримку страйкуючих, і йде на це виключно з роздраження, загостреного постійним підштрикуванням большевицьких агітаторів, а не під впливом якихсь, хоч би і помилкових міркувань та хоч би помилкового переконання.
Ці комуністичні вихованці з селян, мимо волі авторів, вийшли в них типовими півінтелігентами гіршого ґатунку. Напхані трафаретними комуністичними реченнями, вони не придбали справжнього розвитку, думка їхня не зробилася гнучкішою, тоншою, вони скоріше втратили на вдатності думання. Одночасно вони цілком відбилися від села, втратили селянські настрої. Вони і не люблять його, селянська праця для їх ненависна, важка, вона не викликає в їх жодних поетичних почувань, як в великої більшості селян. Що б не казали вони про свої наміри, вивчившись, поробившись інженірами (це мріяння зробитися інженіром є типовим та дуже показуючим у селян-комуністів, як їх малюють совітські письменники) повернутися на село з якимись, в значній мірі казковими машинами та працювати для свого села, в дійсності село їм вже чуже, психологично вони вже робітники чи урядовці, а не селяни, і на село повернулися б хіба тільки, якби сільське господарство зробилося подібним до фабрики, а сільське життя до громадянського [ горожанського? ].
Такі зміни в психології селянської молоді під впливом комуністичного виховання помічені авторами, здається, вірно, але ж спостереження ті прийшли до них несвідомо, зазначили вони в своїх творах згадані з’явища проти свого бажання і, коли Нечай або Епік говорять од себе, вони все плетуть свої теревені про те, як, мовляв, працюватимуть на селі ці нові комуністи з селян, та намагаються натурчати читачеві про їхні розвиток та інтелігентність. Велика більшість серед комуністів, а в тім числі і комуністичних письменників, люди без широкої освіти, люди в шорах, що нічого не бачуть навколо себе і їм таки, мабуть, справді здається трафаретна большевицька балаканина за доказ великого розуму. Маленька ілюстрація з оповідання Епіка.
Чи могла б людина, що хоч трохи розуміється на справах урядування та обов’язках адміністрації, узнати відповідними для ролі адміністраторів людей, які, стрівши незнайому людину, без жодної підстави узнають її підозрілою, арештовують і, не перевіривши її паперів, не навівши слідства, збіраються її розстріляти. А герой Епіка Дем’ян Неживий (з селян-комуністів), посланий од повітового уряду в село Степа-нівку на посаду секретаря партосередку, якого саме при таких обставинах двоє дурних комуністів арештували і тільки випадково не розстріляли, врятувавшись, бере цих двох небезпечних дурнів собі за помішників, визнавши їх «найнадійнішими» на ціле село через те, що вони тільки двоє у селі партійні, а добродій Епік, як видно, цілком вважає те нормальним.
В цім випадку, як і в деяких инших, напр. в огидній сцені перевірки червоноармійцями документів у подорожніх, невдатність оцінити дійсну громадську вартість переказаних подій чи вчинків дозволяє
Епіку бути правдивим і подавати вірні образки з совітського життя, але частіше бажання показати його в кращому вигляді примушує його причеплювати своїм героям вчинки та настрої, противні їхній природі, плутаючи вражіння та позбавляючи їхній образ виразности. Чи ж правдоподібно, напр., як це у Епіка в «Зустрічі», щоб людина в такій мірі свідомо антибольшевицька, що її посилають з армії УНР емісаром для зв’язку з повстанцями, за три-чотири години захиталася в своїх поглядах, як менший Неживий, або, щоб дійсність большевицька мала в собі щось остільки принадного, щоб пояснювало таке захитання?
У Нечая сама будова твору потерпіла од тієї ж тенденційности. Повість його без жодної потреби переривається кільки разів вступними нарисами з минулого життя Василя Мухи. Василь не є головною дієвою особою повісти, в тих нарисах виступають на кон зовсім нові люди, які і далі не братимуть участи в подіях повісти. Ті нариси вплетені в повість, але чужі їй. Такого способу творення уживали подекуди і дехто з світових письменників, напр. Достоєвський, але у його ті вступні, додаткові нариси були в тісному зв’язку з думкою та настроєм основної частини твору, а у Нечая такого зв’язку немає, а вплетені нариси хіба на те тільки, щоб похвалитися: ось ми, большевики, ще і на таке вдатні.
Менші оповідання «Червоного Шляху» за 29-й рік, за виключенням драми Хоткевича «Богдан Хмельницький» та його ж оповідання «Перун», так саме тенденційні, тільки тенденційність їхня ще дрібніша, усі вони писані для підтримки якихось чергових заходів большевиць-кого уряду. «Голодний степ» Ле, «Пурґаторіум» Золки, «Бруд» Голоти мають завданням ганьбити ненависних большевикам спеців, «У ночі» Жигадла, «Проти батька» Корженівського — ще більше ненависних куркулів, «Святий, ангел і Шлема» — повстанців, «Юбілей» Демчука має показати, що тих спеців, які совісне на большевиків працюють, вони таки шанують, «Прикре непорозуміння» Добровольського — ніби уряд СССР і справді б хотів переводити українізацію, та заважає громадянство, і нічогісенько в них пріч такої дрібної, грубо переведеної тенденції немає. Хіба у Жигадла та Корженівського поблискують окремі цікавіші, хоч і дрібні спостереження.
Протягом 29-го року були ще надруковані у «Червоному Шляху» дві ніби казки на тему про визискування — «Про гніду кобилу» Ванченка та «Шкапа» Чайківського і три речі — так ніби гімни большевизму, це «Нас кличуть гудки» Романович-Ткаченкової, «Розвідка» Раїси Азарх та «Зустріч» Сеника. От тільки ці автори, а особливо дві перші, мають такий хист чи смак, що, що дужче вони чимсь захоплюються, тим гидотнішим воно здається для морально здорової людини.
Тенденційність белетристики «Червоного Шляху» так обридає, що, здавалося б, читач мусів би відчути полегкість та задоволення, натрапивши
 серед моря тенденційної белетристики на дві речі Хоткевича — обидві з життя давно минулих часів, які через те і не чіпають гострих тем сьогодняшніх днів СССР. Та Хоткевич кохається у екстравагантно-стях і, мабуть, любить покпити з свого читача. Тільки цим можно пояснити той спосіб друкувати свій твір, яким надруковано його «Богдана Хмельницького». Сторінки нумеровані, як звичайно, одна по одній, але більшість з них поділено на три стовпчики і читати їх, як звичайно, один по одному на кожній сторінці не можно, натрапите на нісенітницю. Та немає і певности, щоб кожного стовпчика треба було читати окремо до його кінця по кількох сторінках, бо в п’єсі незчисленна кількість дієвих осіб, для розмов кожній з них наділив автор дуже мало місця, а ще подекуди під одним іменем є кілька речень, що починаються з окремих щилок, і одно є ніби відповіддю чи увагою з приводу другого, а хто дав ту відповідь — не знати, бо не показано, але ж і не той, хто зробив запитання. Через те не пізнати, хто з дієвих осіб з ким розмовляє, так ніби усі вони говорять кудись у просторонь. Зненацька три стовпчики уриваються, розмова далі провадиться вже на двох рівнобіжних стовпчиках, часом і на одному, і знову несподівано переходить на три. Жадних пояснень немає і, каюся, я так і не певен, чи додлубав-ся, як читати цю п’єсу.
Через те обмежуся тільки однією увагою. Дякуючи надмірній кількості дієвих осіб, окремих типів автор дати не міг. П’єса справляє скоріше вражіння образка схвильованого, розворушеного великого натовпу та його настроїв, що, мов вогнені язики, вихвачуються то звідти, то звідти серед кублів диму.
1930, ч. 38
