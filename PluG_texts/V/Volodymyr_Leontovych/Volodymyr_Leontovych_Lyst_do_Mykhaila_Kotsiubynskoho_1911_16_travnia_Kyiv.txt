Дорогий Михайле Михайловичу!
Тільки що одіслав Вам телеграфним переводом 500 к[арбованців], але дістав зараз листа від Мих[айла] Сергійовича], щоби вислати Вам аванс — 200 карб[ованців]. Посилаю їх, вже вибачте, не телеграфно, а поштою, бо Іл[ля] Л [юдвигови]ч казав мені, що ще вспієте їх одержати. Бажаю Вам доброї дороги і доброго здоров’я Вам і Вашим і міцно Вас цілую. Вибачте, що так і не зібрався до Вас, — діла не пустили, та, як чув од Є[вгена] Х[арламповича], Вам би і не до мене було. Низенько вклоняюсь Вірі Іустиновні. Пишіть, будь ласка, якщо можна.
Ваш В. Леонтович