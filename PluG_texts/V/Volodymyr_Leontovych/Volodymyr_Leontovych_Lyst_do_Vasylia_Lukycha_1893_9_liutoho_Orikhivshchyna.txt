Високоповажний Пане!
Дякую уклінно за дуже почесну для мене згадку Вашу, за найбільшою щирістю радий услугувати шановній часописі Вашій оскільки здолаю. Відтак засилаю і зараз, зручаючи ласці Вашій, оповідання моє «Пани і Люде».
Якщо, маючи на увазі цензурні умови, схотіли б Ви викинути дещо, одначе не дуже багато з оповідання, я на те згоден з умовою, щоб не-друковані місця були позначені точками, але ніяких переробок робити не зможу.
Зостаюся з великим поваженням Влад[имир] Леонтович.