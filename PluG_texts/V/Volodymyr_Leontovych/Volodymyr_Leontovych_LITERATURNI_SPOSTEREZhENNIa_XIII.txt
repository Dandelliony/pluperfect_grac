XIII
Роман Підмогильного «Місто» є видатним з’явищем у нашій літературі. Він переймає читача дедалі усе більшим заінтересованням та уважністю, дарма на те, що це великий роман на 253 сторінки стислого друку і у йому немає складної дражнячої інтриги, а сучасний читач, заклопотаний хапаниною сучасного життя, зовсім знеохотився до белетристики великої розміром, дарма і на те, що зовсім не усім легко помиритися з настроями автора.
На щастя, роман цей не є агітаційним, як більшість творів совітських письменників. Автор не має завдання агітувати в певному напрямку, полемізувати з людьми инших поглядів, його більше цікавлять питання психологичні, а питання соціяльні не як бойові питання сьогод-няшнього дня, за те чи инше вирішення яких він має змагатися, а скоріше яко питання теоретичні. Його нахил до большевицьких поглядів виявляється тільки в його настроях, у його відношенні до тих людей та їх взаємин, що він описує.
Дякуючи такому опрацьованню своєї теми, Підмогильний заховує безсторонність в опису подій та фактів та в змалюванні типів і з своєю пильною та блискучою спостережливістю утворює яскраві, многогранні та глибокі малюнки життя та людей, і лише в оцінці цих людей та подій, ми, а думаємо, і більшість читачів, з одного боку, і автор — з другого розрізняємося і ставимося до тих людей та подій зовсім по иншому.
Дія в «Місті» відбувається в часи відносного тимчасового замирення совітського життя, вже по часах військового комунізму, в непманів-ський період, але ще до часів скаженої сталінської «лінії».
«Місто» є описом життя однієї людини протягом одного приблизно року, історія її розвитку від сільського парубка, що прослухав підготовчі курси для рабфаків, і до відомого письменника та діяча СССР. Інші дієві люди мають другорядні ролі, потрібні як оточення, серед якого виявляється обличчя головного героя — Радченка, хоч і вони усі, проте, переходять перед читачем живими людьми. Це портрети, хоч і не детально оброблені, окреслені кількома рисами, але влучні та живі.
Автор ставиться до Радченка з очевидною, мало з нашого погляду оправданою, прихильністю і, відчуваючи, що в житті та поводженні його мається багато відразливого, силкується виправдати його такими, правду сказавши, непевними міркуваннями, як: «на світі на себе варт дивитися вибачливіше, бо в житті, як і в гололедицю, можно падати й ин-ших валити зовсім випадково, цілком несподівано для себе і для ближнього» (с. 104) та висловлюючи співчуття «загартованості од дрібних забобонів, що тривожать людям сумління й отруюють їм життя». Навіть одним з епіграфів до свого твору Підмогильний вибрав цитату в А. Франса: «Як можна бути вільним, Евкріте, коли маєш тіло»?
Озброївшись такими непевними міркуваннями, Підмогильний вже без жадної відрази розповідає про негарні вчинки Радченка, засвідчує його негарні риси, бо, здається, певний, що усім людям, і то в яких не було б обставинах, в такій мірі природне бути лихими, що вимагати од людей моральности, прикладати до них який-будь моральний осуд (дрібні забобони) є річчю цілком зайвою. Через такі переконання, мабуть, і не цікавить автора питання, які ж умови життя, які причини витворили у Радченкові те недобре, що сам автор у ньому зазначає.
На протязі роману Підмогильний не раз підкреслює особливу ніби вдатність та талановитість Радченка: в селі він краще за усіх виготовився до іспитів у інститут, керував громадським життям села, у Києві краще за всіх вчився в інституті, поки не покинув його, визнавши для себе непотрібним; за яке б діло не взявся, одразу робиться видатним лектором, секретарем редакції, письменником, перші твори якого звернули на нього загальну увагу. Але чи усі ті досягнення Радченка справді виконані ним так блискуче, з дії ми власне не бачимо, з дії ця діяльність Радченкова не видна; це тільки твердження автора, а з того, що він з Цього приводу розповідає, здається навіть сумнівним, чи автор залишився тут безстороннім. Так Підмогильний переказує коротко фабулу першого оповідання Радченка про стару бритву, яким тобто звернув він на себе увагу. Власне про твори красного письменства можна судити остаточно не по фабулі, не по тому, про що в них мовиться, а тільки по тому, як воно мовиться, але фабула Радченкового оповідання така штучна, навіть чудернацька, що сим разом од самої фабули не йметься віри Присуду Підмогильного.
Займаючи центральне місце в оповіданні, Радченко ввесь час перед очима в читачів, ввесь час на кону, але ні своїм поводженням, ні тим, що він висловлює, він не виявляє ніякого особливого талану чи розвитку. Єдина людина у його оточенні з ширшими інтересами та більшої інте-лігентности — поет Вигорський, але в розмовах з ним Радченка усі, хоч далеко не завжди вірні, та завжди тонкі і бистродумні, міркування належать Вигорському, а не Радченкові. Певно, сам автор те помітив, бо вкладає таку думку Радченкові про їхні відносини з Вигорським: «їх вабить одно до одного те, що чуття у нього (Радченка) так само невпинно хвилюються, як у того (Вигорського) розум».
Дійсно, почуття в Радченка завжди гострі, ревні, пристрасні, але що то за почуття. Найдужче з них почуття заздрощів. Дуже часто сам автор зазначає, що воно керує його героєм. Він заздрить навіть такій маленькій людині, як Левко, за те, що той має «чепурненьку кімнату, працює, складає іспити», заздрить долі Максима, звичайного бухгалтера, навіть писати починає, письменником робиться із заздрощів, бо «оплески» письменникам «мало його не ображали», заздрить ще в багатьох зазначених і не зазначених автором випадках, трохи не кожному, кого бачить.
Він є надмірно жадібним до усіх життєвих приємностей, так само гостро, разом, мішма мордують його бажання влади, бажання зробитися комісаром, міністром закордонних справ, мати красне убрання, їздити на авто, були славетним письменником і мати гарних полюбовниць, жіночого кохання і простої розпусти, і усі ті бажання закрашені в його несамовитими злістю та заздрощами. Йому не досить, щоб бажання його виконалося, щоб він дістав те, чого хотів; йому ще треба, щоб він виключно, тільки сам посідав тим, а якщо і инші оте матимуть, це його не задовольняє. Дивлячись на феєрверки, він лютує, і лається, коли його коханка дивує: «чого ти? адже і ми дивимося», він суворо одказує: «Думаєш, для тебе пускають». У своїх мріях про жінок він хоче «розбивати жіночі серця, та ще «поспіль», хоче «розбивати подружжа». Отже, пристрасть у його сполучається з бажанням робити комусь боляче, когось, по можливості більшу кількість, унещасливити. Він ладен, не вагаючись, трощити усе, що стоїть йому на перешкоді в досягненні його бажань; проти тих, хто не хоче їх задовольнити, в йому зривається мстивість. Коли критик Світозарів не схотів вислухати його оповідання, Радченко, ідучи од нього, «снував невиразні думки про помсту»; а ось як він ставиться до своєї першої коханки: «він почував свою над нею владу і хотів, щоб вона корилася... І він, може, вдарив би її, — коли б вона надумала сперечатися».
Ця невгамована пожадливість до утіх, а зовсім не відданість тим чи иншим ідеалам, і небажання працювати для ідеї чи на користь громадянству — є головною рисою Радченка.
На початку роману ще ніби прокидається у ньому почуття обов’язку працювати на користь селянам, з-поміж яких він вийшов, і разом ненависть до міста. «Горожане», міркує він, «все це старий порох, що треба стерти», і йому здається, що він до того «покликаний», та менше ніж за місяць він «вже знав, що на село не повернеться», і вваЗкає це цілком «нормальним», адже «міста ростуть коштом села».
Отже, його ненависть до міста виростає зовсім не з любови до села, а ні з бажання громадського добра чи соціяльної правди, а з тих же заздрощів та з боясти, що в місті не матиме успіху. Тому ця ненависть і виявляється у диких думках та погрозах: «Що може крамарь почувати... він живе, поки йому жити дають», — каже Радченко так, ніби його життя має якесь вище оправдання і йому належиться право давати чи ні жити. «Учитель», на його думку, «вчив буржуйських дітей гнобити народ». «В ньому, — завважає сам автор, — прокидався селюк з глухою ворожнетою до всього, що від нього вище».
Виявляється його егоїстична байдужість до громадянства та його інтересів в тому, як хапається він за кожну посаду, не клопочучи собі голови тим, що він на тій посаді робитиме, і в тім, як шкодує він «за прекрасними роками завірюх, коли висунутися було так легко», і в тім, що мораль, ця єдина міцна основа громадянства, для його тільки «чіпкий мотлох» та «дурні забобони», і в тих нарешті його мріях, де уявляє він себе ніби грабує місто, і, хоч все ж таки знає, що грабувати недобре, «шепоче пристрасно: ну і грабив би, ну і грабив».
Його дика, жадібна вдача до утіх виявляється особливо яскраво на його відношенні до жінок. Він перебуває у постійному стані статевої пожадливости, охоплений мріями про жіноче тіло, і хоч иноді йому і здається, ніби він закоханий, та жодної жінки він не кохав і кохати не вміє. Це показує як брутальність його поводження з жінками, так і та жорстокість, з якою він їх кида. В його не залишається до жінок, з якими жив, жодного теплого почуття ні навіть звичайної ввічливости чи співчуття. Почуття обов’язку до жінки він не знає. Одну з своїх коханок, яких змінив за рік три, він власне згвалтував, використувавши несподіваність для неї його нападу, згвалтував у хвилю, коли лютував на неї, лютував через те, що був ображений, але не нею, а Світозаровим, і ненавидів ввесь світ. Зразу ж, побачивши сльози та смуток дівчини, брутально пориває він з нею та ще і лютує, маючи себе ображеним, а слабенькі докори сумління позбуває словами: «не я, так другий».
З другою коханкою, вже немолодою, зійшовся він без жадного кохання, не зупиняючись перед тим, що несе розбрат у родину, яка добре ставилася та допомагала йому. Ображений син тієї жінки, який доти луже поважав та любив свою мати, вдарив Радченка, та Радченко, бувши дужчим, нівечить його, а ще, поки думав, що мусітиме йти з цієї
хати, лютує на нього «не тільки за образу чином, а і за похитнутий спокій, матерьяльну руїну та втрату кохання». Та коли сталося так, що покинув домівку син, а Радченко залишився з полюбовницею, він жив її коштом, поки ще було йому потрібне, а як почав краще заробляти, зразу ж додивився, що вона стара, а з її хати йому далеко ходити, і покинув її, не відчуваючи ні крихти сорому. Навіть коли і згодом побачив він моральний занепад цієї родини, їм спричинений, сумління в йому обзивається лише такими кволими докорами, що вони скоріше нагадують невдоволення за порушення спокію.
Не в довгім часі зводить він ще одну дівчину і живе з нею доти, поки під хвильовим настроєм не запропонував їй одружіння. Та ледве вийшовши від неї, він так злякався шлюбу, що зненавидів її, і на другий день, на тій самій вечірці, де було умовлено оголосити про майбутній шлюб, Радченко брутально і дико ображає дівчину та пориває з нею. Вона отруїлася. Не скоро надумався Радченко довідатися, що з нею, а й почувши про її смерть, вражений нею не так вже дуже, бо за дві години вдатний наймати собі нове помешкання, купувати меблі та думати про те, як він писатиме в новій оселі новий твір.
Цей самозалюблений дикун в такій мірі відчуває себе осередком та метою всесвіту, в такій мірі перейнятий почуттям, що усі і все існують лише йому на послугу, а сам він не винний нікому нічого, що, зустрівшись по довгім часі з першою своєю коханкою — Надією, ображений тим, що ця жінка, якій він знівечив життя, не кидається йому на шию, а ставиться до його неприязно.
Такий тип цих нових людей Совдепії, яких совітський лад витягає на верхи громадянства, пристрасних, жадібних на утіхи, самозалюблених дикунів, байдужих до яких-будь ідей, в тім числі і большевицьких, байдужих до громадянства та його долі. Що ж дивного, що під їхньою кормигою гине край, а вони не тільки для свого порятунку, а просто з люти, з злодійського страху, з заздрощів впоряжають щоденні людські гекатомби, що в Совдепії усе іде не до ладу і трохи не щодня починаються нові справи про злодійство урядовців.
Хоч автор того і не каже, але розмноження людей такої вдачи є, безперечно, витвором совітського ладу. Вони висовуються в СССР, бо серед людей иншої вдачі і не знайде собі большевизм щирих прихильників,.а найголовніше, культура та культурність заважають розвитку в людях згаданих небажаних рис, насамперед егоцентризму, переоцінювання себе, своєї роботи та побуту і легковаження та невизнання ин-ших людей, їхньої роботи та побуту, на ґрунті яких виростає надмірність вимог од инших для себе і потурання усім своїм хибам та лихим вчинкам. Дякуючи тому, що большевицький лад нищить культуру і культурність (і не лише культуру інтелігентську, а й віками виплекану,
 засвоєну усім народом до його глибин, культуру) беззаконністю та безправністю усіх і кожного, боротьбою проти релігії, традицій, моралі, власности, використовуючи для цієї боротьби гірші нахили в людности, роздмухуючи ненависть, узаконюючи грабіжку, і тим утворює умови, найсприятливіші для розвитку зазначених небажаних рис.
Підмогильний відчув існування та значіння людей цього типу на совітській Україні, художнім оком взорив найтаємніші почуття, найза-хованіші хитання та хвилювання настроїв цих людей і втілив у живому образі новий, досі не змальований у краснім письменстві тип. В цім виявилася сила та глибина таланту цього письменника, як і в піднесенні мимохіть, поруч з головною темою дуже складних та важливих психо-логичних питань, от як питань художньої творчости. Тим дивніше, що, так добре знаючи свого героя, автор таки залишає йому свої симпатії.
Поза безпосереднім впливом большевицьких ідей та оточення, отруйному впливу яких підлягає дужче чи менше велика більшість тих, кому доводиться, як і Підмогильному, жити в Совдепії, мається ще одна причина, що діє у тому ж напрямку на розум та почуття інтелігента наших часів. Причина ця діє не лише на мешканців СССР, а часто і на емігрантів, які, здавалося б, вирвалися з-під большевицьких впливів. Діє вона не тільки на людей з комуністичними чи близькими до комуністичних поглядами, а і на людей протилежного їм, навіть дуже консервативного напрямку. Успіх гіпнотизує більшість людей. Несподівана перемога малої купки большевиків, спричинена деякими особливостями російської історії, справила і на декого з наших емігрантів таке вражіння, ніби історію роблять тільки сильні одиниці, які вміють сильно хотіти, і те, чого хотять, запроваджують, не оглядаючись на способи запровадження, ні на бажання загалу, загал же на хід історії не має жадного впливу. Звідси зачаровання сильними людьми, що вміють дуже хотіти, і думка, що сильним є той, хто не оглядається на способи, якими він приневолює загал коритися своїм бажанням; звідси погордливе ставлення до права, до моралі і до бажань загалу, як і до його самого. З цього коріння, напр., і вийшла у нас дивна для XX сторічча проповідь макіявелізму.
Помилковість цих думок наявна, перемога большевиків, як і кожна перемога насильством, є тимчасова, хай вона затримається ще хоч і на кільки років, це довгий час для життя однієї людини, але з історичного погляду тільки хвилина. Кожна сильна воля, здійснюючись насильством, будить протилежні їй волі, що візьмуться до таких само способів боротьби. З двох воль сильнішою є та, що вміє зробити по-своєму без насильства, керує своїми бажаннями і має силу їх поборювати, а не та, Що не вагається насильничати. Сила бажань не є гарантія того, що бажаючий хоче добра, а і найкращі бажання, доконані насильством, є злом.
Довести помилковість думок оборонців безоглядного переведення своїх бажань легко, але побороти відповідний їм настрій, чари сильної людини, що підхиляє своїй волі загал силою — річ значно важча і, здається, що і на настрої Підмогильного немало діють ці чари і вони є другою причиною його симпатій до Радченка.
1929,4.44
