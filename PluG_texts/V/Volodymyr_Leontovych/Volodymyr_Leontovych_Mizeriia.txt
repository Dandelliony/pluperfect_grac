МІЗЕРІЯ
Березняки — одно з найбільших, тисяч на три мешканців село на Лубенщині. Більша частина людности в ньому — козаки, було ще хат зі сто селян, один пан, два-три полупанки та, як заведено по великих селах, батюшка, дяк, чотири вчителі, волосний писар, стражник та ще щось з вісім жидівських родин.
Звідки і коли прибилися вони до Березняків, ніхто не знав, бо мешкали там здавна. Найзаможніший з їх наймав на Сулі невеличкий млин-крупчатню, коло його годувалося ще двоє-троє, хто за прикажчика, хто за писаря, Герш Юровський здавна служив за підвального на панській винниці, Хитрик та Каценельбоген держали крамнички та заробляли на чому трапиться, а Мойше Браславський, по-улишному Губатий, був різник та розвозив яловичину по околишніх хуторах та селах, верстов на двадцять
довкола, переважно по панах та жидах, бо люди зрідка вживали яловичини та ще купованої. Була серед березняківських жидів ще одна родина, за яку не можна було і вгадати, з чого та як вона живе. Удова Хайка Раковщик з хворою дочкою мала халупу, але не мала ні городу, ні ґешефту і цілісінький тиждень вони годувалися тільки тим, що купували в крамницях розсіл з-під оселедців та їли його з хлібом, а тільки у шабаш невідмінно пекли курку і робили гугель, щоб мати усе, як годиться по закону...
Герш Юровський, худий, високий, чорнявий жид, з темними, як терен, очима, з ледве помітною сивизною на голові, ходив завжди у довгому чорному плісовому убранні, вже не у лапсердаці, але ще і не у пальті замість його, а у чомусь середньому між їми. Службу свою за підвального дістав він ще замолоду і, так мовити, спадково після батькової смерти, бо і той був підвальним на тій-таки винниці. Платні діставав він небагато, карбованців по сорока на місяць, але мав і додаткові прибутки... Герш дуже добре тямився на тому, як робити «панську горілку», себто як її очищати, а ще краще на тому, як треба одпускати покупцям, щоб не передати, а ще недодати, та й на тому, як поводитися з акцизниками, щоб вони не помітили, щоб, бува, «усушка» була більшою, ніж дозволено по закону. Саме з цього і йшов Гершеві заробіток, бо те, що він вихитрював, само собою доставалося йому, а не панові. Але і панові було добре, бо не мав клопоту і ніколи не платив нічого за усушку.
Любив Герш добре вдягатися, любив у добрій компанії чогось путнього випити, а найдужче любив упадати за жіноцтвом. У місті держав він коханку, а й у Березняках, де не назнає якусь кращу молодицю чи дівчину, він вже і там. Найгірше було те, що не мав він і трохи єврейської статечности: не крився з тим залицянням, ще вихвалявся, і поважних жидів муляла така його необачність.
У Березняках не було ні синагоги, ні рабина, але «школа» таки була і був «учений єврей» — один із своїх березняківських крамарів, Іцко Ка-ценельбоген.
Каценельбоген був справжній хусид і на Біблії та Талмуді знавсь так, що Мойше Браславський божився: одчини йому книгу, де трапиться, ткни пучкою на яке хоч слово, а Каценельбоген вже знає, яке слово під тим словом з другого боку сторінки, а яке слово на спідній сторінці і так аж до кінця книги.
Не раз докоряв Каценельбоген Герша за його необачність та, мабуть, мало, бо нічого не помагало. Особливо вважав так Лейба Хитрик, який дуже не любив Герша та і мав за віщо, бо у Лейби мався дорослий син, якому вдома не було чого робити і який теж міг би бути підвальним у березняківського пана, якби Герш не засів, наче камінь, на тому місці. Чому ж би не міг він зробитися підвальним? Авжеж не переводив би так зароблених грошей, як Герш. Та пан державсь Герша, як вош кожу
ха, і скільки не вносив за його Лейба панові у вуха, не помагало. А як Лей-биному сину не щастило усе пристроїтися і деінде, а Герш ще і глузував з Лейби за його заходи, то й чи не було в Лейби рації ненавидіти Герша?
Затаїти щось у Березняках було неможливо, усі і давно знали про Гер-шеву поведінку, та досі нікому не хотілося клопоту, збивати бучу з того приводу. Але однієї ночі, коли Лейбі не спалося і він перебігав у голові усі свої неприємносте, упало йому на думку, що коли пан не хоче виставити Герша з винниці, то, може, можна виставити його з Березняків чисто через жидів? Відтоді Лейба не схотів далі «дарувати Гершеві його паскудства» і, кого б не здибав, тільки і мови було у його, що за Гершеві гріхи.
Та не всі березняківські жиди однаково поставилися до того, що казав Лейба. Інші слухали тільки з цікавосте та похитували головами для обачносте. На таких Лейба прибрав способу. Щоб розворушити і їх, закидав він наздогад, що до таких речей тільки той може ставитися байдуже, хто і сам не кращий. Сей натяк одразу примушував байдужих чимдуж корінити Герша.
Інші ж од лейбиних піддрочувань і справді лютилися та й собі починали кричати на Герша усяку неславу завзятіше ще од Хитрика. Мойше Браславський розпалився аж так, що не став далі продавати Гершеві кошерного м’яса, хоч це було йому самому на збиток. Нехай Герш їсть тепер самі курки, се йому коштуватиме копійку... Але Герш, користуючись з того, що пан часто посилає до міста, доручив післанцям купувати м’ясо і нітрохи тим не журився.
Таке порушення закону, та ще про м’ясо, найдужче лютувало Губатого, бо сей закон він знав досконально та вважав його найважнішим. Йому купують кошерне м’ясо? Так м’ясо було кошерне, а хто його привіз, те кошерне м’ясо? Мужик! Так воно не треф? Ні? Добрий з його єврей! Гукав Мойше.
Не менше лютувала і Хайка.
—	Що? Герш так запанів, що їсть треф? Вона теж могла б колись забити собі голод трефним, сусіди селяне зглянулися б на її бідність, дали б їй колись попоїсти чогось ласішого од оселедчаного розсолу, але ж вона давиться тим розсолом, а закон додержує...
А Лейба і далі раз у раз обридав Каценельбогенові:
—	Ви ж у нас учений єврей, ви ж у нас однаково як рабин, ви ж нам учитель, то як же ви потураєте Гершеві? Ви не бачите, що він коїть? Так я ж вам виявляю.
Каценельбогенові не дуже хотілося плутатися у ту історію. Чого на світі не буває? А Герш таки добрий єврей, ходить до школи, справляє шабаш і часом приносить Каценельбогенові доброї пейсахівки, але з обов’язків служби Іцко мусив слухати та начебто випадало щось і зробити.
Він ще вагався, а тим часом загальне роздраження на Герша так зросло, у одних щиро, у інших, щоб зняти з себе підозріння, що одної субо
ти, коли збиралися розходитися після молитви зі школи, усі обступили Герша і з галасом почали докоряти та лаяти його і не давали і Каце-нельбогенові сказати хоч слово. Губатий, червоний як буряк, зціпивши кулаки, з виряченими очима наступав на Герша, і слова вибухали йому з рота по одному, наче постріли з гармати.
—	Безпутнику ти!., паскуднику!., безсрамнику!...
—	І що ти до мене причепився із пустяками?.. — здвигнув Герш плечима.
—	Із пустяками?.. Слухайте усі люди, він називає це пустяками, — під’їдав Лейба: — Якже, має жінку, діти, а держить коханку, а плутається із дівчатами, так це — пустяки?.. Ти єврей?
—	Тебе не можна за це і до школи пускати... — гукнув хтось.
—	Не пустите, то й не ходитиму, — посміхнувся Герш.
—	Ну-у! — вихопилося зразу в кількох чоловік з подивом та роздра-женням: — Ви чуєте? Він же не хоче і до школи ходити!
—	А як же б я ходив, коли ви не пускатимете?.. І чого ви на мене уїдаєте? Хіба тільки я такий? За собою глядіть.
—	За собою? — розлютилися тепер ті, хто почував себе грішним. — Шараманнику ти! Ти будеш тепер чесних людей обмовляти?..
—	Закон ти знаєш? Ти знаєш, у Талмуді прописано, щоб таких, як ти, камінням побивати! — гукнув Лейба.
—	Но-о?.. То чому не б’єте? — огризнувся задеркувато, дарма що злякався, Герш.
—	А ти думаєш, я тебе не битиму? Гадюко! — наступав розсатані-лий Губатий, заміряючись кулаком.
—	Ша! — скрикнув Каценельбоген. — Ша! Не займайте його, я мушу слово сказати. Ви знаєте, і ти, Гершу, знаєш: ми не живемо у свойому царстві, ми же у рабстві у фараонів і не можемо сповняти у всьому свого закону та побити тебе камінням, бо за такого розпусника, як ти, карали б добрих євреїв. Ви не мусите пропадати через сього грішника, але ти, Гершу, ти мусиш покаятися, ти мусиш покинути свої паскудства, а заплатити до кагалу покуту.
Раптом усе втишилося, усі дивилися на Герша, а Герш, зблідлий, схвильований, спітнілий, блиснув, мов опік, усіх своїми гострими чорними очима і, враз зірвавши з голови ярмулку, кинув нею з цілої сили додолу.
—	Як робив, так і робитиму! — гукнув він. — Оступіться! — і, од-ставивши рукою маленького Хитрика, вийшов зі школи та швидкою ходою подався додому.
За їм зі школи понісся галас, лайка та прокльони.
Пішли Лейбині заходи намарне. Герш і не подумав від’їздити з Березняків, як те мусіло б статися за старих добрих часів. Хто і знає, що було б,
якби Каценельбоген на перших часах не стримував та не заспокоював Губатого. Що ж до інших євреїв, то дехто спочатку не хотів здоровкатися з Гершем, інші ж здоровкалися, наче крадучись, та дедалі усе менше залишалося таких, що не признавалися до його, все ж таки у винниці траплялися як коли ґешефти, а без Герша нелегко було до їх доступити. Сам Лейба був з перших, що почали вітатися з Гершем, а той, мов нічого не сталося, уклонявся йому у відповідь. За кілька день у Губатого зник увесь його гнів, і він починав жалувати, що посварився з Гершем. Мойше вдався досить м’якою людиною, і йому муляла усяка сварка, а тут його особливо вразило те, що, як по усьому знати, Герш не жалівся на його панові. Коли вперше після пригоди з Гершем, Мойше віз м’ясо до економії, він таки побоювався, щоб пан не вилаяв його за Герша, а ще гірше, щоб не одмовився забирати у його м’ясо. Та пан нічого і не знав. Вже не скоро, тижнів, мабуть, через два, почув він про те, і помітно не від Герша, та й посміявся з Губатого... Саме через те, що Герш не жалівся, почув тепер Мойше себе винним перед їм і, зустрівшись, зняв картуза та вклонився, уклонився і Герш та ще щось і забалакав до Мойше.
На його Герш не сердився. Що він собі не дуже розумний, та й з усіх, хто йому скоїв ґвалта, сердився тільки на Хитрика, бо він же самий заводчик.
Хитрикові як на те трапився у винниці ґешефт. їздив він до міста і там хтось доручив йому купити та приставити кілька бочок горілки. Присту-питися до Герша Лейба не смів, але на своє щастя якось здибав пана і сторжився з їм сам. З панським квитком він вже нічого не боявся, наняв фіру і прямо фірою, підкреслюючи свою перемогу, над’їхав до підвалу по горілку. Герш одпустив йому горілку, не промовивши і слова, а Лейба, не пускаючи очей, ввесь час стежив за їм, щоб не зробив пакости.
Тішачись заробітком, поїхав і він фірою, але другого дня рано прибіг тремтячий та переляканий до пана, бідкаючись, що Герш його одурив, не додав горілки і тепер він, нещасний, мусить платитися, і з плачем прохав помилувати, вирятувати та повернути переплачене.
Річ була не така проста, пан міг думати, що Лейба дурить, міг думати, що Лейба не догледів і горілку у його покрали фірмани, але Лейба присягався, стогнав та плакав, і пан звелів покликати Герша.
Поки дівчина бігала по Герша, пан пішов з кабінету, а Лейбі сказав чекати у передпокою. Ще не знаючи, як вирішиться його справа, і тому схвильований до краю, Лейба то сідав на ослінця, то схоплювався і знов сідав, коли до передпокою увійшов Герш. Вони глянули один на одного, Лейба на Герша з ненавистю, Герш на Лейбу з невимовним презирством, але дівчина, що бігала по Герша, вже сповістила панові, що той прийшов, і пан вже кликав до кабінету попереду самого Герша.
—	Ви знаєте, Герш Аронович, що каже Лейба? — спитав пан.
—	Ну, він каже, то що?
—	Він каже, що ви його обмірили.
—	Обміряв?.. — наче здивувався Герш. — Ну, а він там був?
—	Я вас не за те питаю, кажіть просто: ви обмірили?
—	І що вам за клопіт, пане?
—	А те, що коли обмірили, так треба додати...
—	Якщо ви, пане, не хочете заробляти на тому, так віддайте краще мені, ніж йому.
—	Тобто ви будете заробляти, а за мене недобра слава йтиме, так Герш? — засміявся пан.
Герш похитав головою, пан мав рацію.
—	Сей пан нівроку розумний і це недобре для Герша. Я таки маю свої заробітки, але менші, ніж мав би, якби пан був дурний, — міркував Герш.
А пан намагався:
—	Кажіть правду, чи обмірили?
—	Ну, може, — лукаво осміхаючись, зчулився Герш.
—	І на скільки?
Герш одчинив двері до передпокою і, висунувшись, спитав в Лейби.
—	Скільки в тебе не вистачає градусів?
—	Шістсот, — обізвався Лейба.
—	Ну... може, — так само зчулившись, мовив Герш, зачинивши двері. Він не хотів признаватися остаточно.
—	Слухайте, Гершу, ви не смієте робити такі штуки, — гостро сказав пан.
—	Я ні з ким іншим того і не роблю, — одказав Герш з повною свідомістю своєї правости.
—	Нащо ж зробили з Лейбою?
—	Бо хай знає, що він дурень! Хіба ж ви не знаєте, що він мені коїв?
Пан хотів розсердитися, а натомість засміявся.
—	Ну, кличте вже Лейбу.
Коли Лейба брав од пана гроші за шістсот градусів, уклонявся та дякував, Герш дивився на нього повним презирства поглядом.
—	Добрий з тебе купець. Береш гроші, а за що ти їх береш?.. За свою дурноту?
—	Ти б краще мовчав, ти ж мене одурив, — ще лагідно обізвавсь Лейба, бо був у доброму гуморі.
—	Я тебе одурив?... А тебе там не було?
—	Ну, — не зразу знайшов що б відказати Лейба. — Навчи краще, як ти се зробив, як ти міряв, що міра виходила? — не вдержався він спитати.
—	Навчити тебе?.. Як тебе навчити? Хіба ж ти жид, ти півжида! — одрубав Герш.
—	Лейба, він ненажерливий. Йому свого ґешефту не досить, раз у раз у чужий плутається, — казали за його березняківські жиди. — На усіх йому заздрісно, усі, здається йому, заробляють краще за його. Ото поліз горілкою торгувати не тямлячи, а то поквапився ще і на нещасне різництво мойшеве.
У місті саме тоді яловичина подешевіла, а Мойше не схотів нічого попустити з ціни своїм покупцям. Що з того, що яловичина дешевша, так він же возить за скільки верст, а фіра, може, подорожчала. І, дарма, усе йшло добре, та затягся один пан, на лихо такий, що брав яловичини поба-гато, бо має велику економію, а робітникам давав борщ з м’ясом, вимагає знижки, а як Мойше не скорився, не став забирати у його. Та Мойше мав добрий рахунок: до міста тому панові двадцять верст, саме літо, м’ясо швидко псується, обридне щодня до міста посилати, а возити, як він возив, ніхто не сміє. І Мойше, певний, що переможе, ще і вихвалявся:
—	Він у мене проситиметься, що таке? — не схотів дати Мойшеві якусь зайву копійку заробити. Добрий йому і гендель: ганяти до міста і чоловіка, і коняку.
Усі чули, як казав се Мойше, чув і Лейба.
Цілих два тижні, скільки не шукав пан, ніхто не охотився возити йому м’ясо, вже він не радий був, що одкинувся Мойше, але тільки минуло два тижні, Лейба узяв у якогось різника на комісію яловичини і повіз до того пана, а по дорозі заїздив ще до кількох мойшиних покупців і скрізь казав: «Не беріть тільки у Мойши двоє тижнів, а я возитиму вам і краще, і дешевше».
Сього вже не можна було стерпіти, і коли Лейба повіз вдруге панові м’ясо, Мойше поїхав назирці і сталося так, що ледве Лейба над’їхав до гамазею, щоб здавати клюшникові м’ясо, а Мойше вже відчиняв ворота до панського двору, а од воріт подався просто до гамазею і зразу почав лаяти Лейбу.
На ґвалт нагодився і пан, що саме ходив по економії.
—	Чого ви ґвалтуєте, Мойше? Чого вам треба? Власне вам немає тут діла, та коли вже приїхали, будьте тихо.
Мойше змовк і, спершись одною рукою на довгий батіг, а другою на повозку, пік Лейбу докірливим поглядом.
Маленький Лейба зіщулився та силувався удавати, що те його не турбує та й не обходить, мовчав та уважно придивлявся, як важить клюшник м’ясо.
Щоб не знялося бійки, пан затримався біля гамазею. Та однак Мойше стерпів мовчати тільки дві хвилини і враз знову почав корінити Лейбу.
—	Я ж вам казав, будьте тихо, — розсердився пан.
—	Ну, а як же, пане, не хазука*? — переконуюче спитав Мойше. — Скільки ж год я вам продавав, я продавав ще вашому татові, ваші бабушка знали мого тата, бо він держав у їх степ, випасав воли... Тоді Брас-лавські ще багаті були, то вже опісля нам сталося таке нещастя, що я вожуся з тією проклятою яловичиною... То як же ви, пане, не хазука?
— То на вашу думку, Мойше, я не вільний купувати, де схочу? — ледве стримуючись, щоб не засміятися, спитав пан.
— Ні, ви таки вільні, але Лейба не вільний вам продавати.
Тут не витримав Лейба:	,
— Дурню ти! Що ти мені кажеш? — скрикнув він, одхиляючись од терезів. — Хазука, цвай вохен ферфален *!
З великими труднощами вирядив нарешті пан Мойшу з двору. Мойше скочив на повозку і, вилаявши Лейбу наостаннє, хвиснув з цілої сили батогом по коняці та погнав з двору.
Але погодитися зі своєю кривдою він таки не міг і ще того ж вечора, повернувшись з об’їзду, пішов жалітися на Лейбу Каценельбогенові.
На його диво Каценельбоген сказав, що не може йому порадити. Хазука, тобто, таки пропадала, якщо не користуватися нею два тижні, і у Талмуді таки нічого не було прописано про мойшину справу.
Не звіряючись на Каценельбогена, бо, може, він горне на лейбину руку, Губатий подався другого дня до рабина до Лубень, але і рабин казав йому так само:
—	Як же це може бути, — недовірливо бідкався Мойше, — щоб закон не обороняв од таких гицлів, що вони крадуть чужі хазуки?
Але і рабин тільки розсердився та вилаяв Мойшу дурнем.
—	Чого тобі треба? Закон таки обороняв тебе два тижні, ніхто з жидів не смів два тижні везти яловичини тому панові, але єврей мусить-таки і сам тримати свою хазуку. Не може закон обороняти тебе ввесь час, поки твоя дурна голова житиме.
Терплячи од Лейби таку напасть, а не бачачи нізвідки оборони, Губатий ще дужче переконався тепер, що по-дурному слухався його напра-ви, коли нападався на Герша, тим паче, що Герш сильно розумний і, може, міг би порадити щось. І повагавшись трохи, Мойше удався до Герша.
Той не пам’ятав лиха, охоче вислухав Мойшу і, бачачи, як він хвилюється, почав його заспокоювати.
—	Ти не звідти заходжуєшся. Тобі немає чого турбуватися, — казав Герш. — Лейба не торгуватиме довго яловичиною.
—	А як ти се знаєш, — питав Мойше.
—	Ну... знаю. Лейба дурний і не знає різницького діла. Ти, Мойше, нівроку таки теж дурний, але ти різник з предків і добре знаєшся на різництві. Отже Лейба не витримає конкуренції. Хіба він тямить купувати худобу? Він усе платитиме дорожче, і м’ясо йому обійдеться дорожче, а буде гірше, як у тебе. Ти швидко його заб’єш, Мойше, але тобі треба скинути ціну...
* Хазука, цвай вохен ферфален (ід.) — хазука, два тижні пропало!
—	Ну... скинути ціну, — з невдоволенням обізвався Мойше.
—	Хіба ж я кажу назавше? Тільки поки Лейба покине твій ґешефт, тоді знову поставиш її на стару лінію, — заспокоював Герш.
Неначе і не сказав він Мойше нічого такого, що могло б йому помогти, але подав надію, і Мойше пішов од Герша таки заспокоєний, і йому стало якось легше дивитися, коли бачив, що Лейба виїздить з м’ясом на хуторі.
—	Чекай! Чекай! — думав Мойше, — довозишся ти, що не радий будеш. А сам бігав по далеких хуторах та селах, щоб там дешевше купити якусь ялівку та пустити м’ясо ще дешевше од Лейби.
Коли ж справді незабаром Лейба не витримав та покинув сей «паскудний ґешефт», Мойше перенявся справдешньою повагою до Герша та зробився його найщирішим прихильником.
Герш задоволено посміхувався. Він знав тепер, що якщо Губатий і битиме ще когось, так не його, а Лейбу.