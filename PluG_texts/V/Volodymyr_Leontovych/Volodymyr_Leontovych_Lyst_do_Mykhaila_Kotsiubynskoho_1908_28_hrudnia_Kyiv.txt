[1908, 28 грудня, Київ]
Дорогий Михайле Михайловичу!
Давненько якось я писав до Вас в справі закладної на Ваш дім’Д. Си-миренкові і прохав, щоб Ви зробили ласку поклопотатися, щоб старший нотаріус її швидше затвердив. Будь ласка, ще раз дуже прохаю Вас, подбайте про се. Я мушу давати отчота і мені дуже ніяково, що досі не можу здати сього діла Василеві Федоровичу. Добродій Віхман щось писав мені, ніби не має певности, чи затвердить закладну старший нотар, бо той вважає, що закладну зроблено не так, але все ж сподівався, що зможе його переконати. Тілько д. Віхман писав се давно. Досі справа могла б вияснитися, а тим часом він ні кує, ні меле і мені нічого не сповіща. Але ж, коли справді сієї закладної не затвердять, так треба ж робити нову. Мушу Вас ще раз непокоїти проханням, щоб вияснили і поворушили се діло; ніяково і Вас турбувати, але ж уявіть самі, в якому я прикрому становищі, що через стільки місяців не можу здати отчота і документів Василеві Хведоровичу.
Будь ласка, розвідайте, поклопочіться і напишіть мені, як і коли воно буде. Вибачте, що більше не пишу, страшенно занятий, бо на 20 декабря скликав зібрання акціонерів нашого заводу і мушу готувати отчота. Перекажіть, будь ласка, моє найбільше шанування Вірі Устиновні.
Ваш Володимир Леонтович
