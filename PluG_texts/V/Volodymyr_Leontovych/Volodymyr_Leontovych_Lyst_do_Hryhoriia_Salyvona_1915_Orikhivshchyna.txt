III. 60459
Високоповажний Григорію Дмитровичу!
Павло Авраменко завезе Вам Ваш пакунок, який Ви в нас забулися. Михайло Михайлович Данько пише, що в його немає ключів від квартири верхнього поверху, що не занята (№ 4), і прохає довідатися в Вас, чи не залишилися ті ключі в Вас. Думаю, що вони скоріше можуть бути в Вікт. В-ча, але якщо б трапилося, що вони в Вас, будь ласка, надішліть їх з Павлом Авраменком.
Як же Ваше здоров’я? Чи почуваєте себе краще? Що збираєтеся робити? Де думаєте пробувати. Може, будете ласкаві надумаєтеся колись і до нас заглянути. Перша книжка «Основи» вийшла, і ми її одержали. Капостів цензура робила перед виходом чимало.
Понеділок і вівторок сидітиму в Окружному Суді в Лубнах як По-четний Мир[овий] Суддя, а в середу вибиратиму в Полтаві члена Державної Ради від Земства. Тоді надіюся бути дома. В Полтаві, певно, бачитимусь з Василем Федоровичем і побалакаю з ним і про Вашу справу, і про депутацію від земців. До його досі не міг зібратися. Всі оріхівці Вам щиро вклоняються. Міцно стискаю Вашу руку.
Ваш В. Леонтович