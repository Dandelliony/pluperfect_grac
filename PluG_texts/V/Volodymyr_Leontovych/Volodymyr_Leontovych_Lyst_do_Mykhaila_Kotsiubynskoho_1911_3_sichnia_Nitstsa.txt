Дорогий Михайле Михайловичу!
Пишу Вам з Ниці. Приїхав сюди позавчора вночі. Вчора ввесь день йшов дощ, але було все-таки гарно. Сьогодні година, і дуже гарна. Генуї майже не бачив, бо до мене несподівано приїхав туди той француз, що цікавиться сидорівківським заводом і перешкоджав. Через його мушу трохи поспішити до Києва і збиратися виїхати позавтрьому, себто 5. В дорозі майже не було часу щось робити, бо часом втомлювався, часом цікавився на щось подивитися, але все ж таки трохи посунувся наперед. А як Ви себе почуваєте? Пишіть, дорогий М[ихайле] М[ихайло-ви]чу. Міцно Вас цілую. Вклоніться Ол [ексієві] М[аксимовиче]ві і Мар[ії] Фед[орівні].
Ваш В[олодимир] Л[еонтович]