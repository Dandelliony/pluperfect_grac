[22.06.1902, Оріхівщина ]
Любий Дмитре Івановичу!
Шкода було мені, що ти не схотів забігти до мене і на два-три дні — жаль і на тебе, жаль і на себе, бо певний, що і сам тому винен — не може ж бути, щоб тільки через те, що місцевість не подобалася тобі. Ти і на так короткий час не схотів заглянути — аже не з місцевістю, а з добрими людьми жити — та й думаю, що тут ще була та причина, що тобі справді [непридатно] було в мене, як ти заїхав уперше, а це для не зовсім здужащої людини має значіння. Але на цей раз я вже обіцяю тобі, що приладнаю тебе трохи краще, хоч, може, не зовсім як би у більш по-рядженій оселі. Так же хоч і мав би якийсь неспокій, так невже і не на довгий час. Невже на це не зважишся? Все-таки сподіватимусь, що ти таки «наберешся козачого духу» і хоч плюнеш до мене у хату, бо хто і зна, як би хотілося почути твоє оповідання. А до Чикаленка прибігти під той час не міг, бо саме вертався з Київської губ., а у Будаковку хто зна коли вже зможу приїхати, бо тепер я і нездужаю, та й час такий, що виїздити з дому хліборобові не легко. Якби приїхав ти, то я б розповів тобі, як твоєю «Божою Волею» селяне зачитувалися та захоплювалися, — щоб ти знав, який з тебе брехун, коли ти на себе верзеш, що з тебе «письменник — никчемний».
А як не приїдеш — не напишу тобі про се, бо хоч сім покараю тебе за те, що до мене ласки не маєш. Напиши про те, хоч поки ти у Будаковці будеш, бо може таки, якщо ти такий лихий, що не приїдеш, — я прибіжу. Аже мусив Магомет до гори йти, як вона не схотіла до Магомета.
Ну бувай здоров. Сподіваюся, що ти таки зміниш гнів на ласку і заглянеш до мене хоч на часину.
Волод. Вікт. тобі вклоняється. Поклонися, будь ласка, Петрові Олек-сієвичові.
Чи порахувалася вже з тобою «Київська Старовина» за «Божу Волю» [?].
Цілую тебе.
Твій В. Леонтович
1902 р. Іюня 22.
ДІМ, КП-75801/Арх-15.270.
Адреса: «м. Камышна Миргородского уезда Полтавской губ., д. Буда-ковка, ЕВБ. Петру Алексеевичу Малинко, для ЕВБ. Димитрия Ивановича Эварницкого.