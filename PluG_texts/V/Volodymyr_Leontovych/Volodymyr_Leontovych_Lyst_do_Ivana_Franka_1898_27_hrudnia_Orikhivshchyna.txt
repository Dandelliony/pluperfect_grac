Високоповажний Добродію!
В.Г. Короленко, один з редакторів російського місячника «Русское богатство», прохав мене звернутись до Вас від названої редакції з такою пропозицією: чи не погодились б Ви для цього місячника складати дописи про австрійське життя подібно тим, які друкуються у «Русском богатстве» з Австрії, Англії, Франції т.д. Звичайно «Русское богатство» платить за друкований (6 сторін) лист — 60 рублів, але Короленко, балакаючи зі мною, сказав, що для Вас сподівається, порадившись з соредакторами, якщо Ви того схочете, побільшити платню. До редакції «Руського богатства» я не належу ні з якого боку, доручення се мені зробив д. Короленко у приватній розмові, кажучи, що вже прохав когось з земляків переказати се Вам (не знаючи, мабуть, Вашої адреси
). Я не знаю також, чи відповідає Вашим намірам тепер писати у «Русское богатство», але як глибоко поважаючий Вас земляк і читач вважав своїм обов’язком занести до Вас сю звістку яко почтарь.
ЯкЩо ся пропозиція Вам подобається, то відповідайте, як Вам здасться краще, хоч до редакції на ймення д. Короленка просто, а хоч через мене. Адреса моя: ст. Ромодан, Полтавской губ. Владимиру Николаевичу Леонтовичу.
З найбільшим поваженням В. Леонтович.