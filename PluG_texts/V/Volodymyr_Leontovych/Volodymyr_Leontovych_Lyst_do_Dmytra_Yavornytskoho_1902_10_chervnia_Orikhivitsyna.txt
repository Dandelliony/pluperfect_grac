[10.06.1902, Оріхівщина]
Любий мій Дмитре Івановичу!
Вибач, голубчику, що не відписав тобі на твій лист. Він прибув саме під час тяжкої хвороби покійної Лідії Парменівни, коли я нікому не писав. Далі Лідія Парменівна вмерла, далі занедужала Юлія Владими-рівна, далі занедужав і я, і так тяглося в нас через цілу зиму, одно лихо зміняючись другим. Тим часом твій лист під час тих турбот десь засунувся, а я вже забувсь, про що ти мені писав, через те і не відписав, та ще через те, що і досі я ще не зовсім добре почуваю себе, і хворість моя пригнічує мій дух, і я через мнітельність ні до чого не вдатен. Дуже б бажав би з тобою побачитися, але порадь для того якого інчого способу, бо оце завтра збираюся я їхать у Київську губернію на тиждень до дядька; [...] не знаю чи повернуся звідти, а хоч і буду повертаться, то все ж таки треба буде поспішати попереду додому перевідати своїх. Чи не було б твоєї ласки заглянути, може, до нас. Ти людина вільна, а я і нездужащий, і час тепер для хліборобів наступає дуже робочий, авжеж
 ти не матимеш ласки і не схочеш заїхати, так хоч напиши, будь ласка, де тебе можна буде знайти після 18-го.
Міцно тебе цілую, вклоняюся Опанасу Юровичу.
Твій В. Леонтович
1902	г. 10 іюня.
ДІМ. КП-758000/Арх-15269.
Адреса: «м. Комышна (Миргородского уезда) Полтавской губ. д. Бу-даковка (имение Петра Алексеевича Малинки). Его Вьісокоблагородію Димитрию Ивановичу Эварницкому».