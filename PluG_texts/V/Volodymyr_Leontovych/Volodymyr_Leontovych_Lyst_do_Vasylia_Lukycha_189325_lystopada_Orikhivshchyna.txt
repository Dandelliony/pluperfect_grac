Високошановний Добродію!
Спасибі за надіслаті 3[-ій] і 5[-ий] аркуші «Панів і Людей», але ж 4-го я чомусь не одібрав (стор. 49-65). Тепер саме бачив я, не одібрав їх і д[обродій] Малинко, на адресу котрого прохав переслати через добродія] К. Боюся, як би не було того і з іншими, кому пересилаєте. Відтак, будь ласка, надішліть 4[-й] аркуш, кому він не надісланий.
Вибачайте, що турбую Вас знов друкарськими помилками і деякими перерібками, котрі здаються мені не так гарні. За деякі з них велике спасибі. Але казатиму тільки за ті, котрі мені не до вподоби.
Стор. 34, стр. 4 зверху: після слова «незнайомих» проминули слово «людей». Це слово потрібне неодмінно, бо Крутен боявся не кожного незнайомого, а тільки незнайомих людей, себто селян.
І від стр. 10 зверху. Натомість «провадив» надрук[овано] «проводив». Але ж «проводив» — московщина, а «провадив» від «провадити» — питоме українське слово.
І від стр. 14 зверху надрук[овано] «пімстою». В нас кажуть — «помстою».
Стор. 38, стр. 10 зверху. Надрук[овано] «За їм повставали усі» — треба ж «За їм поставали усі», бо ніхто не сидів, то і не можна було їм «повставати», але ідучи запевне могли «поставати».
Стор. 39, стр. 13 зверху. Надрук[овано] «голос» натомість «галас», як було в мене.
І від 3-ьої останні стрічки чогось розбиті, неначе слова двох людей:
—	Чому не прийме? Випрохаємо.
—	Нам ще дякувати Господові і т. д.
В мене це слова однієї людини:
— Чому не прийме? Випрохаємо, нам ще дякувати і т. д.
Стор. 41, стр. 21 зверху. Надр, «я й у книжку записав» — хіба не можна, як в мене — «я й у книжку завів».
Стор. 44. Заголовок VIII надрук. «Так бо як гратися, так я й хатку втрачу». В мене було — «хатку потеряю». І так як в мене — правдива українська приказка = потеряти = московське — разрушать, ломать. Приказка ця повелася з дитячих іграшок, бо як діти становлять хатку та заведуться, та й сваряться потеряти хатку.
Стор. 45, стр. 9 знизу. Надр, «й гріха, й слова». Треба «й гріха, й слави».
Стор. 46, стр. 12 зверху. Надр, «розпещувати народ». В мене було «балуючи». Хіба «баловати» не українське слово?
Стор. 48, стр. 2 зверху. Після «все то були» проминули «невеселі думки». В мене так: «Все то були невеселі думки, невеселі спогади».
Стор. 65, стр. 2 зверху. Надр, «ледарів». В нас кажуть «лодарів».
І від стр. 22 зверху надр, «плугатарів», в нас вимовляють «плугатарів». Те ж далі в інших місцях.
Стор. 68, стр.7 зверху. Надр. «Я вже робітник здума». Треба: «а вже як робітник здума».
Стор. 69, стр. 9 зверху. Надр, «гомону». В нас кажуть «гоміну».
І від стр. 11 знизу. Надр, «що покидали йому термін». В мене слова «термін» не почуєте. Та й навіщо та латинщина, коли є питиме слов’янське слово — строк. Та «строк» і не Московщина. Московське — срокъ.
Стор. 70, стр. 7 зверху. Надр, «повертатиме», в мене було і треба «вивертатиме».
І від стр. 10 надр, «повертати так косарів». Треба «повертати тих косарів».
І від стр. 10 знизу після слів «хіба сором по тому» проминули слова «сором по тому». Від того зовсім перевернулася думка косаря. Він мав сказати, що сором не в тім, що сидиш у острозі, а в тім, за віщо посажено. Відтак треба: «Хіба сором по тому, сором по тому, за віщо» і т. д.
Стор.72, стр. 6 знизу. В мене було «зорі либали», натомість надр, «зорі блимали». Заведено, і так можна казати, та навіщо було переробляти, коли «либати» питиме українське слово. Його не раз вживала Марко Вовчок і інші. В додачу воно і слухається краще, ніж «блимали». Та й одностайність мови не вимагає такої перерібки, бо що більше має мова синонімів, то й краще, та й мова багатша і зменшувати їх — тільки знищувати мову, збавляти її добро.
І від стр. 5 знизу. Знов слово «насмішкуватий» перевернули на глузливий. Але це слово я вже писав з тиждень вперед. Додам тільки, що коли вже робити «прилагательное» від кореня «глум», то воно буде «глумливий», а «глузливий» скоріше похідне з кореня «глузд».
Стор. 73, стр. 14-15 зверху. Надр, «служити громаді». В мене було «слугувати громаді».
Стор. 73, стр. 8 знизу. Тут вже я провинуватився, краще було б «не здола повернути», ніж так як є: «не здужа повернути». Та так і в мене. І в інших місцях краще було б дещо переінакшити, та така вже доля українських письменників, що їм ніяк виправити коректуру своїх творів. Вибачайте, що турбую Вас цими власними турботами, та не здолаю втерпити: живий жаль бере.
Стор. 74, стр. 9 і 10. Надр, «укриваючись». Треба «уриваючись». Думки уривалися.
І від стр. 12 надр, «розгнівавшись». Треба «розігнавшись» — «розгнівавшись» зовсім не тулиться.
І від стр. 15 знизу. Знов натомість «збаловане», як в мене, «розпещене».
І від стр. 12 знизу. Надр, «виходу». В мене було «вийстя». Але «виходу» — Московщина, а «вийстя» стародавнє українське слово. (Шук[ай-те] Лътопись Величка.)
І від стр. 4 знизу. Надр, «вигідно». В мене «придобно». Хіба «придоб-но» не українське слово?
Стор. 75, стр. 1 зверху. Знов надр.: «термін» натомість мого «строк». Тут його легше попустити, ніж у першому місці, а все ж пощо латинщина.
І від стр. 25 зверху. Надр, «зогрівавсь», треба «загрівавсь».
Стр. 76, стр. 8 зверху надр, «на мешкання», в мене було «на кватирі» — це технічний вираз.
І від стр. 10 знизу. Після слів «ледве кинувши» проминули «оком». Та й краще було б «ледве скинувши оком».
Стор. 77, стр. 12 зверху надр, «вже», треба «все».
І від стр. 13-14. Знов надр, «вигоди» замісць «придоби».
І від стр. 21 надр, «паничику», треба «Е, паничу», бо «паничик» вже щось дуже маленьке.
Стор. 80, стр. 18 зверху надр, «рукою», треба «Рікою».
Вибачайте, що чиню Вам стільки клопоту, будь ласка, одішліть, як Ваша думка зробити з помилками.
З поваженням В. Леонтович.
