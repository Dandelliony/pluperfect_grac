[26.10.1900, Оріхівіцина]
Любий мій Дмитре Івановичу!
Посилаю з цим разом переводом почтою двісті карбованців, доручених мені для віддання тобі, яко гонорар за твоє оповідання. Решту сто карбованців — одержиш вже з продажі відбитків. Дозволять їх на-друковати, мабуть, небагато, яких 100-200, може, 300 примірників. Так думаю з власного досвіду, бо мені дозволено надруковати усіх тільки 100 примірників мого «Старого і нового»... Та як би мало не дозволили, аби б тільки з продажі повернулися ті сто карбов., що ще упадають тобі, та кошти паперу і друку. Я поклопочуся, щоб видавець прислав і тобі певне число примірників. Друковатимуть твоє оповідання у «Київській Старовині» у январі, февралі та марці того року, бо за два місяці його не можна скінчити друком. Тоді оповіщу тебе, скільки дозволять зробити відбитків. Пересилаю тобі рівночасно з цим примірник мого оповідання «Старе і нове» на добру пам’ять. Напиши мені, будь ласка, твою щиру думку про його, не криючись з тим, які помітив у йому помилки.
Велике тобі спасибі за те, що послухав моєї поради та згодився дру-ковати твого давніш «Вітряка» тепер «Наша доля — Божа воля», бо я дав звістку Науменкові, що ти бажаєш змінити так назвисько свого твору. Спасибі тобі і від себе, і від земляків. Щодо твого словника, напи
шу тобі трохи перегодом через місяць, коли де з ким побачуся і перебалакаю за його. Певний, що ся праця твоя дурно не пропаде і скоро буде надруковано. Що ж до того, що ти пишеш, що якби хтось* забезпечив тобі на місяць 60 карбованців, так ти б переїхав на Вкраїну і працював для нашого письменства, так якби я був певний, що се ти справді так намірився, то, може, і міг би щось для того зробити, а то мені здається, що се ти написав так тільки з опалу. То якщо ні, то, подумавши, оповісти мене про свій справдешній замір, то я поворожу трошки чи не виворожу чогось.
Цієї зими збираюся зазирнути і до Москви, то там тоді побачимося. Міцно тебе цілую.
Твій В. Леонтович
Вибач, голубе, що так погано пишу, дуже втомлений. Будь ласка, одержавши гроші, оповісти мене про се, бо мені треба появити се видавцеві.
ДІМ, КП-75797/Арх-15266.
Адреса: «Заказное. Москва. Зарядье. Кривой переулок. Дом Бахрушина. Его Вьісокоблагородію Димитрию Ивановичу Эварницкому».