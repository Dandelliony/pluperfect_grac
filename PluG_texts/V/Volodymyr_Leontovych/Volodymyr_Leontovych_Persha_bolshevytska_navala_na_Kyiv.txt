Перша большевицька навала на Київ
Ще до перемоги большевиків «временное правительство» в дійсності втратило владу. Розбігаючись, озброєні з фронту солдати чотирнадцяти-мільйонної армії витівали, що хотіли, і сливе цілком перервали зв’язок між різними територіями та столицею; у Петербурзі юрба натискувала на уряд; село хвилювалося, повсякчас хто хотів, порушував закон, і ці порушення залишалися непокараними. Все те нищило повагу до влади, і уряд втратив можливість управляти та керувати подіями, і своїми розпорядженнями, як-от «приказъ № 1» або звільнення усіх злочинців і т. д., ще згіршував становище.
Та і большевики, захопивши владу у Петербурзі, не опанували ще через те усією державою. В різних її країнах, де на ґрунті і національнім, і протибольшевицькім, де тільки на цьому останньому, намагалися згуртуватися ворожі большевикам сили.
Усі вони, щоб мати змогу діяти, мусіли утворити і дійсно утворили свої місцеві уряди, але жоден з них, якщо його не підтримали або не досить підтримали чужоземні держави, не зміг власними силами подолати большевиків. Головніші причини їхнього неуспіху були такі: 1) разом із столицями большевики захопили усі грошові засоби держави, головніші військові заводи, арсенали і т.д.; 2) в ті часи людність скрізь була, хоч тимчасово, хоч через несвідомість, а на боці большевиків. Користуючись з того, що людність не мала навички до розв’язання державних та соціяльних питань, большевики одурили її щодо своїх дійсних завдань та намірів; 3) керівники скрізь були незвиклі та недосвідчені в справах державного будівництва; 4) окремі противобольшевицькі сили не тільки не змогли об’єднатися, а ще ворогували між собою і 5) скрізь майже поруч з владою, що там утворилася, виникли ворожі групи чи з людей іншого напрямку, чи з авантюрників, які силувалися перехопити владу і чи потай, чи й одверто боролися з нею.
Ще влітку за «временного правительства» Україна оголосила себе автономною частиною російської держави, що з’єднується з нею на федеративних основах. Скликаний був місцевий парламент — Центральна Рада та утворений місцевий виконавчий уряд — Генеральний Секрета-ріят. З «временнымъ правительством?,» весь час йшла суперечка щодо обсягу законодавчих та адміністративних прав України, але фактично «временное правительство» зовсім не мало та й не могло мати в ті часи якого-будь впливу чи влади на Україні. Коли керував хтось місцевим життям, то скоріше Генеральний Секретаріят, хоч і він, власне, мав значно менше впливу та сили, ніж вимагає державне порядкування.
З перемогою большевиків у Петербурзі Центральна Рада і Генеральний Секретаріят оголосили самостійність України і свою владу суверенною.
Але ж поруч з ними у Києві склалася інша група — «совьтъ солдат-скихъ и рабочихъ депутатові,», яка, хоч владою себе і не оголошувала, та фактично мала велику силу, натискуючи на Генеральний Секретаріят і Центральну Раду та примушуючи їх вдовольняти свої вимоги.
Споріднені по духу з київським «совътомъ» утворилися «СОВЬТЫ» і по усіх більших містах України і, хоч київський совіт юридично не мав
залежних од його місцевих органів, та мав зв’язки з утеклими солдатами та з цими місцевими совітами і через їх, даючи їм поради та гасла, натискував і на місцеву адміністрацію, поставлену Генеральним Секре-таріятом. Позаяк останній мав до свого розпорядження дуже мало і не зовсім надійного війська, отже, не міг підтримати авторитет своєї адміністрації. Тут на Україні поновилося те, що було у Петербурзі, — натиск совітів на уряд — ще до большевиків.
Оскільки я, яко звичайний київський мешканець, міг бачити становище, мені здається, що на початку Генеральний Секретаріят міг би не дозволити совітам скластися, міг би утворити надійні війська та утримати лад, та і Рада, і Генеральний Секретаріят складалися з соціялістів різних Гатунків, а в додачу з людей дуже молодих та неосвідомлених з механікою державного урядування.
Яко соціялісти вони вважали совіти до певної міри близькими собі та не почували себе у праві забороняти їх. Вони дозволили їм упорядкуватися, агітувати, діяти, дехто з членів Центральної Ради увійшли навіть яко члени до складу совітів, сподіваючись утворити там свій вплив. Та поруч з тим, а надто після того, коли совіти набралися сили, і Секретаріят, і Рада побоювалися їх і робили під їх натиском розпорядження часом протилежні своїм поглядам та замірам. Так само впливав на Раду та Секретаріят і настрій селян, що під впливом агітації робився дедалі забагливіший та роздратованіший.
Під тим подвійним нагнітом Генеральний Секретаріят в чотирьох, один по одному оголошених, Універсалах послідовно виголошував все лівіший й лівіший соціяльний програм.
А до того голова Секретаріяту Винниченко був і сам дуже схильний до большевизму, пропонував большевикам угоду і, складаючись на їхні брехливі обіцянки, завіряв, що большевики не підуть проти України, співчуваючи цій соціялістичній республіці.
Склад київського совіту був переважно з росіян і виключно соціяліс-тичний. В йому було немало і большевиків або людей, у яких невиразний соціяльний програм сполучався з большевицьким настроєм, було багато с.-р. та c.-д., що лічили большевиків за товаришів, які тільки у дечому помиляються, і вже зовсім набагато менше лівих соціялістів.
Безперечно, київський совіт широко провадив соціялістичну агітацію, а заразом і агітацію проти Ради та Секретаріяту, які здавалися йому занадто поміркованими та яким своїм повсякчасним втручанням він заважав розглянутися на становищі та перейти до улаштування ладу, до чого часто саме діло примушує і лівих, коли вони приходять до влади. Дуже можливо також, що сам совіт або частина його членів налагодили у Києві повстання частини робітників на користь большевиків та підтримували з ними зносини. Рада та Секретаріят не могли не помічати цього, і в їх здіймалося роздраження на совіт, але ужити проти його рішучих заходів вони таки не зважалися.
Звичайні риси революційних урядів: брак авторитету і сили, необхідність піддобрюватися, поступатися, обіцяти нездійсниме і тим ще згіріпувати дезорганізацію — які в свій час так виразно виявилися у «вре-менномъ правительствь», тепер так само виявилися у Секретаріяті та Раді.
З усіх помешкань, які малися у Київі, совіт по пролетарській сумірності обрав для своїх зібрань колишній царський дворець, що дуже швидко заподіяло попсовання його внутрішніх прикрас та обстанови. Дорогого рояля було обернуто на попільницю, куди скидали недопалки цигарок, на волохаті, товсті килими депутати приходили в покаляних необтертих чоботях, а один з них, робітник, що дивував російських інтелігентів ніби надзвичайним своїм розвитком, кидав на килими непогашені недопалки та пригашував їх, розтираючи чобітьми. «Фу, чортъ возьми, — вихопилося у його якось, — даже лестно затушить цыгарку на царскомъ коврь».
3 осени почалися мітинги. Київ мітингував з ранку до ночі. Не можна було перейти містом і трохи, щоб не побачити більшу чи меншу купку мітингуючих, скрізь, де була хоч невелика площа, люди стовплю-валися, і всередині стирчав оратор.
Люди закидали роботу, забувалися за свої справи, сливе не бували в себе дома, в родині. Любителі мітингів, почувши на вулиці випадково якесь слово з розмови ідучих назустріч, чіплялися з своїми увагами, починалося змагання, навколо збиралася купка і починався мітинг.
А прислухаючись до уваг та промов на мітингах, дуже зрідка доводилося почути не те що розумне слово, а хоч щось подібне до його — промовці балакали за те, чого не знають і не розуміють, і усі слова були перейняті лютістю, ненавистю, жадібністю. Проходив повз, поспішаючи скоріше пройти, обминаючи їх якомога далі. Люди нервувалися, бо вже відчувалося, що насуває лихо.
Тим часом большевики зорганізувалися. Одначе у них ще обмаль було війська і тому вони спробували повалити Київ внутрішнім вибухом. По їхньому загаду робітники, найбільше робітники, що працювали в арсеналі, захопили його та зняли повстання. їх було небагато, і в Секретаріята тоді ще вистарчило сили, правда, більше невійськової, а з охочої молоді, щоб після тижневої стрілянини арсенала узяти: повстання було зламлене. Але вже і те, що на це було треба цілого тижня, було недоброю прикметою. У Секретаріята було так мало війська, що навіть блокади арсеналу не було переведено. Я з вікон свого помешкання (за два квартали) бачив, як діти, тулячись попід стінами, щоб менше було небезпеки потрапити під кулі, прокрадалися з їжею, а певно і з відомостями, до своїх батьків в арсенал.
А тим часом агітація у війську збільшувалася. Військо складалося переважно з солдатів, що погодилися піти до війська, що набирав Се-кретаріят; було чимало й втікачів з фронту. Полки, що складалися таким чином з солдатів різних полків та різної зброї, не були ще міцно об’єднаними полками. Одні з тих солдатів залишалися у війську, іншим швидко обридало, і вони розходилися по домах. Може бути, що в той спосіб решті пощастило б набрати хоч невелику та віддану армію, та на те не вистарчило часу, а в додачу солдатів весь час розбещували, псуючи їх військову здатність, розбещували агітатори, розбещував сам уряд і настановлене їм військове начальство. До їх підлещувалися, їх, що нічого ще не зробили, іменовано порятівниками рідного краю, сам голова Центральної Ради проф. Грушевський обнімався та цілувався з невідомими йому солдатами, для їх упоряджували мітинги з неминучими обіцянками... Адже большевики завжди обіцяли більше.
Правда чи ні, та коли і вигадано, то влучно, розповідали, що за кілька день по захопленню Києва большевиками по київських трамваях їздили якісь дід та баба, що прибули з села навмисне, щоб обдивитися на свої придбання. Від часу до часу, побачивши якісь особливо великі чи гарні будинки, баба питалася: «Невже ж і це наше?» І дід кожного разу відповідав з певністю: «Наше, усе наше, немає нічого не нашого». Не зазіхав він тільки на церкви... Так перетворялися в народній уяві боль-шевицькі обітниці. Не диво, що вони спокушали.
Коли большевикам не пощастило подолати Київ через повстання, вони, не рахуючись, само собою, з своїми обіцянками Винниченкові, вирядили до Києва військо під командою Муравйова (якого згодом вони таки розстріляли), і незабаром після того, як ущухла стрілянина з арсеналом, кияни почули гуркіт гармат з-за Дніпра.
Секретаріят одержував звістки і раніше, що большевики швидко посуваються, посідаючи губернії Чернігівську, Харківську та Полтавську. Дбаючи, щоб по змозі за те не розголошувати, він таки спробував покликати охочих з-поміж студентів. Зголосилося усіх тільки чоловіка 100-150. їх приточили до ненадійного війська та вирядили на Муравйова, але десь коло Бахмачу частина цих військ передалася до большевиків, частина розбіглася од першого стрілу, не попередивши покинутих студентів, і їх, сливе до останнього, перебили та порізали большевики.
Як і завжди, напереді большевицького війська йшли агітація, і серед несвідомих військ Секретаріяту вона мала вплив. У війську почалися мітинги, хвилювання, більшість порозходилася додому, дехто передався до большевиків, а залишилося так мало, що йти з ними назустріч проти большевиків не можна було і думати, ненадійно було, чи й можна обороняти з ними Київ.
За Дніпром з’явилися війська Муравйова.
Та й у його не було їх багато, приблизно рахували 10-15 тисяч збройних. Вони були тільки дуже добре, навіть надміру, озброєні (дійсно до зубів) та мали багато гармат.
Якби людність київська виявила хоч якусь однодушність та енергію, зроду Муравйов не подолав би Києва, але місто роздирала ворожнеча безлічі партій, а людність не появила ні найменшої енергії: вікове примусове віддалення од громадських справ дало свої наслідки. Навіть київські большевики, нещодавно перед тим розбиті, не запиталися знов зняти повстання, а обмежилися шпигунством.
Протягом трьох день Муравйов не облягав Києва, а лише обстрілював з-за Дніпра, збираючи, певно, відомості про стан оборони у городі. Чимало будинків було пошкоджено, було небагато забитих, серед інтелігенції знялася паніка, але таки ніхто не уявляв виразно, які порядки заведуть та яку жорстокість виявлять большевики перемігши. Тоді в нас сливе не було відомостей про те, що діялося у Петербурзі, Москві та й взагалі по усіх місцевостях, вже захоплених большевиками.
Приблизно з четвертого дня почали вони облягати місто, було, очевидячки, перевезено і частину гармат, стріли почали лягати в таких частинах міста, куди вони раніше не долітали. Два будинки було спалено фугасним огнем, очевидячки, умисне — один належав голові Центральної Ради Грушевському, у другому мешкав голова Секретаріяту Винниченко, що перед тим за кілька день виїхав з Києва. Те, що вогонь справлено було так влучно, що він влучив саме у ці доми, будило підозріння, що з Києва були подані знаки, куди націляти.
Останні два дні облоги гуркіт гармат невгавав, по ночах різали небо вогненні стежки од стрілів, палахкотіли відблиски пожеж... Від часу до часу чути було по околицях міста вже і кулеметну стрілянину, і стріли рушниць. Останню ніч усі мешканці того будинку, де я мешкав, мусіли ховатися по підвалах, бо од туркота гармат висипалися і шибки з вікон з дніпрового боку, та й залишатися по помешканнях стало небезпечно: в дім влучило кілька бомб. Біля самого ґанку оборонці міста поставили гармату. Звечора вона стріляла на большевиків, а вранці була вже обернута проти міста. Позаяк з нас ніхто не важився вночі витикатися, то, хоч ми і не спали цілісіньку ніч, залишилося не поміченим, коли саме большевики одбили нашу вулицю та повернули гармату.
Ледве розвиднілося, прийшов до підвалу червоноармієць перевіряти мешканців. Дикий, злодійський вигляд, нечемне поводження, гострі, нахабні покрикування переможця виразно доводили, що большевиць-ка революція не в оборону вільності знялася.
Того дня я не зважився виходити з дому. Досить було б глянути у вікно, щоб зректися такого наміру, якщо він і був. Від часу до часу чулися подекуди окремі постріли, іноді зненацька розтинався залп і то десь зовсім зблизька. Значення залпів зразу ми не могли вгадати, але пояснення невдовзі принесли слуги, яким не було небезпеки виходити, бо їх не займали... Тут-таки близько біля двірця, де сидів їхній суд, большевики ставлять до стінки цілі партії заарештованих та розстрілюють. По вулицях і юрбами, і поодинці никали червоноармійці, виряджаючи лихими та ворожими поглядами тих прохожих, що мають культурний вигляд. Часто вони вели арештованих, а арештовували, як після розказувано, не тільки тих, за кого мався такий наказ, не тільки тих, в кого в помешканні було зроблено трус і знайдено щось компрометуюче, але часом і на вулиці, якщо вигляд ідучого здавався підозрілим. Арештовували не тільки люди, на те уповноважені, а міг арештувати кожен червоноармієць, коли хтось йому не подобався, а червоноармійці часто були п’яні.
Не дивлячись на те, що значна частина депутатів совіта солдацьких та робітничих депутатів співчувала большевикам, вони одразу ж одібрали у їх помешкання у двірці під свою «слідчо-карну» інституцію: їх теж тягло таки до царських покоїв. Туди згонили тепер арештованих і там без довгих розпитувань та дослідження сортували, інших відпускали, більшість же розстрілювали.
Ця інституція, цей ніби «суд», містився у двірці, та не завжди від його залежала доля арештованого. Його могли і не приставити до «суду», а чи одпустити, чи розстріляти тут-таки перед двірцем червоноармійці, що тут і товклися, а навіть і кожен з їх зосібна по своїй уподобі. Порятунок залежав од випадку.
Розповідали: один з пригнаних не вподобався червоноармійцеві, що вартував на воротях, і той вирішив розстріляти його зразу, не дожидаючи «суду». Надаремне арештований завіряв, що він пролетарій та «пролетарського походження», червоноармієць штовхав його до стінки.
Але під загрозою смерти у того блиснула щаслива думка, і вона врятувала його. Він голосно висякався пучками і вмазані пучки обтер об груди шинелі червоноармійця.
«А ти, мабуть, і справді наш!» — вирячив очі той і звільнив його.
У будинку, де я мешкав, у реквізованих кімнатах мешкало декілька членів солдатського та робітничого совіту. Тієї страшної ночі, якої прийшли
 большевики, коли усі мешканці товклися з тяжким настроєм по підвалах, ці депутати почувалися спокійніше од інших, хоч і їм на обличчя набігала часом хмарка. Один з їх, лівий с.-р. навіть заспокоював нас, завіряючи, що хвилюватися дуже немає чого, адже і большевики — люди.
На гіркому досвіді довелося йому переконатися в неправдивості свого погляду.
Першого ж большевицького дня, коли найбільше було розстрілів, я зустрів його на чорних сходах нашого дому. Вид в його був темний, як земля, губи тремтіли, а очі наче застигли. Він виходив з дому і оце повертався:
—	Що з вами? — спитав я.
—	Негідники, злодії! — тільки і зміг вимовити він, і вид йому ще стемнів, а голос уривався.
Згодом він розповів. Яко соціяліст він не припускав можливости переслідувань проти себе. Вийшов обдивитися, розпитати. Дуже швидко його заарештовано і поведено до двірця. Він протестував, казав, що є депутатом совіту солдатів та робітників, а по поглядах лівий соціяліст-революціонер.
«Нам саме таких і треба. Ставай до стінки!» — і, не звертаючи уваги на його допоминання одвести його до суду, поставлено його поруч з іншими. Було їх чоловіка з десять.
На його щастя, проходив знайомий робітник, певно, большевик, пізнав його, сказав, що знає, і заступився, тоді його одпустили, решту постріляли. Відходячи, він чув стріли.
За рогом нашої вулиці червоноармійці вели до двірця двох арештованих — сина голови Державної Думи Родзянка та ще когось. Хоч до двірця було вже зовсім близько, раптом двоє з конвоїрів через щось, може і через те, що їм подобалися чоботи або одяг арештованих, забили їх обох з револьверів, стрільнувши в голову ззаду. Вони ще тріпотіли, а конвоіри вже стягали з їх чоботи, одяг, витрушували кишені.
Протягом того дня траплялося, що червоноармійці, никаючи без діла по місту, хапали когось із стрічних і розстрілювати тут-таки на вулиці, надто коли це був офіцер або в людини знаходили якийсь папірець, що виявляв причетність до військових або і горожанських українських інституцій. З такими папірцями розстрілювали навіть солдатів, хоч взагалі їх не займали. Офіцерам не помагало часом і те, що вони переодягалися у штатське: їх пізнавали по ході, по тому, як трималися, і убивали.
Ця безглузда та безладна різанина тяглася три дні, але найдужча була першого дня. Певно, большевичня мала на оці залякати ту частину людности, що мала нахил критично ставитися до їх влади та її вчинків, щоб раз назавжди витруїти бажання втручатися до своїх розпоряджень. Цим пояснюється і те, що вони не жалували і тих, хто хоч і співчував їм, але не остаточно, а з застереженнями та до певної міри, от як депутатів совіту, небольшевиків.
Рахують, що за ці три дні у Києві було розстріляно близько 5000-6000 душ. Забитих скидано у дві величезні ями, викопані насупроти двірця біля воріт до Марийського парку і над їми висипано дві могили. Робилося це, одначе, не пильно, бо смород довго відчувався досить далеко. Своїх забитих під час облоги, чоловіка 100—150 (коли не припустити підозріння, що частину з їх поховали потай деінде, щоб не появити справжньої кількости своїх втрат), большевики поховали з учтою у самому парку довкола галявини проти воріт, понад доріжкою, що обходила довкола галявини, і прикрасили могили вінками з червоними биндами та квітками, створивши тим з чудового парку місце страху та прокльону, куди люди не схотіли і заходити.
Після перших трьох днів кількість розстрілів значно зменшилася. На людську, не большевицьку міру їх було багато, та все ж менше, ніж щодня, день у день за часів другого захоплення Києва большевиками.
Тоді ж вони ще не чули себе досить міцно, війська в їх було мало, а найдужче в’язали та пригнічували їх звістки, які вони діставали з Бресту, де саме йшла мова з німцями про мир. Було їм відомо, що цим разом не достанеться їм довго затриматися у Києві і тому вони вирішили, раз залякавши людність, надалі не дуже її дратувати, щоб коли прийде час вдруге брати Київ, на що вони і тоді сподівалися, не знялася проти них загальна та запекла оборона.
Через те вони обмежувалися тим, що по змозі винищували тільки тих, хто особливо їм спроневірився, провадили якомога ширшу агітацію серед нижчих верств, ну і, звісно, грабували, але таки менше, ніж прийшовши у Київ удруге.
Грабіжка провадилася і велика, і дрібна. Банки оголошено сконфіскованими і до кожного з їх настановлено за наглядача свого комісара, але позаяк большевикам довелося незабаром тікати, то вони встигли захопити відходячи тільки те, що малося по банках на той день. Пріч того, забрали вони усі приватні вартості, що були передані у банки до схову, а також поховані по сейфах. Большевики наказали усім, хто наймали сейфи, поприносити ключі від них. Позаяк, не дивлячись на погрожування, не усі принесли ключі, большевики заходилися ламати сейфи, але відчинити їх усі таки не встигли. Само собою пограбовано було «казначейства» і усе, що малося грошей по усіх державних установах; з цукроварень забирано цукор, з маєтків збіжжя, де ще залишилося трохи не пограбованого селянами; з багатих помешкань забирано меблі, кожухи, годинники і т. д.; від мешканців правили білизну та одяг, загрожуючи карами тому, хто лишить собі більш од трьох змін білизни та одного зайвого убрання. Але в бідніших киян хліба ще не забирали, в їх реквізували самих коней та худобу, бо деінде того вже не було. Загалом же зачіпати бідніших селян стереглися.
Зате інтелігенція була цілком безборонна, віддана «на потік та розграбування». До інтелігенції і до усіх заможних влада ставилася вороже і їм до неї звертатися за обороною було не тільки безхосенно, а й небезпечно; розважніше було не звертати на себе її уваги. Тим часом серед червоноармійців склалися банди, які по ночах, ніби задля трусу, вдиралися до багатших помешкань та грабували. Позаяк у мешканців зброю було одібрано, то оборонятися було нічим та і нелегко було пізнати по вигляду, чи то шелест, чи таки посланець «влади».
Агенти тієї влади теж не показували наказів, на підставі яких роблять трус чи арешт, а вимагати, щоб їх показали, було не можна, аби не наражуватися на гірші неприємності: арешт або і розстріл. Нарешті і представники влади, як і шелести, і собі не цуралися грабувати при трусах і, не криючись, забирали з помешкання усе, що їм подобалося.
Але пригноблені дедалі все гіршими для їх звістками з Бресту і щоб трохи притлумити враження од вчинених їми злочинств і перекласти в очах людських одповідальність за їх з себе на неслухняність червоноармійців, большевики погодилися врешті на прохання есдецької міської думи та дозволили заводити сторожу для оборони од шелестів як окремим домовим комітетам, так і загальноміську. Ця остання об’їздила вночі місто, а коли її викликали, повинна була виїздити негайно обороняти помешкання, на яке зроблено напад, большевики видали навіть зброю для сторожі.
Грабування буржуїв анітрохи не журило большевиків, але ж політичні обставини вимагали удавати, що вони дбають про заведення ладу, а заразом вони мали на оці цим шляхом руками городян хоч трохи приборкати свавільство свого війська. Тоді у большевицькій армії не було ще жодної дисципліни. Запровадити її одразу після того, як агітацію проти неї використували, щоб викликати повстання проти попередньої влади, було не можна, большевики запровадили дисципліну, і багато тяжчу од колишньої, але згодом; тоді ж, якби спробували те зробити, могли б залишитися без війська.
В тій обстанові поновився лад, відповідний первісному суспільству.
Влада сама не переслідувала злочинців, але дозволяла громадянам самим обороняти себе од їх. Дозвіл цей, проте, був зовсім не певний. Обороняючись, громадянин мав рацію побоюватися, що за цю оборону, може, посилаючись на що інше, його можуть розстріляти, якщо ті, хто нападали, мали вплив серед большевиків або їм потрібні.
У Києві тих часів кожен будинок виглядав яко фортеця. Здебільшого парадні двері забивали зсередини дошками. Заходили у дім та виходили з його через чорні двері у двір, а далі через ворота, які теж було загороджено дровами або лантухами з землею так, що лишили тільки вузький прохід. Ночами мешканці по черзі вартували у дворі проти воріт, щоб на випадок небезпеки побудити весь дім. Там, де квартиранти були заможніші і їм пощастило щось приховати, звичайно наймали сторожу на ніч з колишніх офіцерів, що в нових обставинах були в дуже тяжкому матеріяльному становищу.
Знов-таки через ті ж причини — свідомість, що не затримаються довше у Києві та боязнь занадто роздратувати людність, щоб не зустріти одностайного та запеклого опору, коли братимуть Київ удруге, большевики цим разом не заводили ладу, цілком відповідного їхньому програму, та проминали, мов не помітивши, деякі порушення своїх наказів городянами. Користуючись з цього, людність усю свою увагу віддала не боротьбі з большевиками, а дрібним викручуванням од їхніх вимог та рятуванню рештків свого майна, не розуміючи, що в будучині загрожують багацько гірші небезпечності.
Але становище таки зобов’язувало большевиків, хоч почасти, виявити свій програм, видати хоч деякі постанови, які б відповідали найважливішим та ґрунтовним комуністичним принципам, хоча би і без наміру дуже намагатися на їх цілковитім виконанні. З другого боку, жадібність та бажання пограбувати примушували і поодиноких комуністів, і їхню владу раз по раз порушувати це підказане обережністю рішення.
Так, не порушуючи свойого програму, не могли большевики не заборонити усяку приватну торгівлю. Таку постанову і справді було оголошено, але ж, коли приставка купцям великих кількостей продуктів і справді не дозволялася, меншій торгівлі большевикам довелося попускати немов через недогляд, а найдрібніша — базарна розрослася за їх так, як ніколи. Вони не мали змоги наладнати постачання для людности або хоч для пролетарської її частини державними заходами, як це відповідало їхньому принципу, і без базарів їм і самим довелося б голодувати.
Саме через те, що більша торгівля була заборонена, ціни на усі харчові продукти страшенно знялися у Києві, а це спокушало колишніх селян часом і за 100—150 верстів везти до Києва на базар або для продажу по домах якийсь один клунок борошна, один, а то і півпуда сала і т. д.
Через заборону торгівлі усе постачання для великого міста виконувалося по дріб’язку безліччю дрібних підприємців та селян, що під загрозою за те покарання та реквізиції продуктів привозили їх в такій кількості, в якій кожен здужав нести на руках. Так утворилося «мішечництво». Усі вагони по залізницях, що йшли до Києва, були набиті до несхочу отими підприємцями та їхніми клунками. Через брак місця по вагонах мішечники з лантухами здиралися на дахи вагонів, тулилися на паровозі, сиділи верхи на тендерах, а через те часто траплялися каліцтво та смерть.
Така торгівля обходилася краю без міри дорожче од великої, забираючи з роботи величезну кількість людей, та городянам продукти ставали ще в багато разів дорожче, ніж вимагала дорожнеча приставки, бо мішечники і терпіли багато, і ризикували дуже, а тому зважувалися везти свої продукти тільки заради величезного заробітку та сподіваючись придбати задурно у місті потрібні їм фабрикати.
В ті часи городяни, хто втративши заробіток, а хто одібране майно, мусіли рятуватися од голоду випродуючи одяг, посуд, меблі по якій-будь ціні. Все те забирав мішечник часом за ціну у сто разів дешевшу од дійсної вартости речі або вимінюючи за якесь трошки продуктів. На початку він шукав тільки речей, конче потрібних у селянському життю, але швидко величезний зиск та дешевість городянських речей поманила його купувати і усякі забаганки. Траплялося, що мішечники везли з міста великі трюмо і навіть роялі (само собою лише ті, хто жили ближче і мали змогу одвезти їх на своєму возі, бо доправити залізницею щось більше було тоді сливе неможливо); траплялося, що завізши таку річ додому, він не знав, де з нею подітися, у хаті вона заважала, та й затягав її до повітки поміж корови та коні.
Та було б помилкою думати, що таким шляхом збагачувалися усі, або хоч багато селян. На таку торгівлю квапилися тільки особливо жадібні до зиску, а величезна більшість селян не зважувалася наражуватися на ті образи та небезпеки, які часто доводилося терпіти мішечникам. Незноси-мий та небезпечний був вже і самий переїзд залізницею до Києва. Пріч того, на кожному кроці загрожувало пограбування. Пограбувати могли ще в дорозі червоноармійці, вони ж могли пограбувати і у Києві, в дорозі з вокзалу до базару, нарешті й на самому базарі большевики від часу до часу робили наскоки; часом це була банда червоноармійців, часом якась частина червоного війська, що не дістала вчасно од начальства харчів, іноді не могло перемогти спокуси і серце самої большевицької влади, і вона посилала нарочиті загони розгонити базари. Тоді на базарах здіймався переполох, усі кидалися врозтіч, силкуючись винести і свої клунки; часто з цим не щастило, утікачів переслідували, били нагаями, забирали те, що вони несли, доводилося, тікаючи, і самим викидати, що важче. Після такого розгону усе, що залишалося на базарі або було одібрано у тих, хто тікали, ставало військовою здобиччю грабіжників. У тих випадках, коли базари розганяли з наказу влади, розганяли не один якийсь, а одночасно усі базари у місті, і Київ таких днів голодував.
Більшість селян на такі неприємності наражуватися не хотіла, а краще продавала, що мала залишнього, задешево мішечникам, а ті вже спродували покуплене у Києві. Витворилися особлива професія та особливий тип, не дуже милі. Таким чином своїми розпорядженнями самі большевики сприяли визискуванню працівників та прискореному скупченню багатства у небагатьох руках, себто тому, боротьбою проти чого вони виправдували свої злочинства.
Спочатку большевики мали метою впорядити в будучині такий лад, щоб гроші були непотрібні, отже, мали згодом їх скасувати. Пізніше довелося їм тієї думки цілком зректися, але попервах, і розуміючи, що одразу перевести цього не можна, вони гадали, що занепад вартости грошей улегшить їм досягти згодом зазначеної мети. У зв’язку з цим вони не тільки не дбали про підтримання вартости грошей, а навіть хотіли її притлумити. Через це, мабуть, і визнавали вони усі паперові гроші, які залишалися в захоплених їми місцевостях од попередніх урядів. Треба признати, що саме в цьому завданні — обезвартити гроші — мали большевики надзвичайний успіх. При них курс грошей скрізь спадав раптово та катастрофічно.
Агітація та обіцянки біднішим верствам були у большевиків справді могутнім засобом для привернення до себе співчуття цих верств, але і серед їх той лад, що большевики заводили, починав вже викликати невдоволення. Голодний пролетар, пограбований та побитий базарний продавець, селянин, що назбирав за свої продукти лантух грошей і зненацька побачив, що той лантух менше вартий, ніж ті гроші, що дістав би він за ті ж продукти за старих умов, починали дратуватися та зневі-рюватися у большевиках. їхнє порядкування робило такий розгардіяш у житті, що він тяжко відбивався і на бідніших верствах. Поки було що грабувати, поки провадилося роздавання майна заможних, це невдоволення зацитькувалося, а як большевики того разу пробули на Вкраїні недовго, то й не встигло розвинутися, але поки вони прийшли удруге, воно вже остільки склалося, що зразу почалися повстання. Та те, що невдоволення не вибухло зразу за першого нападу большевиків, поки вони не вкорінилися, мало величезні та дуже сумні наслідки. Це запізнення дало їм можливість зорганізуватися остільки, що влада їхня і досі стоїть, дарма на загальну вже тепер ненависть.
Цим разом большевики дуже недалеко просунулися на захід од Києва. Половина Волині була зайнята німцями, а наближатися до них большевики не зважувалися. Усе Поділля, решта Волині і частина Київщини були затоплені бандами солдатів, що розходилися з фронту. Вони виконували те, що вважали своїм завданням і большевики, — нищили усі рештки давнього ладу, виготовляючи ґрунт для захоплення цього краю большевиками згодом. Тому вони і не вважали потрібним хапатися заволодіти їм, тим паче, що не сподівалися затриматися у йому довго. З другого боку, вони таки і побоювалися узяти владу близько рештків армії, серед розбещеної маси озброєних солдатів, хоч агітацією солдатам і було прищеплене співчуття до большевизму, та співчуття це ґрунтувалося на непорозумінню, і большевики мали рацію ухилятися виступати яко влада серед цієї анархічної маси, яка, власне, ненавиділа кожну владу. Тому вони з’являлися тут яко агітатори, ще часом їхні загони робили сюди наскоки, але установ своїх тут вони не заводили.
Ще поки большевики і не брали Києва, анархія у цьому краї під впливом солдатів була дужча, ніж на лівому боці Дніпра: подекуди схва-чувалися і аграрні заколоти, але те, що Київ було узято, розворушило їх остаточно, бо місцева адміністрація втратила останню хоч би і номінальну підтримку.
Переказували, що солдати здіймали значно ще гіршу ворохобню, як селяни. З переказів про їх зазначу один: про вбивство 80-літнього князя С. Юрба солдат прибилася до його в маєток. Князь загадав зготувати для них обід, дати коням пашу і оброк. На дяку за це, без жодного приводу вони вбили старого, а тоді пограбували та спалили його двірець з коштовним архівом, книгозбірнею, галереєю малюнків та численними художніми речами.
Людність Києва під ту хвилю страшенно збільшувалася. Хоч і у Києві на кожному кроці загрожувала небезпека, а таки малася надія якось загубитися серед люду, залишитися непоміченим, а по селах та повітових містах кожен, хто раніше займав хоч трохи помітне становище, був на видноті, зненавиджений і тими, хто і нічого не знав про його давнішу діяльність, тільки за те його давніше становище.
Кияни сливе нічого не знали, що діється у Петербурзі, у Москві, у Європі, у Бресті, бо усі часописи було позакривано; отже, люди жили з дня у день тільки і дбаючи про те, як врятуватися од насильства, од голоду, і не мали ні моральної сили, ні часу думати про боротьбу з большевиками та порятунок краю.
Але дивно якось з цим пригнобленням сполучалася уперта віра, що довго так тягтися не може і що незабаром мусить прийти — ніхто не сказав би звідки — визволення. Через те, мабуть, тоді ще ніхто не забігав, щоб пристроїтися до большевиків, шукати у їх посади.
Визволення і справді швидко прийшло, та лише на малий час. Але цим разом термін большевицького панування таки кінчався. Німці, у яких не вистачало чим харчуватися, склали умову з Директорією і послали військо. Напереді йшли війська Секретаріяту, решта давніх з додачею наново набраних, але вони були ще остільки нечисленні, що самі не змогли б битися з большевиками. Та п’ятисоттисячне німецько-австрійське військо, що сунуло позаду, рішало справу і большевики ані посміли оборонятися.
Ще за кілька день мешканці, помічаючи, як зростає серед больше-виків розгубленість та метушня, догадувалися, що їм хтось загрожує. По місту забігали тягарові автомобілі, переїздили хури, навантажені майном військовим і невійськовим, навіть награбованими меблями та білизною. Все те звозилося до вокзалу та на пристань, навантажувалося на вагони та пароплави та одвозилося за Дніпро або Дніпром на північ. Вдень цей рух був менший, мабуть, не хотіли звертати на його увагу, але з восьми годин вечора мешканцям було заборонено ходити на вулицю, і з цього часу і на цілу ніч стукіт од руху не вгавав, і мешканці робили висновок, що евакуація почалася.
В переддень, як прийшли німці, останні большевики покинули місто без єдиного стрілу. Тільки вже з-за Дніпра стрельнули кількома залпами з гармат і пошкодили кілька церков та кілька будинків. Здається, що саме на церкви вони і націлялися. На декілька годин Київ залишився без влади, але вже в 9-10 годин ранку увійшли перші українські загони. Німці прийшли пізніше і того дня не військо, а окремі купки солдатів по кілька чоловік. Здається, вони хотіли тим підкреслити, що прийшли не яко переможці, а яко союзники.
Пішовши з Києва, большевики слідом пішли і з усієї України, але відходили вони не поспішаючи, немов зупиняючись, з кожного міста тільки в переддень, як мали надійти українські та німецькі війська, і кожного разу не далі, як на один день ходу. Якщо з переляку вони коли і помилилися та відходили на два-три дні раніше, то, дізнавшися, що наступаючі десь забарилися, знову набігали на покинуте місто і розстрілювали тих, хто виявляв радість з приводу їхньої втечі. Так вони повернулися до Лубень усього на декілька годин, але встигли розстріляти усю братію (17 чоловік) лубенського монастиря за те, що вони, думаючи, що большевики зійшли остаточно, відслужили в переддень вдячний молебен з хресним ходом.
Можна думати, що відходячи, большевики дожидали та сподівалися, чи не станеться чогось, що зупинить наступ, чи не повстане людність їм на оборону, але більшість людности вже зневірилася у них, а ті, хто ще співчував большевикам, співчував тільки, рахуючи на якісь за те користі, але ж ні за ці користі, ні тим паче за большевиків ризикувати не хотів, а якщо раніше і здіймав ворохобню та підтримував їх, то робив те тільки в надії, що кари не буде.
