[12. 04.1900, Оріхівщина]
Любий та Високоповажний Дмитре Івановичу!
Щиро дякую тобі за добру згадку та за те, що надіслав мені на свято свою картку. Вибач, голубе, що і я так не зробив. Далебі, у селі живучи, хуторним звичаєм ніколи цього не роблю, все забуваюся, так і з тобою трапилося.
Тепер ось що: одержав я листа від Науменка, що ти переслав йому вже свій рукопис «Вітряка». Чому ж ти мені за се нічогісінько не пишеш? Напиши, будь ласка, чи вже дозволений твій рукопис, чи то ти через те його «Київській Старовині» відіслав, що я тебе питавсь, чи не згоден ти б надруковати його попереду у «Київській Старовині», чи через те, що інче?
Напиши, будь ласка, мені хутчій про се все, щоб я знов знав, що писати тому видавцеві, з яким я умовився за твого «Вітряка». Мені дуже ніяково, що через се виходе угайка з надсилкою тобі гонорара, але почасти ти і сам трохи тому винен, бо я нічогісінько не знав та і зараз знаю тільки через людей, та не все, про твій твір.
Писав ти у останньому листі, що сей твір забрав в тебе* дуже багато часу. Але ж візьми на увагу, що се ти вперше писав белетристику і знов трохи не вперше по-вкраїнському, то і видимо, що нова робота, поки до неї пристосуєшся, вимагала в тебе більше праці, але я певний, що далі воно так не буде, робитимеш так само швидко, як і свою істо-ричню працю. А що воно в тебе виписується дуже добре і казати про се нічого, так я тобі і сам казав, а тепер так і від людей чую! Чи пишеш же ти тепер що і що саме? Напиши, будь ласка, про се, бо се мене страшенно цікавить. Чи не будеш часом сього літа в наших краях, чи не буде твоя ласка забігти і до мене, мене перевідати, ото було б велике спасибі!
Збиравсь я до тебе у Москву, їдучи з Петербургу, та несподівано одержав звістку, що в наших краях була пошесть віспи, і через те похопився додому просто, та і не міг в тебе [бути].
Бувай же здоровий. Міцно цілую тебе.
Твій В. Леонтович
1900 р. Квітня 12.
ДІМ, КП-75792/Арх-15261.
Адреса: «Москва. Зарядье. Кривой переулок, д. Бахрушина. Его Высокоблагород ію Димитрію Ивановичу Эварницкому».