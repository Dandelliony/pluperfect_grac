Лев Скрипник. «Будинок Примусових Праць»
Будинок Примусових Праць, або Бупр — це большевицька тюрма. Велику повість Скрипника під тим заголовком видало видавництво «Молодий Більшовик», Харків-Київ, 1931. В цій повісті стільки тенденційної неправди, вихвалювання совітського ладу та несмачного облаю-вання усього минулого, як нечасто трапляється і в творах инших большевицьких письменників. Ось для прикладу один з його перлів брудного красномовства: «Той час, що вже вмірає, корчачись у агонії, але відстоюючи кожну мить свого життя, щоб виплеснути із свого смердючого рота ще повний потік гною, бруду... і ми, всі його недобитки, вигодовані замісць материного молока гидотою його харкотіння» (с. 54).
І разом з тим, це письменник неосвічений, навіть малограмотний. Часто вживає слова і терміни у невідповідному значінню, мало знає і зле розбірається в питаннях, за які пише.
Та, може, завдяки своїй темноті і цілковитій відсутності почуття справедливости, він у своїй повісті одверто показує приклади таких жахливих порушень большевицьким ладом принціпів справедливости, яких не давала жодна і найгірша влада. Не розуміючи, що його хвала є часто власне ганьбою, показує він немало і лихих рис, поширених між большевиками.
В Бупрі відбувають кару і засуджені різних Гатунків, і політичні, і кримінальні, і ще не засуджені, а лише запідозрені.
В буржуазних державах, що так їх ганьблять большевики, осуджені відбувають більшу чи меншу кару по присуду суду, відокремленого від адміністрації тюрми, згідно законам, однаковим для усіх громадян і
тільки за той злочин, за який їх засуджено. їхні політичні чи сог(іяльні погляди не впливають на присуд і не побільшують і не поменшують розміру кари, не полегшують і не погіршують їхнього становища в тюрмі. Тим паче під час розгляду справ буржуазний суд повинен ставитися до усіх підсудних однаково, нікому з них не виявляючи ні своєї прихильносте, ні упередження чи антипатії, щоб не допомагати одним і не перешкоджати иншим оборонятися од обвинувачення.
Щось зовсім иншого розповідає Скрипник про совітський суд та тюремну адміністрацію. І вона, і суд, який присуджує, частіше, як де-будь на світі, до кари на горло, ставляться до різних обвинувачених зовсім не однаково. Вже наперед вони поділені адміністрацією тюрми на два поділи і до одних і вона, і суд ставляться як до приятелів, до «своїх людей», а до других — як до ворогів.
Один з героїв Скрипникової повісти Довгалюк хвалиться: «І ось я, в’язень, знайомлюся з завідуючим морально-виправною частиною...» Той закликає його сісти і подає руку, та це тільки тому, що тюремщик Бровченко рекомендував Довгалюка: «Це Довгалюк — наш хлопець» (с. 74). До «не своїх» в’язнів відношення зовсім инше. Навіть милосердна сестра в лікарні Бупра каже: «Що ж накажете мені жаліти і Ксенофонтова? Дзуськи! Знайте, сестер жалібниць нема, вони були за часів імператорської дамопатронесної філантропії, а тепер ми звемося сестри медицини» (с. 114).
Тюремна адміністрація, головною функцією якої, як вже і з того видно, є зовсім не моральне виправлення в’язнів, як написано для обачносте в законі, а шпигунство за їх політичною благонадійністю в СССР, не відрізнена від суду. Представники її беруть участь у складі колегії суду, отже мають великий вплив на присуд як своїми голосами, так і через те, що суд вислуховує їхні уваги про в’язнів не так, як посвідчення свідків (як те иноді бувало і в буржуазному суді), до яких суд може поставитися і критично, а як посвідчення членів своєї колегії, які вже обов’язково підпіратимуть висновки своїх посвідчень як вірних і до справи належних. Та совітський суд зовсім і не бажає бути безстороннім. Він і при розгляді справи усіма способами допомагає «своїм» виправдатися, підказує їм ті відповіді на запитання, які сприятимуть виправданню, підбадьорює їх, поводячися з ними не просто ввічливо, а й з запобіганням: підсовує ослонця, частує цигарками і т. д. (от як з Барнатовичем або Петьком). З «не своїми» той самий суд навпаки виявляє різко свою неприхильність, ще не вислухавши їх, погрожує їм часом і смертю і не дає сказати в своє оправдання і те, що дійсно могли б сказати.
До цих пасербників совітського уряду та його установ залічують або людей, що по походженню належали до станів, визнаних большевиками
 класовим ворогом, — у Скрипника в повісті це піп, поміщик, полковник, купець, або тих, в кого особисто помічено неспівчуття до совітської влади. Одверту формуловку і обґрунтовання з погляду большевиків такого неоднакового відношення зробив санітар, що забірав хворого отця Аркадія з суду після того, як при майже загальній роз-грузці Бупра отця Аркадія не звільнили, але, як недужого, сказали забрати до тюремної лікарні: «От бува, милий человек. А ти що думав — ослобонять? Нельзя так, щоб і вовки накормилися, і вівці цілі були! Одна відповідь, альбо я ваш і з вами, альбо паритися, як мідному котілку... Це ж одкровенно» (с. 291).
І в присудах совітський суд свідомо не безсторонній. «Своїм» і за більші злочини призначає менші кари — Сидору Іллічу, Довголюкові, Барнатовичеві од 2 до 4 років тюрми за вбивство, а «не своїм» і за значно менші злочини — напр., м’ясника за продаж гнилого м’яса, що могло статися і не з наміру, а з недогляду, присуджено на довше і при роз-грузці не звільнено.
Ми і без Скрипника давно знаємо про цю неоднаковість відношення совітських судів та адміністрації до різних людей, але знали тільки з норм совітського права, а не на конкретних прикладах. В прикладенню до певного випадку, в переказі про певну подію і певних людей така неоднаковість гостріше ображає почуття справедливости людини здорової психики, та не Скрипника. Він переказує ті події як щось нормальне, а не спиняючися над думкою, що вони мусять викликати обурення проти большевицького ладу. Не беруть цього у свої затуманені ненавистю голови і большевики, хоч з дня в день вони самі роблять чи перед їх очима робиться такий Шем’якин суд.
Не було ще ніколи і ніде на світі держави, хоч би уряд її обірався загальним обранням, де б керували та правили усі люде, увесь загал людности. За усіх політичних устроїв завжди керма попадає до рук якоїсь частини чи верстви, тієї чи иншої. Безперечно також, що керуюча верства скрізь має якісь привилеї або якісь инші користі завдяки своєму становищу, але мусить бути в тому якась міра. По буржуазних державах керуюча верства теж підтримує більше чи менше сприятливі її інтересам закони, але користі, які вона з них має тільки матеріяльні, в значній мірі залежать від праці кожного і до певної міри виправдуються і загальнодержавними інтересами, і тим, що по людській природі необхідна певна винагорода тим, хто робить важливішу працю, бо инакше ніхто не схоче її робити. Керуючі верстви буржуазних держав завжди таки мали остільки почуття справедливости та почуття своїх обов’язків, що не робили з себе касти, члени якої не відповідають за злочини та мають виключне право (за членами инших верств не визнане) на помешкання, на їжу і навіть на життя, і ніколи не запитувалися обертати инші
верстви в безправних паріїв, яких вільно забивати безкарно. Спеціяль-но щодо одповідальности за злочини, буржуазні законодавства, навпаки, завжди призначали за злочин тяжкі кари людям з тих верств, що стояли на кермі. Тільки большевики поновили кастовий устрій, утворили з комуністів касту та надали її членам давно відкинуті історією привилеї, а понад тією кастою поставили ще вищу касту своєї верхівки, не підлеглу жадним законам, усім обдаровану та ніякими обов’язками не зобов’язану. Відсутність у большевиків почуття справедливости і є одною з важливих причин, що дискредитує і совітську владу, і ту верству людности, що її наставила, доводячи їхню невдатність при сучасному стані їхнього морального та розумового розвитку до державного керовництва.
Скрипник подає кільки образків з тих в’язнів, яких совітський уряд визнає «своїми». Довгалюк, од імени якого ніби пишеться повість, тяжко поранив свою жінку (хотів її вбити). Засуджено його за те на чотири роки тюрми, але в тюрмі йому роблять зовсім виключні полегкості. Жалісливість вважає він за «слинявість». Коли поранена ним жінка приходить на побачення з ним і хоче з ним миритися, він грубо одпихає її, обвинувачуючи її, немовби то вона «своєю дріб’язковістю робила його міщанином». Він вихваляється: «багато панів перейшло через мої руки, щоб не повернутися». Довгалюк — людина жорстока, схильна до самосуду і вбивства, залюблена в себе, легко обвинувачує инших, а ще легше виправдує себе.
Сидір Ілліч — власне самозахоплений маніяк, що більше десяти років носиться з думкою вигадати машину, яка б сама розливала по пляшках одні ліки. Та авторові хочеться зробити з нього самородка-винахідника, який врешті, вже в Бупрі, таку машину вигадує. До Бупру його засуджено за те, що вбив директора заводу, на якому служив, вбив за те, що директор, якому він обридав з своєю ідеєю, назвав його божевільною людиною. «Божевільний це я? Сволото!», — згадує Сидір Ілліч в Бупрі. «Нічого не чув, не бачив... а коли відтягли мене, той був уже мертвий» (с. 279). Ніякої причини для полегшення кари в обставинах цього вбивства не було, та большевицький суд осуджує Сидора Ілліча тільки на два роки, а звільняють його ще раніше.
Барнатович теж «розрядив револьвера», вбивши колишнього свого приятеля, запідозрівши його у крадіжці. Основою того запідозріння було тільки те, що вбитий не міг чи не визнавав можливим здійснювати фантастичний план Барнатовича — «грандіозного підприємства, грандіозної машини» (варто уваги, що автор так і не може вирішити, чи Це підприємство, чи машина!), «де б кожен робітник був і творець, і Дух, і сила підприємства» (с. 207 — конкретніших ознак цього плану автор не подає). Инших причин для підозріння у Барнатовича не було,
але пихи та дикости в його вистачило, щоб вбити. Взагалі Барнатович — людина дикого норову, з хворою психикою (на ґрунті прогресивного паралічу), надмірними самолюбством, образливістю та безпідставно високою думкою про себе. Він каже: «Раніше заяв не писав, в мене раніше була одна заява — маузер» (с. 231). Хвалиться, ніби коли був босяком, «бив фразами, цитатами освічених осіб, що покінчили два факультети» (с. 255), а тобто приходили набіратися у нього розуму. Ображається за те, що «панночки одсовувалися від нього, щоб не наділив бекасами» і «бо від нього смерділо». Вважає за класову образу, що вони не хотіли його кохати.
Єдине, офіціяльно визнане, пояснення прихильносте большевиць-кого уряду до цих в’язнів є їхнє співчуття большевизму, та в дійсності, певно, схиляє большевиків і до цих злочинів ще спорідненість психики, так би мовити «сродство душ», яке, безперечно, між ними є.
І большевики, що стоять у влади, як і большевики-злочинці однаково не шанують чужого життя, так само легко, а навіть і залюбки вбивають людей, тільки ніби легально — на основі захопленої ними влади. Що нахил до вбивства дійсно в них є, доводить і їхня карна система, і гекатомби забитих ними людей, і штучність та різноманітність вигаданих ними способів кари на смерть, і смаковиті вислови їхні про вбивства. «Притулити до стінки» (с. 227) — каже завідуючий відділом морального виправлення; «видушити» — каже прокурор (с. 222). «Ми вміли вибірати ворога і звалювати його кулею» (с. 80), каже бупрівська бібліотекарка. Так само, як Сидір Ілліч та Барнатович, і усі большевики завжди носяться з різними безпідставними фантастичними вигадками, так само сповнені самозалюблености і пихи, лютують та вбивають тих, хто не йме віри в розумність їхніх вигадок. Так само усі вони немирні до поглядів инших людей, так само, хоч і побачать свою помилку, винуватять за неї не себе, а когось, так само мають нахил до самоправства, раз у раз порушують видані ними самими закони, вважають, що закони потрібні тільки для вигляду.
Большевицькі судді та адміністратори, большевицькі злочинці і боль-шевицький письменник Скрипник, що співчуває однаково і тим і тим, одним миром мазані.
Образки тих в’язнів, що не годяться з большевизмом, у Скрипника в такій мірі карикатурні, що не варто про них і говорити. Таких людей, з таким напрямом і настроями, які накидає їм Скрипник, вже ніде не було за часів передреволюційних; вони траплялися, може, год за сімдесят до революції, і Скрипник розказує дуже старі анекдоти. Тим паче неймовірно, щоб вони, знаючи, що за такі погляди на них була б на-гінка, висловлювали їх прилюдно та голосно, як розказує Скрипник.
Тенденційно невірний і опис порядків у Бупрі — Скрипник так намагається його прикрасити, що збивається, і не в одно розказує і цілком не відповідне тому, що ми знаємо з усіх інших джерел.
1932,4.1
