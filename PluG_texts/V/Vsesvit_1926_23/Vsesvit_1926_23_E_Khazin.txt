ТІНІ
ДНІ ЖАРКІ, ДУШНІ.
 Здавалось, що по вулицях котяться тонкі скалки сонця, що їх вітрець обертав на полум'я, і вони печуть обличчя, як полум'я гути.
Літав по вулицях і цвіт дерев, що мліли від жаги, сніжинками крутився в повітрі, засипаючи лиця, очі, бороди. У відчинені вікна «сніжинки» летіли в канцелярію, насідали
по кутках, на підлозі, по стінах і здавалося, що все взялося мохом. Посеред кімнати столи до писання, за столами люде з похиленими головами.
Ви йдете до столу Олексія Олексійовича Доброхотова по якусь дрібницю, оливець то що, і мимоволі спиняєтесь оддалля від гострого окрику:
«В чім річ?» І тут, хоч вам хочеться піти геть, ви просите ту чи іншу річ і тепер дивуєтесь, з якою щирістю він задовольняв ваше прохання: Прошу вас, будь ласка, дуже радо... Коли ви прохаєте оливця, то: Вам, може, й паперу.. беріть, —і простягав аркуш паперу.
Олексій Олексійович Доброхотів був худий, довгий дід а обвислим і занедбаним сивим волоссям.
Вдягнений він був, або — радше — висів на йому, як на кілку, френч з шинельного сукна; комір того френча сходився в нього на грудях. А тим, що френч ПІН носив не тільки влітку, а і взимку, то і влітку і взимку шия в діда була гола. Сама шила — говорив він.—Добре, коли жінка шити вміє. А то, знаєте, у злиднях... буває... З лівого боку коло вікна за столом сидить Фелікс Йосипович і поруч-- машиністка Шаталова.
Шаталова—пшеничне личко: пиріжок. Так прозивають. А я вам кажу, що ніяких війн, ніякої сили нам тепер не страшно... Зрозумійте тільки: вийдемо ми ось із цим нашим: «нам нізвідкіль рятунку ждати»... — говорив Доброхотів, видимо, ведучи далі розмову. Фелікс Йосипович і машиністка сміючись одкинулись на спинки крісел.
Доброхотів правив далі: Ви, молодь. Старих часів не знаєте... Давай вам відразу соціялізм та й годі.
В цей час увійшов «Зав“, і знову застукали рахівниці, заскрипіли пера по паперу.
«Зав» був один з тих високих, повновидих — чоловіків, що двісті літ тому були поліціймейстерами, і взагалі людина дивна. У нього була одна нога. Другу він тяг гумову, тяг тяжко, помагаючи собі палицею (гумова була так, для одводу очей). І ходив головою вперед, немов-би плавати вчився. 
Для Фелікса Йосиповича і «нога» була диво. 
Прізвище «завове» було не то хінське, не то грецьке —Чипахчі. В анкеті він написав ..руський». Який-же він руський, чорти б його взяли, — обурювався Фелікс Йосипович.
Насправді Чипахчі був єврей, член комуністичної партії і присланий сюди на посаду завгосподарством.
Орлиним поглядом оглянув службовців: чи всі на місцях, і просунув до себе в кабінет. Там він раз-у-раз дзвонив у телефон і гукав: Лю-бий мій... Що?... Не чую... То-ва-ришу мій... Т'адже ясно говорю... А в канцелярії торохтіла машинка, стукали рахівниці І нудну-нудну пісню співали пера так само, як двісті літ тому, коли були поліціймейстери.
ІІ. 
В цьому розділі треба ще показати Фелікса Йосиповича, щоб не було непорозумінь .далі. Так от:
Маленький, аби-як вбраний; правда, краватка надто лізла в вічі: подивитесь на нього, і побачите тільки синеньку краватку. Може тому, що краватки в наші часи менше зношуються, ніж сама людина... Не знаю. Голова, що всього тільки 26 літ тягне Фелікса Йосиповича вгору, вже встигла посивіти.
З 917 був у партії, в червоній армії, і після Перекопу його відкомандировано До Москви. Ось де комунізм справжній, та й Леніна побачити можна — марив Фелікс Йосипович. Там послано його завідувати книжною коморою —у глибокім, глухім дворі що нагадував Варшавську цитадель.
Помешкання не топилося усю зіму, а йому доводилось і ночувати там. Ранками стояв у черзі в Житлвідділі. Дістав, кінець кінцем, ордера на кімнату у великім будинку на Петровці, а там виявилось, що будинок цей давно згорів, ще під час Жовтневого перевороту. v
І знову стояв у черзі. Видали другий ордер, і Фелікс Йосипович пішов по адресі. Зійшов чорними сходами (парадні тоді були позабивані) на третій поверх, постукав у двері. Вийшла товста дама з зачісаним у зачіску волоссям і заявила, що тут квартира з трьох кімнат на три душі і що ордера видано помилково. Дурна ти. я тобі буду, як син рідний. Чого ти боїшся...
Дивився мовчки Фелікс Йосипович на «матір». Але «мати» його за сина прийняти не хотіла, і він покликав міліціонера. Тоді хазяйка й собі привела члена PCI, що зараз же вирахував кубатуру і подвердив, що ордера Житлвідділ видав неправильно.
На доводи Фелікса Йосиповича, що він допіру з фронту, червоноармієць, і що нема чого тут розводити формалістику, «РСІ» образився і говорити не схотів. Пішов тоді Феликс Йосипович з цієї «PCI» і плюнув... З того часу—непартійний і служить тут рахівником. А Леніна так і не побачив.
ІІІ. 
Принесли чай і Доброхотів казав: - Чудова річ —чай. Найкраще, що стара Росія могла придумати. Всі при цім звичайно сміялися. 1 тоді він повторював: —»Старих часів, кажу, не знаєте. Понюхали б були перцю за старого режиму»...
І всі пили чай. Чай приносив кур'єр Олександрів. Це був кремезний, самовдоволений дід із пів-баками. Служив колись за кондуктора на залізниці, а тепер —за революції —за кур'єра.
Коли Олександрова питали, чому він не йде до партії, він відказував;
- А що, мені хіба так погано?! 
Фелікс Йосипович частував машиністку булочками і після чаю прохав у Доброхотова цигарку, кажучи при цім який-небудь парадокс: Он люде говорять про Венеру Мілоську, захоплюються нею. А я ось — досить мені побачить на вулиці о звичайну молоду жінку, І я відчуваю всесвіт.. Що?... затнувся Фелікс Йосипович, побачивши, що Доброхотів зніяковів (машинистка удала, що не чує). — Еге-ж, бо це реально... Доказав свою думку Фелікс Йосипович.
Олександрів про Мілоську о ніколи не чув і думав, що мова мовиться про звичайну жінку. Фелікса Йосиповича він зрозумів по-свойому, підійшов до його столу і сказав сміло, але тихо:
- Ех, були часи, коли за кондуктора їздив. Бувало, станеш уночі на якому-небудь роз'їзді, та зайдеш до знайомої баби — удовиці б то, так вона тобі півпляшки, та ще й спати з собою покладе... хе... хе.. Та не бачучи сподіваного ефекту, Олександрів зніяковілий відійшов від Фелікса Йосиповича. А з кабінету «Зава» долітало: Любий мій, не можу... Та що ви мені говорите... Това-а-ришу мі-ій...
IV. 
Якось-то и занедужав Доброхотів. Фелікс Йосипович знав, у яких жив цей старий із сім'єю. Він-же діставав таку малу платню. Фелікс Йосипович не один раз хотів помогти йому, але той все відмовлявся: Я як-небудь... Спасибі вам — відказував він Феліксові.
Тепер він рішив послати жінці Доброхотова трохи грошей, щоб той не знав. Став збирати серед товаришів. Сам дав І пішов теж до «Зава».
Що ви, що ви... От ще міщанство... Любий мій... На це-ж у нас є Соцстрах. Це була «Завова» відповідь. Десь високо прогуркотіло щось важке, немов білизну качали. Фелікс Йосипович дуже любив цей згук, і став коло вікна. Прямо на його сунула через дах бузкова величезна хмара.
Повіяв прохолодний вітрець і дощ, що промчав хвилею, прибив пісок, порох на тротуарі. Вдихнувши повними грудьми охололе повітря, Фелікс Йосипович певернувся до столу, сів.
На «кредиті» розгорненої книги лежала записка. Фелікс Йосипович відразу пізнав письмо машинистчине, помняв записку в руці, озирнувся навколо, потому прочитав: «Я почуваю себе недобре... і тому, що ви живете близько, то хочу в вас по кінці зайти відпочити... Шаталова».
Засяяв, прикусив губу. Почав був рахувати —не міг: «Так несподівано, так сміливо... ну, й жінка...» — думав він. Підійшов до машинистки, сказав, не дивлячись на неї: Будь ласка. Дякую, — відказала спокійно Шаталова.
Через годину пішли. Дорогою їх зустрів «Зав“, що довго дивився їм услід. Вона лягла на ліжко, уривчасто казала: Заслоніть вікно... отак... що це зо мною сьогодні?... Вода в вас в?.. Він подав шклянку води. Ви, може, їсти хочете? .. Вона мовчала.
Фелікс Йосипович постояв з хвилину, хотів був підсісти до неї, та не зважився. Те, що вона, сама напрохуючись, вперше увійшла до його в кімнату, лягла на ліжко, для нього було так незвичайно, що він змішався і така, як ніколи, несміливість обняла його...
Сів навпроти на мнягке, на своє, крісло і пильно дивився на неї. Фелікс Йосипович жив в «общещитті» тої самої установи, де працював. В сусідній кватирі по коридору жив «Зав». Як у вас гарно — прокинулась і блиснула очима Шаталова. Потім здивовано вигукнула:
- Відки в вас такий чудовий килим?
- «Тепер все наше» — іронічно посміхнувся Фелікс і розказав:
- Мав незабаром приїхати шеф нашої установи, і «Зав» наказав прибрати мою кімнату, як годиться. Мене ж гадав на час переселити. Але шеф не приїхав і я користуюсь призначеними для нього речами.
- Ха, ха. Це цікаво — засміялася і зскочила на килим Шаталова.
— Знаєте, я дуже люблю лежати на килимі... Дивіть... Це-ж зовсім по східньому... Сідайте й ви .. Так...
Фелікс Йосипович подумав: в таку хвилину не зайняти жінки, то вона-ж сама за дурня матиме. Зате ви єдині в моїм гаремі. Чи не правда-ж? Сказавши це, Фелікс Йосипович обхопив її за шию —і... нараз щось подзвонило. Він побіг відчиняти. Прийшов .Зав». І замісць того, щоб піти до себе, він прошкандибав слідом за Феліксом. Шаталова лежала на килимі.
З налитим кров'ю обличчям він подивився на неї, але нічого не сказав. Коли він пішов, Шаталова люто сказала: - Наволоч. І до Фелікса: А вам не треба було його пускати... Що-ж, все таки «Зав» — незручно не пускати... і нараз захвилювався, питаючи ніби себе самого, Фелікс Йосипович; Ну що в нім комуністичного, скажіть, прошу вас... Що з того, що він сидить у кабінеті і розмовляв у телефон... Чи за те ми боролися і підняли країну до бою, щоб потому сидіти із швейцарами коло дверей, а дома мати свою жінку і свій самовар?...
І багато ще наказав тоді Фелікс Йосипович. Коли він проводив Шаталову додому, вона манірно І з досадою говорила: Ні, Феліксе Йосиповичу, ви зовсім не до мого смаку: мені треба життя, насолоди, а ви об комуністах гарячились...
V. 
Усю ніч не міг заснути Фелікс Йосипович. Думки про Шаталову то різали, то пестили мозок. — Який я дурень — говорив він сам собі, пригадуючи усі подробиці тої хвилини, коли він сидів на килимі. Він пригадував, як по відході «Зава» її цілував, як вона простяглася на килимі... Але як-же то можна, - потішав він себе —щоб жінку, яка прийшла до тебе уперше, І без ніяких... Але з ними інакше не можна... З жінкою так не можна...
Вранці, коли по кімнаті задзвеніли тисячі копійок від сонця І по стінах 1 на коврі гуляли золоті зайчики дня, постукало щось у двері. Фелікс Йосипович проснувся: Хто там?
До кімнати увійшов «Зав». Спите ще. О, після такої ночи і поспати не гріх... хе, хе, хе. Що ви цим хочете вказати? «Зав» підійшов ДО ліжка Фелікса Йосиповича І заговорив майже пошепки: Т'адже ночувала в вас оця... Так ось що, мій любий... Чи не можна-б її... Ну, ви мене розумієте...
Фелікс Йосипович, убираючись, а ненавистю дивився на «Зава». Хотілося американським батманом розчерепити цю голову, але якась тайна сила стримала його і він насилу промовив: Я звідництвом не займаюсь... Тьху...
Того самого дня, по роспоряджснню «Зава“, Фелікса Йосиповича переселено в підвальну кватиру.
