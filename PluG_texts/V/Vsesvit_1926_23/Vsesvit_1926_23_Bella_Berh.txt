ДРІБНИЙ НАРОД
Коли ви не мати й не педагог —ви його сливе не помічаєте. Він поза сферою ваших інтересів, іноді навіть заважає вам, невдячно втручаючись у ваше життя.
Хтось видумав гасло: діти — квіти життя? Гарні квіти. Це —зло життя, а не його квіти. Чи не правда-приходить вам на думку, іноді, що ось уже третю ніч не дає спати оте у-a!, коли хлоп’яки у дворі футболом розбивають, приблизно кожний місяць, величезні шибки (5 крб. 50 коп. кожна), коли вас сьогодні повідомляють, що ви зразу переселяєтесь, куди вам завгодно тому що у вашу кімнату ізолюють дитину, що захворіла на шкарлатину. Ну, хіба перелічиш все зло, що завдає оцей народ. Він шумливий, безладний, задирикуватий, брудний та шорстокосердний. Хто не бачив, як діти привязують бляшанку кішці до хвоста й регочуть забавляючись її муками, хіба... Пробачте, я вас переб’ю. Ви про кого, власне, про попередніх дітей, чи про теперішніх. Ви кажете, що діти черстві й тепер? Авжеж, вони тепер, черстві якимсь то особливим, лицарським дитячо-революційничи гартом. 
Коли покінчив самозгубством мій сусіда, його єдиного 8-ого річн. сина, але вже піонера, забрано було з дому до його подруги. Він там спокійно бавився, спав, їв і ніколи не питав про своїх батьків. Скоро мати запросила його до себе; побачивши розридалась, притиснувши до седця сина.
Ой, ти мене задушиш! Не тисни мене, мамо, так! — промовив цей 8-літній мущина, випробовуючись. Потім мені росповідала його подруга, що переривши все в помешканні хлопчик знайшов стару батькову фотографію й сам зашив її в кишеню своєї курточки, так, щоб не знала мати. — В неї завжди очі на мокрім місці!
Ми й вони
Ми оточені поліцією трьох родів, — сказав нам на зібранні голова таємного гімназичного гуртка „самоосвіти", гімназист 5 класу Льоня Б. —ми під трьома доглядами: домашнім гімназичним та поліцейським. Один раз на тиждень ми читали Писарева і газети, позираючи на двері Ви давали заборонений рукописний журналик „Сбодная Мисль" і кожний чекав виключення з гімназії, після чого один вихід — смерть,
Минали наші трусливі сірі, як гімназичні шинелі, дні, одноманітно-нудні в підяремній дисципліні, в невільнім навчанні. 
Коли від обридлих лекцій „казеннічали" в убиральнях, в садках, на річці, подальше від нестерпучих начальницьких очей, коли недосяжною насолодою було серед тижня піти до театру, на концерт, а в неділю — навіть думка про гімназію була нестерпимо неприємною.
 Тоді проходили ранки життя і вяла юність, так калічили нас ті, хто вже, слава історії, ніколи не будуть панувати.
Вони
Галас? Ні крики. Рокіт ріжноголосого, злитого в одно „а-а-п!“, що трохи стихає, потім з нову неможливо піднімається в коридорі. 
Здається зараз поваляться стіни и-стел я від цього несамовитого крику. 
Здається — людські, дитячі горлянки не можуть його счинити. Ноги в повітрі, і голови під ногами. Вихром крутиться й штовхаючи несеться на вас, бореться й падає на землю сторука, стонога, й багатолиця маса.
Не росчепити клубок і не одірвать ні одного.
Ось цей, здається на підлозі, —ні, він сидить на шиї того, а той уже стоїть нагами у верх „стойка на витянутих“.
Що це, де? Це велика перерва в школі: Нема ні керовника, ні однієї дорослої людини. Повна воля горлянок і тіл. Убоге, пограбоване моє дитинство стоїть за моєю спиною і заздрісно дивиться, соромливо ховаючи незграбні руки в кишені.
У нас бували лекції „гімнастики" один раз на тиждень. У них фізкультура. Вона панує під час перерви, вона помітна у всіх забавах. Той самий культ вільного тіла примушує мовчати педагога, коли на його лекції учні зненацька встають, переходять з місця на місце. Для галасливої вічно рухливої дітвори нестерпуче оце обовязкове сидіння три чотирі рази по 40 хвилин в повній мовчанці й спокої.
Лекція суспільствознавства
В класі страшенний шум метушня. Кожний займається якоюсь справою, перелистують книгу, лагодять оливця, дівчатка чешуть коси.
Хто розмовляє; хто пише, одні переходять на сусідню Парту, а декілька зовсім стоять.
Лекторша, провадить лекцію, весь час стоючи в якімсь нервовім напруженні, не зводячи з верніх нот свого охриплого голосу. На перший погляд — повна відсутність порядку, тиші й уваги, всього того, що здається необхідністю для де-якої продуктивности занять. Взагалі здається, що дисципліни зовсім нема. Слухаю: Діти про що ми сьогодні будемо розмовлять?
Хор: Про натуральне й грошове господарство! * — Як інакше зветься грошове господарство? Хор: — Інакше товарове! Далі лекція провадиться в «плані першого тому „Капіталу" і діти знають, чим відріжняється товарове господарство від натурального й міська промисловість від селянської. В загальнім галасі роблять запитання. Виявляється— слухають і знають. Головне всіх цікавить річ. Тільки лекторша, по обличчю помітно, що дуже виснажена.
Гуртове зібрання
Голова й секретар- дівчатка 11 та 13-ти, років. Після питань про страйк гірняків, про Красіна і звіт Виконкому, в біжучих справах обговорюється питання: „Чому всі хлопчики б'ють Івановську?" Висловлюються: Тому її всі б'ють, що вона ходе завжди скаржитись завідуючій. Хлопчики всіх б'ють і вонинічого.
А вона зараз в сльози!.. А я ось що скажу: Івановська прийшла до нас в клас, як якась боксерша, спортсменка перед всима драла з призирством носа і не тримала ніякого звязку з класом, а потім фу, я вже забув, про що хотів говорити. Сядь, Чупрунова, тобі слово. Перш за все — чого Івановська ні з ким не дружить?
Я ось, зараз зо всіма стоваришувалася, а вона бігає нагору до старших. А по друге пропоную знять це питання зовсім. А я скажу перед усім класом, що я її все рівно поб'ю де небудь, хай не жаліється! Ти паразит! Сядь! Не будь ти такий розумний! Тихше, діти! Горбань, вийди з класу!
Івановська сидить, з палаючим обличчям, з чорним бантом на голові й золотим годинником на руці.
Їй не солодко. Вона переросток. Після ½ год. дискусії,— постанова: 
1) Івановській ганьба за те, що скаржиться, 2) класові попередження про таке відношення до Івановської. В пятій групі, на зібранні, після політ-огляду й звіту Виконкому, на порядку стоять питання: про вішалку, про атрамент, про халати. Заява Гвоздя:
Якісь то симулятори кожний день перекидають пальто з одних кілочків на другі. Це треба вивести! Висловлюються. Всі. Через годину вже мають постанову: прибить на вішалці квиточки з прізвищами власників пальт. 
Про халати: Голова (13 років) заявляє: 
Хто зможе пошити собі такого халата, підніми руку! 
Всі озираються. Ні однієї піднятої руки. 
Голова:
- Халати потрібні!
Ось моя резолюція: ніхто без халата не зайде в школу! Знімається галас. Про відпуск. Інформація керовника: Відпуск буде на один тиждень, з 8 числа до 16. Хор: Чому так мало?! Не підлягає обговоренню! Знову галас.
Педагоги
«Ті» були класною поліцією. У них був в одній руці кондуїтний журнал, а в другій —„вовчий білет“ про звільнення. 
„Вони" отруювали нашу рабську юність. 
Тих, як павуків роздавила революція. 
На зміну прийшов педагог — подвижник. 
На всіх лекціях помітна (не заплющиш очей) відсутність дисципліни, керовників часто лають і штовхають, в стінгазетах особисті карикатури на вчителя. 
Тому у педагогів зірваний голос від крику, у них виснажений вигляд і нервова система росхитана майже в кожного. 
Що пряця педагога найтяжча й економічно невдячна—це аксіома. 
Разом з тим у вчителя зник просто авторитет старшого. З ним поводження жорстоке. Особу педагога зсунено з п'єдестала недосяжности, на низьку ступінь — неповаги до його особи. 
Особливо це помітно в міських школах. 
Може в цьому винні батьки, що й досі дивляться на педагогів, як на виконавців найтяжчої й нудної роботи, нездатних до більш вдячної роботи, або може Наркомос зі своєю оплатою вчительської праці, а може система виховання, що допускав надто фаміліярне відношення учнів до вчителів, а може все це разом.
Але спробуйте запропонувати комусь з учителів перемінити професію. Ні за що не згодиться. От і жалій тут!
Як що діти завжди були інтересні, то тепер вони — перше покоління, що народившись в революцію, знав вільне дитинство, знає—для чого живе, і відчуває, що воно живе в епоху великих досягнень людства.
