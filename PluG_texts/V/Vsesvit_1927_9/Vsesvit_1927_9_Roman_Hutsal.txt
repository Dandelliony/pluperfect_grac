На вовків
ТАРАС Чорногуз ішов селом рівний, як дубок. Його чорна кожушанка та чорна борода мали однаковий колір — посіріли від наморозу. На лівому плечі жовтів пояс, а на спині мальовниче лежала двохстволка, упираючись собачкою в балухаті очі великого зайця, що хлопав довгими, мов живими вухами. Чорногуз ішов поважно, зазираючи своїми гострими очима в кожен двір. Здавалося, що йому хотілося всім себе показати з двохстволкою та зайцем за плечима.
Ярівчане саме пообідали. Була неділя і сільська біла вулиця з рипучим передріздвяним снігом, білими могилами під тинами та сірими вибоїнами, що помітними кривульками визначалися на загальному білому полотні, почала оживати.
З'явилися на вулиці дівчата, хлопці, чоловіки та молодиці.
Дівчата букетами завмерли біля воріт і перелазів у білих кожухах з сивими підшивками та кольористими квітками на полах. Вони дзеленькали своїми високими голосами, ворушили важке морозне повітря розсипчастим сміхом.
Чорногуз поважно увійшов до себе у двір і зачинив за собою ворота. Натомісць коло воріт опинилася жінка в рудій волочковій хустині.
Вулиця грала й переливалася. Це величеньке районне село розгубило свої хатки по яругах, підпирало одним боком ліс, що чорно-синім крилом розіп'явся на захід.
На вулиці прорипіли широкі мужицькі сані, підгецуючи по вибоїнах. На санях сидів дядько з сивою від морозу бородою, а поруч нього, в пелехатій білій шапці, новопризначений на начальника райміліції тов. Покотило.
З-за плечей, над його головою чорніло дві люфи короткого карабіна та мислівської рушниці. За саньми з піднятим животом 1 довгим носом, обминаючи собак і хлопців, трушкав сухий гончак.
Дряпаючи лапами сніг та заливаючись собачим голосінням вулишні собаки проводили міліційні сані аж до центру села. Міліційні сані зупинилися коло хати голови Райвику.
За причілком райвиконкомівського приміщення жив Тарас Чорногуз. Жінка, що стояла біля воріт, провела очима постать товариша Покотила і побігла до хати. Вона, мабуть, здогадалася, що це приїхав новий начальник, бо зараз же почала росповідати Чорногузові, що дрімав на лежанці, махаючи руками та показуючи в вікно. Потім вони пильно оглянули всю хату, зайшли до другої чистої хати і довго там про щось радилися.
В такому ділі гарно мати начальство в хаті... Тоді й чорт не підкопається... А тому— прибери кімнату! — сказав Чорногуз голосом, що йому не можна було перечити, і вийшов на двір. Коло воріт проходив міліціонер
Прядка. Чорногуз покликав його, поманивши своїм товстим пальцем. З новим начальством вас! — поважно вклонився Чорногуз і подав через перелаз міліціонереві руку.
Міліціонер іще мабуть не знав, ЩО приїхав новий начальник, бо з запитанням повернув своє пухле обличчя.
- Не знаєте?! — Чорногуз показав на сані, що стояли на подвір'ї, де жив голова Райвику:— Новий начальник райміліції приїхав...
Справді?! Треба зразу помічникові донести... —і міліціонер підняв ногу, щоб повернути в вузьку вулицю, але Чорногуз ухопив його за рукава?
Будь ласка... Коли вашому начальникові треба буде квартирі — направляйте до мене, або дайте мені знати. Гарну кімнату маю, прямо на ять. Та ви ж знаєте.
Він прицмокнув, моргнув бровою, кліпнув хитро очима, хлопнув міліціонера по плечі і, поглажуючи чорну бороду нахилив голову.
Постарайтеся ж!
Чорногуз жив заможненько. Колись навіть мусив здерти з хати бляху та вшивати снопнами. Цього року знов покрив хату бляхою. Сказати, що він мав багато землі, чи якусь комерцію —не можна. Так собі чоловік умів добренько господарювати на трьох десятинах.
У вільний час ходив на полювання. Прийнамні, ярівчане завжди його бачили з двохстволкою. Ліси тут роскинулися далеко, і в селі було багато мислівців. Але Чорногуз ні з ким компанії не зводив.
Де-які казали, що він мислівець «дороги», але доказів не було, а тому сміливі скоро прикусювали язика, коли бачили дебелу постать із чорною бородою в кожушанці.
Наближався вечір. Синій зимовий вечір. Дівчата й хлопці вже й забули про сані, що за ними біг гончак. Чи ж мало ріжного народу їздить до їхнього села?!
Дівчата розбігалися. Хлопці ще швендяли, сопучи: Не мов мені ні словечка — Нехай буде гречка ..
Але вулиця, порожніла.
Лише собаки, видимо, згадували про свого глистакуватого родича, бо собачий гавкіт не вгавав.
Село було бідне. Яруги, що ростинали землю ярівчан, як короста живе тіло, не давали змоги завести правильне господарювання. Та й земля руда, неродюча. Подекуди яри було засаджено лозою. Та здебільшого вони випиналися сіро-рудими голими урвищами. Людність здебільшого жила з того, що нищила на продаж недалекий ліс, варила самогон та дрібно грабіжничала.
Новий начальник районної охорони довго росповідав голові Райвику про красу їхньої місцевости. Надвечір він вийшов на двір і ще, прикладаючи долоню трубочкою до очей, наче бінокля, оглядав похмурі ліси та яруги. Він був завзятий мислівець на зайців і, оглядаючи темні ліси, що чорною шапкою впали на сивий небосхил, облизував губи. В переспективі була надія провести вільний час так, як цього бажало його мисливське серце: спробувати щастя не лише на зайцях, а й на лисицях та сарнах..
Як людина нежоната, він довго не перебирав квартирями. Коли міліціонер Прядка, цього ж саме вечора привів свого начальника до Чорногуза, йому надзвичайно сподобалася кімната з півниками на стінах, сподобався сам Чорногуз і хазяйка, що не могла ніяк дивитися рівно, а все кидала очі в бік.
За плату скоро погодилися і через годину Покотило переніс свої немудрі речі, що складалися з невеличкої плетеної корзини, обдряпаного портфеля та двох рушниць. Гончака вирішили влаштувати в хліву, разом з Чорногуювими свиньми. Гончак не хотів туди йти, гнув вужелкою свою спину, але, отримавши по сухому заду чорногузового штурхана, мусив лізти в хлів. Чорногуз потім, наче прохаючи пробачання, погладив собаку по сухоребрій спині і запитав у Покотила: Часом не іщейка?!
Шукає добре зайців... А що до злодіїв то ще не пробував.
Чорногуз щось муркнув, а гончак тим часом нюхав йому кожушанку і чхав, дивлячись каправими очима в очі своєму хазяїнові.
На новій квартирі Покотило сидів на лаві за міцним дубовим столом і посьорбував гарячий чай. Він добренько таки роспарив себе чаєм. Настрій став мирний, лагідний... З димом цигарковим перед очима пливло окружне місто, бачив кіно, друкарщицю з Окрфінвідділу товаришку Нюсю... Він пригадував паршиву свою „конуру", де спав укупі з своїм собакою, слухаючи через стіну чужі родинні драми. Оглядаючи тепер свою велику теплу кімнату, почуваючи надзвичайний затишок, Покотило з задоволенням діставав язиком свого підстриженого вуса, відбиваючи «мазурку» чобітьми на підлозі.
Хіба трішки щеміло за Нюсею... Та...
Перед сном він оглядів свого нагана, почистив карабіна та довго оглядав двохстволку, клацаючи курком. Потім ліг спати коло теплої грубки. Скоро й заснув. І снився йому куцохвостий білий заєць, що обмивав, наче кішка, лапками свого червоного носика під лозовим кущем...
Сьогодні ж Покотило побачив, що не так багато буде йому часу для полювання. З поверхового ознайомлення зі справами він зробив
висновок, що район розбишацький, бандитський, злодійський.
Справи стосами лежали в шахві. Кожна малювала тяжкі драми в житті людей. Там фігурувало мертве тіло, знайдене в урвищі біля Ярового. Там якийсь громадянин Винокур не говорив, а кривулею писав, що бандити впіймали його, роздягли, розбули, забрали гроші і в холодну осінню ніч, коли небо ляпало не дощем, а прямо рідкою кригою, гнали дві верстви. Потім один вистрілив... Він упав, а вони повернулися назад, гадаючи, що він на віки не встане...
Он справа груба, синя... і там м'ясо і кров... Кожна справа була кумедно закручена. Людина,, що збирала справи, що писала протоколи, наче навмисно поставила собі за мету —як найширше як найжахливіше змалювати людську муку, та на цім і закінчити. Сліди ніби намацувано, а потім гублено, як у глухому лісі вовчі сліди.
Сьогодні ж надійшли заяви, що біля сусідного села вбито двох селян, що їхали з базару. Відрядивши туди свого помічника для розслідування. Покотило взявся за нову справу. Він довго читав, упиваючись своєрідним стилем якогось міліціонера. Нарешті побачив прізвище Чорногуза і протер очі. .У вбивстві крамаря Гельфенбейна підізріння падало на його хазяїна, Тараса Чорногуза. Почав читати далі і ніби зрадів за рідного батька, коли прочитав посвідку міліціонера Прядки, що Чорногуз був тієї ночи вдома.
Приїхали знову з двох сусідніх сел: в одному син заколов батька, в другому цієї ночи вивели коней.
Покотило взявся за голову. Це в вас кожного дня так?!
Міліціонер Прядка спокійно кивав головою.
А тут і знову нова делегація — ярівчанські селяне. І до столу присунувся рудий дядько. Товаришу! — звернувся він, поклавши на стіл червоні пальці з жовтими шишкастими нігтями. Покотило підвів голову: В чім справа? Рятуйте від вовків!
Рятуйте від вовків! — повторили разом селяне, що стояли за своїм представником...
Тут Покотило пригадав, що коли їхав сюди, то наче вовчі сліди звернули і його увагу. Він зупинив був тоді навіть візника, сам злазив, розглядав, а його гончак, стромляючи носа в сліди, відбігав у бік і нюхав повітря.
Дядько загадково всміхався: Так... вовки появилися...
Селяне росповіли, що вовки цієї ночі вивели кілька свиней а на Кучугурівці знайшли хлопця, наче з відірваною чи від’їденою головою... Я сам чув, як виводили — говорив чоловік у «плетьонці», що в нього теж вивели вовки кабана...
Покотило не знав, за яку справу взятися... Заспокоївши селян, обіцяючи сьогодні щось конкретно зробити, він провів їх аж на двір.
Вернувся до канцелярії. Прядці наказав їхати туди, де син заколов батька, другому ж товаришеві наказав негайно скликати всіх мислівців. Він таємно радів пригоді ярівчанських селян, бо була нагода зробити вовчу облаву. Правда, сумніви шкрябали... Але він же мислівець... А це ж так цікаво!
Справи з трагедіями живих людей лежали, але вже не хотілося зразу до них повертатися. Треба спочатку на вовків... вовків... шепотів він, надягаючи свою пелехату шапку і закриваючи шахву зі справами.
Він вийшов на двір і подався на кінець села, де знайшли хлопця з відірваною головою.
Вирішено було сьогодні ж зробити засідку. Ніч була темна, коли вони вийшли за село. Крім десятьох ярівчанських селян-мислівців Покотило взяв із собою трьох міліціонерів з гвинтовками.
Перед тим, як Іти на засідку, Покотило згадав, що й його хазяїн ходить на полювання. Він зайшов на хазяйську половину, але там нікого не було. Лише вдивляючись у сутінок хати, він побачив жінку, що дивилася на нього з запічку якиймись блискучими очима з іскорками. Хазяйка скидалася на дику кішку і Покотило почув, що за плечима в нього, по спині, поплазувала сотня мурашок.
Вибачте... — промовив він: —я думав вашого чоловіка попрохати йти з нами на вовків... На вовків сьогодні зібралися, пополювати хочеться...
Жінка мовчала, але очі наче спалахнули червоно-синім вогнем. Та вона повернула їх до стіни і стало чорно...
Потім Покотило почув тихо голос: Мій уже десь пішов...
Покотило вийшов на двір і весь час у його очах теж ніби спалахували червоно-сині вогники і почував він себе якось безсило. А серце вистукувало занепокоєння.
Тепер він ішов у великому гурті, що нагадував невеличкий військовий відділ, на розвідку. За кожним чорним силуетом над головою впиналася чорна тичка рушниці. Мислівці жартували ляскаючи рукавицями, та дивувалися тому, що скільки вони не ходили на полювання —ні разу не бачили вовка.
— Це вони з Волиню набігли! сказав авторитетно міліціонер Шершун, пригадуючи, що десь читав про це замітку в газетці. Вовки переживають вовчу епоху «переселення народів»—спробував сказати оригінально Покотило, але його ніхто не зрозумів.
Покотилів гончак трухикав за ним слідом, дрімаючи. Він опустив гострий ніс і прищулив вухо, наче прислухаючись до розмови мислівців.
Вже було видно ліс. Він стояв чорний, суворий. 1 хто не глянув — зразу чомусь пригадав бандитів.
Всі затихли. І лише було чути рипіння під ногами.
Росташувалися всі на узліссі, де Покотило бачив силу, як йому здавалося, вовчих слідів. Наші мислівці лише знали норови зайця та лисиці. Але хтось запевняв, що вовк неодмінно до села біжить дорогою, а не чистим полем.
Покотило пригадав із якогось віршу про вовка, що він виходив на дорогу зі своєю голодною вовчицею, а тому цілком погодився з товаришем.
Ліс був мовчазний. І лише тоді, коли захряскотіли кущі, дряпаючи по кожухах мислівців, сонна ворона зірвалася з верхівлі якогось дерева, раптом злякавши тишу.
Покотило взяв свого гончака на мотузок і присів під кущем. Двохстволка просунула двоє своїх очей через пеньок на дорогу. Всі вмостилися й притихли. Гончак чомусь рвався з Покотилових рук. На хвилину заспокоювався, облизуючи терпким язиком руку і знову починав шарпатися й нищати тихенько по собачому.
Всі мовчки чекали.
Минуло з годину —всі сиділи. Покотила гріла мислівська нетерплячка, але і він уже почував, як під кожухом дубіли його ноги. Він напружував надзвичайно очі і часом йому вбачалося, що з протилежного боку полем бігло двоє вовків навипередки, граючись і качаючись на снігу, як собаки. Враз повернув голову в бік і схопився за двохстволку, випустивши з рук гончака: за кільканадцять кроків він побачив вовка, що з собачим знесиленням присів для природньої потреби.
Собака плигнув через яр і побіг не на вовка, а в протилежний бік повз лісу. Покотило вирячив очі, як міг і... зайшовся вголос гучним сміхом: то чорніла брила, що випнулися на зораному полі.
Товариші почули регіт начальника і собі засміялися та почали гріти ноги, тупаючи під кущами. Хтось запалив цигарку Тоді усі почули, що собака десь далеченько загавкав. Гавкав він довго, вперто, закликаючи.
Всі, лаючи невідомо кого, повискакували зі своїх засідок, пішли шляхом на голос гончака, тупаючи ногами, хлопаючи рукавицями, без усякої обережности порушуючи нічну тишу.
На дорозі щось зачорніло. З за лісу, в задимленому небі знявся місяць. Ясно стало видно: посеред дороги над чорною крапкою стояв гончак і закликав.
Коли підійшли ближче, то побачили, що на шляху лежить людина.
Покотило підбіг першим і відступив назад: лежав міліціонер Прядка з простреленою головою...
А собака, лизнувши замерзлу на Прядчинім обличчі кров, шмигнув у кущі.
Стояли всі і наче забули, чого вони тут. Кожен уже чекав вовків на двох ногах, що вистрибнуть на них із чорного намету лісу.
Але ліс мовчав.
Собака гавкав знову десь там, де вони сиділи в засідці.
Тоді всі купою, натикаючись один на одного, пішли до лісу і побачили кільканадцять не вовчих, а чоловічих слідів, що поплуталися з кров'яними бризками.
Покотило скомандував: Товаришу Шершун, —до села! — Взяти підводу і забрати вбитого... Ти, ти й ти — показував на трьох мислівців —залишай- тут. Решта за мною.
І ліс заговорив. Люде йшли лаючи двоногу гадюку, чіпляючись за ключки глоду та дикої груші своїми кожухами, лишали на них чубчики вовни. Йшли ніби в атаку, голосно розмовляючи.
Гончак гавкав закликаючи.
Коли вискочили на узлісся, то побачили, що вернулися на ту ж ярівчанську дорогу. Біля собаки стояв міліціонер Шершун, заспокоюючи його.
Собака побачив людей і побіг до села нюхаючи повітря, а за ним чорною купкою сунулися люде. Люде поспішали за собакою мовчки, зацікавлені, куди їх нарешті заведе розумний пес. Цигарки диміли вкупі з парою. Покотило радів, що його гончак виявляє й шукацький хист.
Проходили селом. Воно тихе й заспане. Тільки собаки вискакували на вулицю та гналися за гончаком, як за своїм найлютішим ворогом, збуджуючи дзявкотінням сільський спокій.
Майже пройшли село.
І стали всі здивовані: гончак у Чорногузовому дворі перед дверима став.
Покотило лагідно постукав у двері. Вийшла хазяйка і звичайним своїм тихим голосом запитала: — Хто там?! — Свій! —теж тихо й спокійно відповів Покотило. — А одначе? — недовіряла хазяйка. — Та я... Покотило...— нетерпляче обізвався.
Зашкрябав засув і, не вспіла хазяйка стати в бік, як гончак шмигнув між ногами, плигнув на світло в хазяйську половину і став.
Біля хазяйки пройшло десяток людей, держучи на поготові рушниці.
В хаті було димно. За столом сиділо з восьмеро людей- На печі з замотаною ногою лежав Чорногуз.
Піднялися чорні люде, піднявся стіл і попадали пляшки, розхлюпуючи по скатерті калюжі недопитої горілки.
Але собака гавкнув, через двері просунулося десять чорних залізних тичок, що несуть смерть, і владний Покотилів голос звелів піднести руки.
