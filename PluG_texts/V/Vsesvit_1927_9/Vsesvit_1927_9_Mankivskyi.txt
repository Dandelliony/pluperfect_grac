ПО ДАЛЕКИХ ЗАКУТКАХ
Що може бюджет наробити
В Новій Ушиці сталася надзвичайна пригода: райвиконком а живої людини зробив коня... Не думайте, що це зробили якісь чари, або наука. Бо чарів райвиконком, як радянська організація, не визнав, а що до науки... ну, яка ж може бути наука в Новій Ушиці?.. Хто ж утворив це чудо? Та районний бюджет.
Є в Новій Ушиці комсомольська організація, та й по селах є комсомольці. Треба їм організатора, але з чого ж він буде жити? Коштів райвиконком не має і взяти того організатора на утримання не може. Утворилося зачароване коло: комсомольці є, організатора треба, та нема коштів на його утримання. Але ж комсомольці є? Організатор потрібний? Так нема ж коштів!... Ну, добре: коштів немає, а комсомольці є? От морока!..
Там, де звичайна людина заплутається вкрай, люде з державним розумом завжди знайдуть вихід. Знайшов його й Ново-Ушицький райвиконком. Видає райвиконком такого наказа: «Райорганізатор комсомолу зараховується в штати райвиконкомівської стайні на посаду коня, без виконання конячих обов'язків, з утриманням, що порівнює двом порціям вівса».
Бачили? Оце ж і є державний підход до справи. В теорії цей наказ виглядає добре, але що може бути на практиці?
Уявіть собі якусь ревізію. В списках живого реманенту стало на одного коня більше, а де ж він?
Овес на нього йде в подвійному розмірі, добряча певно коняка, цікаво б на неї поглянути.
Біжи, — каже голова райвику до конюха, — біжи за тим організатором, накинь на нього оброть і веди мерщій сюди. Скажи, що ревізія. Нехай з півгодини побуде конем. Та щоб не був норовистим і коли спитають його, чи їсть він той овес, що на нього виписується, щоб казав — «їм». Бо як не скаже, то на січку переведемо..
Добре, коли організатор (а по штатах РВК — кінь), буде на той час у Новій Ушиці, а ну ж як він по району мотається...
Сказати, що цим конем десь поїхали, так бричка ж на місці. А може то й не бричка зовсім, а жінорганізаторка бричкою записана.
Заходите ви до Ново-Ушицької хати-читальні. Бачите, хлопець за столом сидить, газету чигав, обличчя в нього розумне — зовсім на людину скидається. А спитайте його: Ви завідатель?
Він озирнеться, чи ніхто не чує, і потихенько скаже: Формально, по штату райвиконкоме... бичок, а на ділі виконую обов'язки завідателя хати-читальні. .
А тепер уявить собі, що змінився склад райвиконкому. Новий голова покличе конюха й скаже: Осідлайте, мені, товаришу, «Моторного». Та для чого ви йому подвійну порцію вівса даєте? Хіба він орловський рисак, чи арабський скакун?
І тут виявиться, що скакун «арабський» і під головою РВК ходити не хоче. Це, — каже кінь, образа ЛКСМУ, щоб мене сідлади і на мені верхом їздили.
На увагу співробітникам окрстатбюра: коли побачите в статичних відомостях — кінь, не вірте: це може бути якийсь інструктор. Районний бюджет — велика річ!
Історія кінської картки № 768
Не нам думати про те, як зробити мишей письменними, коли у нас є ще стільки неписьменних людей, але школа все ж таки, що миші зовсім не розбираються, які документи можна гризти, а яких не можна.
В канцелярії уповноваженого села Березни миші з'їли картку на коня № 748.
Кінь, як відомо, може бути без хвоста, і ’сліпий на одне око, проте кожний знатиме, що це кінь, а не дишло, була б тільки на нього картка. А вже коли у вас кінь без картки, то ніхо вам не повірить, що це кінь, скільки б ви ні доводили. Хіба конокради повірять, бо їм однаково, що з карткою вкрасти коня, що без картки. Справа, зрештою, не в мишах і не в конях, а в тому — скільки за тією карткою треба походити.
Тільки-но миші догризли останній шматочок кінської картки, як у районі оголошено перереєстрацію коней. З'являється туди й чоловік з конем, але без картки. — Це кінь? — питають його за військовим столом. — А звідки ж ми знаємо, що це кінь? Давайте картку. Картку, вибачайте, миші з'їли... Миші? Це нас не торкається. Давайте протокол сільради і посвідчення в тім, що вони дійсно з'їли…
Посилають чоловіка до райвиконкому. Голова його вислухав і послав до секретаря, секретар вислухав і послав до начальника міліції. Начальник міліції спочатку був трохи цією справою зацікавився: А ви не помітили, які то були миші і де їх можна тепер знайти? А, в тім, це неважно... Напишіть заяву.
Селянин сів на свого коня (хоч без картки це вже був не кінь, а просто якась тварина гнідої масти на чотирьох ногах) і поїхав до дому — писати заяву.
На другий день подає заяву до міліції- Про що саме була ця заява —не знаю, бо я вже збився і перестав розуміти ходу подій. Та очевидно, і в міліції не знали, що з цією заявою Робити, бо послали чоловіка знову до голови райвиконкому. олова пише до нач. міліції: «Составить протокол дознания». Дядько приходить у міліцію вже як старий знайомий, але там його не впізнають і питають у чім справа...
Селянин мусить оповідати всю історію з самого початку: в канцелярії уповноваженого с. Березни була картка на його коня, а миші ту картку з'їли, а за військовим столом сказали, а голова райвику написав. А, так би ви й казали! Тепер усе вже ясно, — йдіть до завідателя військовим столом.
За військовим столом селянин скаржився. Мені своїх ніг не шкода — коня Зовсім гнідий змарнів, не їсть, не п‘в, тільки журиться. Без картки, самі знаєте, яке його життя! А документи в цій справі —ось вони. І дядько виклав на стіл цілу копицю паперів, — протоколів, «дознаній» посвідчень, резолюцій, заяв. Нам цього не треба, — сказали за військовим столом. — нам дайте квитанцію од газети, розумієте? Нічого не розумію!.. Зробіть оголошення в газеті, що пропала картка і дайте квитанцію. Понятно? — Пішов дядько на почту, заплатив карбованця ще й дев’ять копійок. Знов прийшов до військового столу і на цей раз йому сказали: Приходьте через два тижні. Через тих мишей стільки клопоту! Кажете, не клопіт, а канцелярська тяганина? А ви думаєте «лицем до села» стояти легко?

