СТАБІЛІЗАЦІЯ МОЛОДОСТИ
Подану нижче статтю передруковуємо з лютневої книжки Scherl's Magazin. Зрозуміла річ, що і до змісту статті і до взятих з неї фотографій треба поставитися з обережністю; наука велика річ, але ніколи не знаєш, скільки правди і скільки реклами та шарлатанства міститься в тій чи іншій статті з буржуазного журналу.
Знаменитий американський письменник Прентіс Мюльфорд у своїм оригінальнім творі «Ганьба смерти» заявляє, що смерть — то річ залежна від особистої волі і що тому її можна уникнути. Це у нього — весело й талановито висловлена думка, але тільки ж бо гола думка, бо ганьбі смерти —в згоді з усім дотеперішнім науковим досвідом —ще ніяк не запобігти; адже й сам Мюльфорд не зміг їй і щиглика дати. Інакше, однак, стоїть справа з гань» бою старости.
Томас Карляйль сподівається нині на великі відкриття в цій справі, і, як воно й справді здається, з 1926 р. дійсно народжується переконання, що старість —то ганьба і що науковими заходами можна її затримати.
Як собі хочете, а не можна оминути того, що як рач за останні роки по всіх країнах переведено було спроби продовження людської молодости і що вони, здається, дуже часто мали успіх.
І чи не справджується нині споконвічна масова мрія —не старіти, виглядати молодим, молодим бути?
В той час, як Штайнах відмолоджує віденців, а Воронов парижан, в Берліні теж працюють піонери цієї нової галузки медичного досліду. Один з цих лікарів-«відмолодителів» передав нам фотографічні документи своєї роботи; вони принаймні на око здатні спантеличити можливістю знову стати молодим.
Цей лікар не вживає ні малп'ячих залоз, як Воронов, ні оперативної методи, як Штайнах: він просто видушує сік полових залоз зі своєї, як він каже, «живої аптеки», що складається з морських свинок та крулів, і впорскує його в підколінну ямку. 
Читачам цікаво буде почути просто від пацієнта, як відбувається процес цього способу одмолоджування. Даємо отже, слово одному такому що-йно відмолоджену пацієнтові;
«Сиджу в дожидальні лікаря. Окрім мене ще п'ятеро чоловіка, всі приблизно так віку між 40—50. Моя черга —не перша, але тут, здається, однаково як у дантиста. Кожний люб'язно віддає свою чергу іншому. Одмолодиться можна й на п'ять хвилин пізніше...
Внутрішньо огинаючись і опинаючись у прикрім ваганню, йду я слідом за кікарем в «операційну залю», де він оперує, як він каже, «без ножа». «З технічного боку —це ніяка операція».
«Тільки не турбуйтесь, ніякого болю ви не почуєте»
Грунтовно оглянувши мене, він посамперед показує мені свою «живу аптеку», що міститься в горішньому поверсі над лабораторією. «Аптека» —це морські свинки, крулі та зайчата, вигодовувані тут на те, щоб у потрібний момент віддавати свій свіжий зародковий сік до послуг науці відмолоджування.
Показуючи бадьорі звірчата, він одночасно роз'яснює мені підготовчі заходи, потрібні для відмолодження за його методою.
Ще теплі, ледве вийняті зі звірчати, полові залози стерильно січуться і зашиваються в кілька шарів міцного асептичного шовкового газу. За допомогою спеціяльно збудованого преса свіжий сік через керамічний фільтер видушується з цієї зашитої залози в теплу асептичну ступку, де його колотять і ростирають.
І от порцію цього свіжого життєтворчого соку мають ввести в організм мені самому.
Через кілька хвилин я вже роздягнений і лежу на животі. Переді мною якийсь апарат, що я мушу держати перед ротом; його призначення — підтримувати важке дихання під час ін'єкції.
На стіні висить подвійний шкляний шприц, куди лікар що-йно перелив сік. Гумова рурочка сполучає його з плятиновою голкою для ін'єкції. Мушу признатися, що в цю хвилину мені стає трохи моторошно!
«Ви справді не вчините мені болю?» питаю я, забуваючи свою чоловічу мужність; адже ми на самоті, бо сестри-асистенки я не соромлюся.
«Коли ж ви колотимете, пане докторе?
 «Коли? Так я ж уже вколов! 
«Що-о-о?» 
«Так, можете вільно вставити»
Я хутко злізаю з операційного столу. Я нічого не чув. І зараз нічого не чую. Навпаки, я почуваю себе навдивовижу свіжим: хіба вже...?
Самовмовлення же ж бо тепер грає свою ролю в цій справі. Але я нічого вмовляти собі не хочу.
«Коли починається вплив ін'єкції, пане докторе?» 
«Це мені повинні сказати самі пацієнти. Я не пророчу. Ви самі побачите»
Так відбувається відмолодження за останньою берлінською методою —без операції. Один шприц —і справу залагоджено. Подеколи бувають потрібні й декілька ін'єкцій.
Та це ж не біда! Чого тільки не дасть зробити з собою людина, коли їй усміхається друга молодість, коли вона, як той Фауст, має спроможність оновити собі і тіло і дух?
Сума здобутого досвіду і число відмолоджених пацієнтів іще не такі великі, щоб можна було зробити остаточний висновок про успішність цієї методи.
Проте здається, що справжній шлях знайденої можливо, що вже завтра проблему буде розвязано.
Ту проблему, що ще ніколи, здається, не була такою пекучою, як сьогодні, коли в усіх країнах світу боротьба за існування вимагає надмірної витрати нервів і коли всі виснажені нею жагуче прагнуть справжнього і безпечного рятівничого засобу проти завчасної старости.
В наш час надзвичайно динамічного, напруженого життя — людина витрачав надто багато мозкової, нервової енергії. Більше ніж в будь які інші часи. Боротьба за існування зараз особливо напруженна, а великі міста, з їхнім рухом, хмародряпами міліонами мешкантів і задухою виснажують і скорочують життя людини. Говорити тепер проте, ідо він людини сто років —не доводиться.
Бо коли сучасна людина доживе до сотні років —то це вже є феноменальне явище в нашому житті.
Але й це трапляється здебільшого не в великих, багато залюднених центрах з гарячковим темпом життя, не по закурених заводами міських окраїнах, а десь по глухих сільських закутках, куди не встигла ще добратися машина і звязана з нею інтенсифікація життя.
Ось чому саме тепер поблема відмоложування набірає особливого значіння.
І недалеко той час, коли врятування від старости буде звичайним буденним явищем у нашому житті.

