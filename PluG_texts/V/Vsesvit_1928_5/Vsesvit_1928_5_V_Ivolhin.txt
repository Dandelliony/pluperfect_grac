Бронепоїзд Березіль
«Бронепоїзд 14-69» це повість про героїчну боротьбу сибірських партизанів з білогвардійськими загонами, з колчаківською владою, з японсько-американською інтервенцією. Боротьба за землю й волю, за радянську владу, за вільне народне життя.
У 9 картинах - епізодах розгортається історія повстання сибірських селян та робітників. В них правдиво змальовано героїв тайги. Все це справжні люде, темні, неосвічені селяне, що взялися до зброї а примусу реакційного свавілля, неймовірної жорсткости пануючих капіталістично - буржуазних угруповань.
По селах лютує колчаківщина. Нагаї, шибениці, вогонь — це засоби втихомирення й помсти. Зруйновані села, забиті діти, на смерть покарані селяне загальне явище підчас панування в Сибірі білих. Паленим хлібом несе од тайги. Дим пожежі застилає її безмежні простори. Обездолені й обурені селяне йдуть у сопки, там об'єднуються у партизанський загін і беруться до зброї.
Могутній дух народнього повстання набирав виразних рис, коли чітко з'ясувалася мета: проти кого й за віщо.
Персональних героїв у п'єсі нема, хоч їх і накреслено автором. Герої — це партизани, що ведуть боротьбу а білими поза містом і робітники у місті. І тому голова партизан Вершинін та голова Ревкому Пеклеванів, у розгарі напружених подій залишаються непомітними.
Правда, вони обидва керують повстанням. Вершинін мало освічена людина, позбавлена білими родини й майна. Він лютий воріг інтервентів та білої влади. Вершиніним керує не класова свідомість, а персональна злоба, але все це добре використовує старий революціонер, видатний діяч Жовтневої революції — Пеклеванів.
В цих двох особах виразно підкреслено єдину, стальну волю революційної змички селянства й робітників, що кінець-кінцем ведуть перед, надаючи стихійному піднесенню селян силу організованого виступу.
Головним чином боротьба партизан розгортається навколо бронепоїзда. Його треба за всяку ціну спинити. І ось цей мент коли партизане чекають на бронепоїзда, щоб не дати йому змоги пройти через міст — цей мент найяскравіший з усіх дев'яти епізодів.
Треба комусь лягти на рейки, щоб спинити бронепоїзда. Партизани вірять, що за старими правилами машиніст повинен вжити заходів, щоб не перерізати людину. На це велика надія, в цьому найгостріша напруженість серед усіх подій партизанів. На рейки падає партизан Васька Окорок, потім його, знесиленого від пекельного жаху чекання смерти, змінює китаєць Сивь-Бинь-у. Наближається бронепоїзд, його лихтарі холодно й зле поривають темряву, стримують подих партизани, грохоче важкий бронепоїзд, а лихтарі вже близько-близько...
Людина на рейках яскравіший образ партизанського патосу, романтика селянського повстання. Перемога партизанів, вчасна підтримка робітників у місті—бадьорий кінець цілої епопеї селянського бунту.
Такий зміст «Бронепоїзда». У ньому Всеволод Іванов дуже гарно змалював партизанів, простих темних людей, захоплених ненавистю до білих. Він добре знає побут сибірського селянина й тому окремі сцени, особливо, де місцевий сибірський колорит, виходять сильно й хвилюють своєю безпосередньою життєвою правдою
В театрі «Березоля» з великою увагою поставилася до «Бронепоїзда». Далекі сибірські партизани знайшли собі талановиті копії.
Особливо вдалі фігури дали такі артисти: Долінін (Пеклеванів), Мар'яненко (Вершинін), Сердюк (Васька Окорок), Карпенко (прапорщик Обаб), Романенко (матрос).
Повіяло духом революційної рішучости, стали близькими далекі сибірські партизани.
«Бронепоїзд» у «Березолі» створює настрій бадьорости й радісної віри в перемогу над будь якими перешкодами й труднощами.
