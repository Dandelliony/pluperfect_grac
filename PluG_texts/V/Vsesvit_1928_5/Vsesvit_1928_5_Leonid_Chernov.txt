НАВИПЕРЕДКИ З ВІТРОМ
Скрегоче мороз 
Крижаними зубами. 
Пухнасті ялини 
Розвісили віти.
Скажений, веселий, 
нестриманий вітер! — 
Ми разом з тобою 
За обрій полинем.
Шорсткий твій язик 
Мені щоки хай лиже, 
Точімо удвох 
Білосніжнії ляси!
Навздогін : а вітром! — 
кувікають лижви. 
Мов горно — легені! 
Пружинами м'язи!
Змагаймося з вітром! 
- регоче людина.
О, вітре! 
Тебе загнуздаємо, друже... 
Ніколи, ніколи іще, Валентино, 
Не був я таким одчайдушним 
і дужим.
Мов горно—легені,
Пружинами м'язи!— 
І я вже вітаю свою перемогу.
О, вітре! 
Точи білосніжнії ляси
 І дми 
На дорогу!
