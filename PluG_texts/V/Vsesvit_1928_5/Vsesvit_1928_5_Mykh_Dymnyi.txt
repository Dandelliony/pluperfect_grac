ДОНБАС
Давнина історична
НАД НИНІШНІМ Донбасом замислювався ще Петро І. Підчас подорожі його до Азова та Таганрога йому вказали на «горючий камінь». Оглянувши його, він сказав: «Сей минерал ежели не нам, то потомству нашему поле вен будет». В грудні 1722 р. Петро І звелів накопати вугілля і «опробовать в берг-колегии». Цей час і повинно вважати за початок гірниче-промислової справи в Донбасі.
Але тільки на початку XIX сторіччя Донбас починають вивчати, заселяти й забудовувати.
Однак, до середини 18 віку в Донбасі селилося вільне козацтво та зайшлі люде: попи та дворяне, що повтікали від царської служби, селяне, що не могли витерпіти гніту своїх хавяїв — поміщиків.
Мешканці, що тут оселялися, озброювались і вели боротьбу з вільними кочовниками та з Москвою. Москва ж поширювала свою владу на цей багатий край і на тім місці, де стоїть нині місто Артемівське, було засновано вартовий пункт московського царства — «сторожа Бахмутская от Святогорской сторожи полднице». Катерина II та Олександр і роздавали приватнім особам землі в так звані «рангові дачі» з умовою обов’язкового заселення їх.
Але нинішні міста й копальні ледве нараховували 150-250 чоловіка. Поволі зростали копальні, потім збудовано перший Луганський завод.
У другій половині XIX віку, в 1866 році царський уряд видав князю Кочубею концесію на відкриття в Донецькому басейні заводу на місцевому паливі та сировині.
Кочубей збудувати заводу не І через два роки він пере» уступив свої права за 24 тис. фунт, стерлінгів Джону Юзу.
Джон Юз організує «Новоросійське Т-во» і ретельно береться за будівництво величезного завода. Поруч Юза по всьому Донецькому кряжові ростуть і інші великі товариства, що будують свої заводи, копальні та залізниці.
До революції 17-го року
В місцевості, де колись в «кам’яновугільний період» хвилювалося море, на місці нинішнього Донбасу швидко зростали заводи й копальні, розвивалась гірниче-заводська промисловість. Але капіталісти та підприємці дбали тільки про прибутки. Про самих же робітників ніхто й гадки не мав. Робітники жили в бараках з земляною долівкою, без стелі, майже без скляних вікон, в бруді й холоді, у надзвичайній тісноті; одна лікарня обслуговувала робітників кількох копалень, роскиданих на багато верстов одна від одної. Шкіл було мало, та й то там вчились здебільшого діти службовців. Зате не забували будувати монопольки та будинки роспусти. Їх було дуже багато і туди заманювали робітників, що спорожняли там після получки свої кишені. Жахливі для людей умови праці, штрафи за прогули, нелюдська експлуатація під землею – все це штовхало людей до монопольки. Щоб показати, як тяжко було робітникам Донбаса працювати, досить згадати, що не зважаючи на суворий режим, ні один робітник не міг працювати повних 12 годин на добу. Робітники не витримували гострого пилу, випарувань, вохкости (забойщики), роботи по пояс у воді, (свердлувальщики), високої температури (до 30°) і скорочували робочий день.
Після Жовтня
Ті, хто бандами нападав на Донбас не даючи Жовтневі поширити тут свої права, призвели Донбас до повного розору. Копальні, як глибокі чорні колодязі, стояли затоплені, заводи зупинились, в цехах стояла порожнеча і сум, машини іржавіли й роскрадалися.
А коли вигнали бандитів усіх гатунків, радянська влада встановила конституційний 8-ми годинний робочий день, знизивши його в де-яких галузях роботи до 6 і навіть до 4-х годин.
Донбас вигоює свої рани. І разом з ремонтом зруйнованого, свіжими бризками бурує струмінь нового могутнього будівництва.
Візьміть 16 копалень Рутченківської рудні: до 1920 року копальні затоплені, а', на 25-26 рік вони вже дають понад 45 міл. пуд, вугілля, довівши здобич в наступному році до 70 міл. пуд. На рудні встановлюється: новий додатковий турбогенератор, нові валізничі колії на Вознесенку, на Лідіївку, на копальню №7 та шуфр «А». Устатковано нову кочегарку. А головне невимовно тяжку каторжну працю робітників Донбасе устократ полегчується: підбивання вугілля механізується електроврубовими машинами.
Луганський паротягобудівельний завод ім. Жовтневої революції наново устатковується. На це асигновано 23.638 тис. крб. Під п'ять нових цехів завода відведено площу в 115 десятин до нинішніх 51 десятини.
«Штерельстан» могутня електростанція, цей Донбасівський Волховстрой, що постачає електроенергію частині Донецького басейна; нова розробка соляних копалень; концентрація л й укрупнення антрацитного району.
Макіївський велетень-завод: після руїни та консервації в 1924-25 році починає працювати. Протягом одного року пускаються одна по одній всі п'ять доменних печей. Побудовано: шлаково - цегельний завод, що випускав що-місяця 400 тис. пуд. шлакової цегли, коковий завод з батареєю на 56 печей.
