ОДНЕ З БАГАТЬОХ
РОСКИНУЛИСЯ навкруги лани хлібодайні, плодюча чорна земля. Оре, сіє селянин, —у липні золотим урожаєм вкриваються родючі ниви.
Де ж твоя земля, селянине?
Немає в нас землі. А це що ж—навколо? Панська земля. Кочубея, Васильова, великих та малих панків.
Аж ось — загреміла революція 17-го року. Здобуваймо, хлопці, землю та волю!
Трусяться пани за свою шкуру. Засіли в економіях. Мріють про карні загони. Сидять, чекають. Минає літо. Із крови й пожеж народжується Жовтень. Складається земельний комітет, іде в наступ голота, прощаються пани з награбованою землею.
Та не надовго. Ідуть німці з гайдамаками, потім гетьман. Бачуть селяне - на старе повертається. — Тікай у запілля...
Від села до села йдуть люде, зв'язуються міцно села—по лісах, серед степів, поміж могил, по ярах таємно ввечері скликаються збори:
Треба скинути гетьмана, встановити нашу владу. Вже обрано повстанком, керує ним Іван Федорченко. Вже формуються повстанські загони, — тільки лихо: зброї не мають хлопці.
Треба добути зброю.
Чорної глупої ночі до станції Селещина стиха під'їхав великий віз.
Станцію охороняв німецький загін: рушниці, кулемети, навіть гармата. Посилена німецька варта на чеку. Тай зрозуміло: біля станції — великий військовий склеп, а часи трівожні, небезпечні.
З воза скочили три темні постаті. Шугнули за ріг. Спокійно насвистуючи, ходить німецький вартовий. Щось гепнуло,— боротьба, свист, прокляття, хрипіння — невже німецького вартового. Біжать хлопці до входу в склеп. Там хтось чекав.
Це ти. Петре? 
Я. Мерщій забирайте зброю. Отам вона, за тими руїнами. Петро — свій. Працював він у німецькому склепі, а вранці зброя вже була на руках у повстанців с. Пісчаного.
27 листопаду серед білого дня вдарили у дзвони, покотилася луна, захопили повстанці «волость», обеззброїли варту, забрали в багатіїв коні та сідла.
На Полтаву, хлопці! Здобудемо Полтаву! Лишилися на селі тільки баби, діди та діти.
У полтавських касарнях — тиша. Сплять салдати та офіцери. Сила салдатів: близько 5000 рушниць, 100 кулеметів.
Наскочили повстанці. Оточили касарні. Тріщать постріли. Вибігав сонна офіцерня. Руки вгору! Здавайся!
На ранок, після крівавого бою—місто в наших руках. В Полтаві утворено революційний комітет. Але другого дня ввечері місто оточили гайдамаки Балабачана.
Навколо касарень спупчилися німецькі вагони, виставили кулемети, гармати.
Здавайся!
Виходу не було. Повстанці здалися. Більшу частину ревкому—заарештовано.
Від роззброєння пощастило втекти лише невеличкому загонові кінноти, чоловік 40, на чолі з Федорченком. Вони пішли походом на північ.
Борючись проти гетьманців, контактуючись тимчасово в військом диреторії, кінний загін Федорченка розбив і взяв у полон карний загін графа Керела. Потім, здобувши околишні села, роспочинає боротьбу проти директорії за радянську владу.
У Зінькові загін розростається у велику силу до 4СО чол. і стає за основу війська Зіньківсько-Гадячського радянського фронту.
А після здобуття Полтави регулярними червоними Загонам — військо Федорченка (вже бизько 1000 чоловіка) викликається до Полтави.
Тут відбувається поступове перетворення повстанських загонів на регулярні, добре дисципліновані, озброєні досвідом червоні частини.
Вони ідуть походом проти Петлюри, приборкують бунт Григор'єва, б'ються з Денікіним. Скрізь билися пісчанці й надеждяни: кінні —у 5 кавполку, піші —в полтавському ім. Шевченка.
1920-й рік. і Буйно знявся бандитизм на Полтавщині. Не пройти, не-проїхати. Грабують селян, палять хати.
Саме за цих часів приїхав до с. Надежди Федорченко з десятьма хлопцями, скликав колишніх повстанців і почав з ними балачку:
— От що, хлопці: знаю я, що в у вас зброя. Ходімте бити бандитів, бо ніхто, крім радвлади, землі вам не дасть. Забирайте, яка є в кого зброя, і приходьте до Пісчаного, там я чекатиму на вас. І не бійтеся,— нічого вам не буде.
Другого дня до с. Пісчаного з піснями підходив загін чоловіка на сто, добре озброєних.
Так утворився комуністичний загін, що згодом геть знищив усі околишні банди на Полтавщині. За свою роботу загін дістав Червоного Прапора від ВУЦВК'у, а Федорченко срібного годинника, а згодом орден Червоного Прапору.
Так боролися надеждяне й пісчанці за своє право на вільне життя.
... Оре, сіє селянин,—у липні золотим урожаєм вкриваються родючі ниви.
Де твоя земля, селянине? Ось вона, наша земля. Кров'ю й залізом вирвали у пана награбовані ним лани—наші десятини.
Роскинулися навкруги лани хлібодайні, родюча чорна земля.
