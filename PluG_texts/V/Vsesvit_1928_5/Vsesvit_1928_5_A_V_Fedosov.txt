КАМЧАТКА
ДАЛЕКО, ДАЛЕКО, — на північно-східному березі Азії лежить цей півострів, що являє собою нешироку місцями смугу суходолу і тягнеться на відстані 2 ½ тис. кілометрів у напрямку з пів.-сходу на півд. - захід. Площа Камчатки дорівнюється приблизно 1.300.000 кв. кілом. себ-то така, як площа Німеччини вкупі в Францією і далеко більша за площу Японії. З заходу Камчатку обмиває Охотське море; на півн.-сході - Берінгова протока відокремлює її від Америки і Берінгове море межує з її східними берегами; на півдні, — загострений ріг Лопатка відстоїть від острова Чумші, крайнього північного з Курильських островів, всього на 12 кілометрів.
По середині півострова, майже в усю його довжину, з півночи на південь тягнеться Західне або Серединне пасмо, утворюючи під 54° північної широти Камчатський шпиль, з перевалом у 1764 фути заввишки. Тут лежить Західний тракт, що ним узимку на собаках перевозять товари і продукти в глиб країни.
Майже паралельне першому, Східне пасмо, являє собою тепер окремі пасма, переходячи в південній половині східної частини Камчатки в низку сопок і вулканів.
Продовження вулканічної щілини Алеутських островів виступає на Камчатці в вигляді старого, але ще діючого вулкану Шивелюч і від нього до рогу Лопатки лежить група сопок (до 16.000 футів заввишки). Це здебільшого вулкани, що недавно погасли і серед них в не менш 14 кратерів, що димлять і досі, час од часу викидаючи лаву і масний попіл на сотні кілометрів кругом. Крім них у цій же частині півострова багато сольфатарів і кипучих гарячих джерел, де температура води досягав + 70° за Цельсієм.
Містячи величезну ( ї кількість мінеральних солей у свому складі, джерела ці мають лікарське значіння, і не вважаючи на те, що навколо них іноді до кінця травня лежать товсті шари снігів, що випали за зиму, їх усе ж з охотою відвідує місцеве населення, що лікується в їхній теплій воді від ревматизму, параліжу й інших хороб.
В той час, як північ Камчатки являє собою безкрайну тундрову рівнину, що тягнеться від моря до моря (Паранільський діл), і широка середня частина долини річки Камчатки вдовж південної частини Охотського узбережжя так само--» має характер рівнини, всю іншу південну частину півострова треба назвати «гірною» країною, бо вона являє собою низку складчатих пасм, звязаних то високими плато, то окремими шпилями, то довгими пасмами сопок і вулканів.
Біжать п о горах шумні річки, і сила озер дзеркалами блищить серед гранітних і сієнітових скель, глинистих і кременястих лупаків. 
Підземні удари такі часті на Камчатці, що до них давно Звикло тубільне населення, але іноді й вони роблять цьому малозаселеному краєві значні збитки. Так, у 1923 році, підчас землетрусу, величезна морська хвиля за кілька хвилин змила в одній з бухт східного берега Камчатки дві рибно-консервні фабрики і цілком зруйнувала все селище.
Клімат Камчатки загалом суворий і тяжкий. На півночі півострова зима тягнеться з вересня по червень, часто при температурі — 40° і сильних хуртовинах, а літо коротке, туманне і дощове.
Східна частина, що її обмивають тепліші води Великого Океану, уже м'якша, а долина річки Камчатки відзначається деякою континентальністю; літо тут наступав далеко раніше, а клімат значно сухіший і тепліший. Все ж його майже не можна вважати придатним для хліборобських культур через силу опадів. Річна кількість опадів середнім числом по Петропавловському дорівнюється 1194,4 м/м.
Петропавловське, збудоване в 1740-му році з наказу Петра 1-го датчанином В. Берінгом, є центральним адміністративним містом Камчатки, з числом мешканців коло 1200 чол.
Все ж населення півострову складається не більш, як з 37.000 чол., що з них 7,000 руських переселенців, які живуть в шоста містах Камчатки, і 29.000 чужородців — тубольців, себто: хамкадалів, коряків, чукчів, якутів, тунгузів і ескімосів — напівкочовників, що живуть з полювання, рибальства та оленеводства.
Камчатка не має ріжноманітної флори і фавни, але окремі види рослин і тварин являють справжні багатства країни.
Лісові масиви Камкатки багаті ведмедями, соболями, лисицями, гірними баранами й особливо північними оленями, що їх на півострові нараховують до 800.000 голів.
Крім того, скрізь зустрічаються росомахи, видри, горностаї і ласки, що служать для мінового торгу.
На північно-східному узбережжі щорічно добувають десятки тисяч моржів, сивучів, і тюленів. Серед птахів найбільше голінатих і водоплавних порід. 
Зі свійських тварин на Камчатці держать коней, корів, їздових та мислівських собак, а далі на північ їздових оленів. Суворий клімат, та коротке літо Камчатки безперечно не дадуть їй змоги перетворитися в сільсько-господарську країну. Більше значіння може вона мати в майбутньому як країна промислова. Гірські масиви Камчатки криють у своїх надрах чималі природні багатства, що з бігом часу можуть стати базою для розвитку могутньої гірничої промисловости.
Найстарші мешканці країни — камчадали майже зовсім вимерли від занесених епідемічних хвороб, від крівавих війн підчас покорення краю, а також від алкоголю, мішаних шлюбів, а, головне, стерті з лиця землі колишніми керовниками країни, що провокували повстання з наступним лютим приборканням.
Взагалі ж і в пізніші часи більшість населення Камчатки, що живе часто в землянках і бідних хібарках, терпіла від експлоататорської діяльности ріжних американських і японських рибальських та промислових компаній, що захопили природні багатства країни, і лише чотирі роки тому Радянська влада дала змогу вільно дихнути всім чужородцям цього дикого й суворого краю. Червоний ранок настав!..
Одна по одній відкриваються початкові школи для майже поголовно неписьменних тубільців: кооперується в низку промислових артілей все місцеве населення; утворюються бібліотеки, —і недалеко вже той день, коли країну цю проріже, нарешті, залізнична колія, а величезні запаси «білого вугілля» спалахнуть в далеких селах електричним світлом, освітлюючи нашу широку околицю з її довгою полярною ніччю.
