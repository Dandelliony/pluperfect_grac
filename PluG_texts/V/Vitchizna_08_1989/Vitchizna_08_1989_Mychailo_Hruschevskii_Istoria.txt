МИХАЙЛО ГРУШЕВСЬКИЙ
ІСТОРІЯ УКРАЇНСЬКОЇ КОЗАЧЧИНИ
Том перший до року 1625
Чотири роки українська козаччина надавала неустанні послуги польському правительству в московській війні. Латала свої злидні московським добром, мобілізувала й висилала туди десятки за десятками тисяч української людності, вириваючи її з рам «звичайної зверхності і послушності» польського режиму, і помножала й розширяла в нескінченність свої кадри, стаючи силою дедалі : сильнішою і активнішою, та заразом зобов'язувала польське правительство як : свого невиплатного боржника за невиплачені платні до всякої поблажливості й вирозумілості, і до своїх своєвільств, і до своїх претензій. Козацькі впливи, козацьке право, козацьке панування на «україні», вже перед тим розвинувшися сильно, знаходить собі тепер нові опорні точки, нові виправдання в козацькій : службі Речі Посполитій, в козацьких заслугах, в козацьких претензіях до невиплатного державного скарбу, і не було що думати ставити якісь границі і перешкоди сим претензіям. Мобілізуючись до походу, з'являючись на Україні в антракті і між двома походами, випоминаючи і ремонтуючись по походах, і козаки — під фірмою козацькою, «подъ заслоною и назв искомъ рыцерства низового козацкого». І ще незмірно гірша, далеко більше хижа і грабівничя різна воєнна збиранина — не мали стриму в своїх вимогах: претензіях до місцевої людності і її хазяїв — панів і державців.
Звички сучасної війни, хижої і грабівничої тоді скрізь, так само у поляків, як і в німців, не тільки у козаччини, що, зрештою, воюючи власним коштом і промишляючи війною на прожиток, тим самим була засуджена на мародерство, на обдирання людності, переносилися на відносини домашні. Люди, особливо з країв ближчих до театру війни: з Литви, Білорусі, України, не знаходять слів на жалі від шкод і насильств, які терпіли від всякого роду війська з московської війни. «Вже язик не може описати бід і спустошень від своєвільного козацького війська і від частих леж вояків в нашім повіті за всі літа від початку московської і війни; згинули сили і вся натура людська»,— пише мозирська шляхта до гетьмана литовського на початку 1614 року. «Будемо дивитися на ту неволю і погибель нашу»,— вторує пінський шляхтич, доносячи про козацькі полки, які загостили на лежі до Пінщини з кінцем 1613 року: «неправду вже сей край видано на і м'ясні ятки; як вовки шарпають убогих підданих, але дістається і убогій шляхті: мусять з своїх домів давати грошима стацію — як хто вже їх умовить і згодить, і до того пиво, горілку — де хоче, мусить взяти, а ще й похвалки різні чинять на і Річ Посполиту». Там були ватаги полковника Старжинського, Путивльця, Мітли, Топіги.
А от маленький образок з Київщини (Житомирщини). На літо 1610 року і заїхав в волості Черняхівську і Шершнівську Стефана Немирича полковник і Григорій Пашкевич з іншими полковниками (Старжинським, Магдаленським, Федором Книшем, Козичем й іншими), маючи ще при собі велику силу вояків і різних своєвільних людей, як казав Немирич, до восьми тисяч. Він з ними страшенно нищив села Немирича і його підданих, так що той, аби відчепитися, мусив відкупитися (дав йому двоє коней добрих і 50 червоних), бо не бачив іншого виходу (шкоди, починені сим військом, Немирич рахує, розуміється, перебільшуючи, на 40 тисяч золотих, окрім шкоди в збіжжі, яку рахує він на 7 тисяч). Та, невважаючи на окуп, з початком 1611 року Пашкевич завітав знову до Немиричевих маєтностей і почав їх «плюндрувати» І знущатися з людей, як оповідає се Немирич: «розмайте се надъ поддаными моими безъ погамованья по поганену и по содомску явне паствилъ, жоны и девки учтивые подданыхъ моихъ к гвалти лъ, а маючи мало на тымъ еще тые белые головы, мало не по поясъ кошули пообрезовавши, пасучи лотровскыє свое очи, яко быдло якое, маграваючись зъ нихъ, гналъ по улици; и кгвалты немалыя починилъ: подданыхъ побилъ, помордовалъ, а никоторыхъ позабиявши на смерть ни маемъ ведомости где ихъ тела подевалъ». (Таких убитих вичисляє Немирич шість). Возний судовий потвердив, що бачив в маєтностях людей побитих і покалічених до сімдесяти душ, старих і молодих, потовчених, побитих булавами, шаблями з різними ранами на головах, спині, ногах і руках; «тьіє кричали и волали на тогожъ Григория Нашковича и на люди при немъ своволне йдучиє ижъ были побиты, потлучоны, поранены, и дочки ихъ погвалчоны, пошкарожоны, маетности побраны, полупекы». Кінець кінцем прийшло до оружної стрічі Пашкевича з Немнричем і в ній Пашкевич з кількома товаришами наложив головою. З актів процесу виясняється, що Пашкевич і його товариші були полковниками козацьких охочих полків, одним з тих ротмістрів, що, дістаючи «приповідці листи» (право на навербування собі роти) і королівські корогви на знак сього, збирали під ті корогви козаків і всяку збиранину. За словами жінки Пашкевича він «їхав до Москви, на послугу королівську, і там, як належить рицарському чоловікові, свої обов'язки сповняв, і король, «затягнувши» ного на службу свою разом з іншим рицарством, дав йому корогву і під власть його поручив полк людей рицарських, і він, будучи полковником над ними, на різних місцях у Москві визначно служив, а потім його король і гетьман (коронний) з листами своїми вислали до тутешніх країв у різних справах і «для введенья» більшого числа людей рицарських. Ближчими товаришами Пашкевича в сій афері виступають, одначе, не козаки, а різна збиранина: поляки, серби, угри, волохи (Войтех Малчинський, Януш Липський, Оршул і Петрашко Рекет, Василь Давидович, Блажей, Кштьян, Януш Тхоревський, Войтех Бжезинський й інші їхні товариші серби, Ми таль Сербин. Марко Сербин, Григорій Полицький. поручик «Раквиренц» Липський. — М. Г.). «чужоземці». А от реєстр манна, пограбованого від Пашкевича, за словами його жінки, що дає нам образок того «добра», яке привозили сі «рицерські люде» на Україну з своїх московських послуг. Забрано у нього по убиттю «золота, сребра робленого и ламаного (в виробах і лому), клейнотовъ и передъ, шатъ коштовнихъ, яко злотогловыхъ, алътемъбасовыхъ и ннъшихъ розмаитыхъ сдвабныхъ и штуками розмаитыхъ акъсамитовъ, одамашокъ, атласовъ, китаекъ, розное масти, и футеръ такъ же яко соболихъ, рысихъ, мармурковъ, куиихъ, бобровъ, лисихъ и ннъшихъ розмаитыхъ» — на суму 100 тисяч золотих польських, грішми — дві тисячі червоних, «а на возі в двох скринях монетою різною московською і польською, талярами і червоними золотими 20 тисяч золотих поль», коней дванадцять упряжних і т. ін.
Супроти сих своєвільств і грабувань від тих різних «людей своєвільних» з московської війни чисто козацькі домагання і претензії блідли і мусили здаватися дуже скромними і лояльними.
На сеймі 1611 року, невважаючи на його оптимістичний настрій і прихильність королівським планам, висловлено було, хоч в обережній формі, бажання, щоб король не брав на службу української козаччини «з огляду, що українська своєволя бере так дуже гору — під претекстом служби нашої — і чинить великі і незносні шкоди і кривди станові шляхетському в ного маєтностях і наших (королівських)». Король обіцяв не брати її на ніякі служби, «хіба б виявилася нагла потреба Речі Посполитої», і в такім разі вербування козаччини буде робитися тим способом, що «приповідні листи» видаватимуться тільки шляхтичам місцевим, маєтним, котрих би маєтності могли служити запорукою і відшкодуванням за шкоди, які б починили їхні вояки (постанова «Про українську козацьку сваволю». — М. Г.).
Але нагла потреба в козацькім війську не зменшувалася, а збільшувалася за браком грошей на наєм іншого війська, а та обставина, що замість правдивих козацьких контингентів під проводом виборних козацьких полковників поручалося відповідно до бажання сейму вербувати в суміш козаків і всяку всячину різним, хоч би й шляхетнородженим бандитам-авантурникам, могла тільки погіршити, а не поліпшити справу. Хоч би навіть се були й заможні шляхтичі, що було робити з ними, коли правительство не сповнило своїх обов'язків супроти них і не заплатило їхнім людям платні?
Але панів заможніших, ліпшої марки й не могло бути багато між охочими до того, і приходилося звертатися до різних шляхетних пройдисвітів, а які результати з того виходили, показують вищенаведені звістки й оповідання.
Сейм, скликаний королем на початку 1613 року для ліквідації московської справи, завзято і злобно ударяв на короля й його дорадників-ініціаторів московської війни; хотіли судом доходити на них тих шкод, які з того вийшли для Речі Посполитої; королю заборонили вчиняти будь яку війну без виразного дозволу. На заплату війську ухвалили потрійний побор, але й його далеко-далеко не вистачало, і з кінцем року скликано новий сейм, який ухвалив іще шестірний побор на сю мету. Репрезентанти східних провінцій, що терпіли від козацьких леж, пригадували, що, крім вояків, треба думати й про козаччину. Біскуп віденський, наприклад, у своїй промові просив застановитися над тим, що взагалі робити з сею величезною масою воєнного люду, змобілізованого, призвичаєного за кілька літ до воєнного ремесла і розбійничого життя, навіть якби їм заплатити за попереднє, і звертав спеціальну увагу на козаччину: «козацьких військ на всі сторони повно, таких, що їх ані Річ Посполита, ані король, ані гетьмани не затягали; вони або нас тут вічно будуть непокоїти й нищити, або пересварять нас з котримсь сусідом проти умов і трактатів; побачимо, що нам вчинять ті козацькі громади, що нищать Велике князівство Литовське, і тих, що з конфедератів сапіжинських вийшли» (з давніх банд царика).
«Якби ми мали державу добре упорядковану,— розправляв далі біскуп-сенатор.— їх можна б було законами заспокоїти і розвести або вивести за границі на нові колонії; але що у нас все робиться по невчасі, а своєволя так розпустилася, що її ні король, ні закон (neс reh neс Іех) не може стримати, то нам на ніщо ті способи, які в державах порядних ідуть своїм порядком; мусимо шукати інших способів». І він радить напустити якимсь способом ті «купи» знову на Москву. Але шляхетський загал, натерпівшися від війська, нічого не хотів чути про якісь дальші зачіпки з Москвою. Він ухвалив ще шість поборів на заплачення боргів воякам, щоб позбутися військових контрибуцій, а на козаків, всупереч виводам біскупа, що з тим можна б щось починати тільки «в порядній державі» (in republice bene ordinate), наухвалили законів і відозв. Вислано до всіх тих своєвільних куп мандати, щоб розходилися; позволено кожному оружно боронитися від їхніх наїздів; уневажнено всякі відклики до приповідних чи рекомендаційних листів королівський і гетьманських.
Нарешті сейм не більше не менше як ще раз скасував всяку юрисдикцію козацьку, так якби не робив уже того кілька разів: «Тому що сі люди, зневажаючи нашу власть (королівську) і виломлюючися з юрисдикції своїх панів і з послушності своїй власті, під котрою живуть, а, постановивши собі осібних судів і старших, не хочуть ставитися ні перед яким судом, тільки перед отаманами, яких собі установили,— то ми ту юрисдикцію їхню касуємо, як противну загальному праву, а піддаємо їх під власть місцеву в їх пробутку».
Король на жадання «чисто всеї Речі Посполитої», що «одностайним голосом гаряче домагалася, аби ту своєволю карано і гамовано», вислав лист до козаків: наказував, аби вони залишили свій замір іти на Волощину (про се, власне, принесено вість на сейм), розійшлися й не чинили шкоди на волості, не зачіпали сусідніх держав, інакше грозив оружною силою і карами «на маєтностях, жонах і дітях» їхніх. І не покладаючись на вплив сих наказів і погроз, визначено комісію, яка оружною рукою мала зробити лад з козаччиною.
Дійсно, в міру того, як правительство польське залишало воєнні заходи свої в Москві, я нове правительство московське, організоване вповні з вибором нового царя на початку 1613 року, відновляло порядок і лад у державі та виганяло з неї грабівничі банди, які волочилися ще по різних московських краях (1613 1615), — козаччина, змобілізована в не бувалих ще розмірах і вибита з своєї колії московською війною, верталася на Україну і страшенно заважала тут шляхетському режимові і а подвоєною силою вела зачіпки з полудневими «сусідими» турецькими землями і турецькими васалами. Вони, сі зачіпки, не переривалися, безперечно, весь сей час — з турками. Волощиною, татарами, але з перервою в московській війні набирають небувалої сили. Сей час, роки 1613 —16 20,— се героїчна доба, особливо морських походів козацьких на турецькі краї й інших зачіпок з Туреччиною та її васальними краями. Сі ж зачіпки незвичайно нервували польське правительство і суспільність. Польща почувала за собою власну вину експедицію Полоцького на Молдову, вчинену з королівського наказу; розуміла, що турки будуть і дальші зачіпки класти ня рахунок польського правительства, не вважаючи на всі його відхрещування, і з страхом думала, що гнів турецький колись може вилитися в грізнім поході на Польщу, винищену московськими пійлами, жовнірськими конфедераціями, позбавлену війська і зовсім не здатну до відправи.
Заразом не давала козаччина дихати й шляхетському режимові на Україні. Мало ми знаємо з тих «незносних насильств». але й з того, що знаємо, можемо розуміти безмірне роздраження офіційних панів українських земель. Сейм 1613 року мусив, між іншим, зайнятися справою м. Хмельника, попаленого татарами і козаками (правдоподібно, вийшла у них якась сварка з Струсем. старостою Хмельницьким. Зимою 16 13	1614 р. козаки, як оповідав Жолкевський, «вийшовши великим військом з Запорожжя на волості, почали злості і утиски чинити людям всякого стану по всій Україні», і шляхта воєводства Брацлавського через депутацію свою просила гетьмана Жолкевського, аби визволив з тої біди. Восени 1611 року чуємо, як «своєвільне козацтво, що мешкає па волості, декотрих рот не хотіло пустити на кватири», визначені їм гетьмапом, і Жолкевський мусив наказати жовнірам уступати сим претензіям — «оминати зачіпок, з яких могло б прийти до гніву або якогось розлиття крові, і не давати до того причини, доки не виясняться результати переговорів з козаками комісії» і т. д.
І разом з сим ті небезпечні «зачіпки» з турками, що грозили стягнути на Польщу страшний турецький похід.
Першою причиною турецької небезпеки вважано ту необережну експедицію Потоцького па Молдову, що закінчилася його погромом (літо 1612 року). »Як Йов проклинав колись день свого народження, так я проклинаю той нещасливий день»,— говорив Жолкевський на сеймі 1618 року, представляючи історію тої турецької небезпеки. «Були й перед тим прикрості туркам, але се була найбільша, яка була досі; бували щасливі походи королівські, а з того часу, як з печі на голову, впали ми: розсердилися погані, роз'ятрилися, стратили поважання до нашого рицарства; впали ми, як камінь в пекло, й горимо».
Зараз, за кільканадцять днів по поході Потоцького, прийшов Мехмет Гірей, знищив Поділля. Жолкевський зайнятий був переговорами з жовнірською конфедерацією, ледве вибіг назустріч, стримуючи татарський похід, а під Білою Церквою застукали Орду козаки, погромили й відібрали коло 5 тисяч невільників. Потім ще два рази того року повторилися татарські наїзди, а турки почали готовитися до війни. Олію в огонь підлили козаки — в 1613 році два рази ходили на море і починили великі шкоди в землях царя турецького, як оповідає Жолкевський. «Цісар турецький вислав флот немалий — галери і чайки в порт очакінський, аби козаків в тім порті погромити, як будуть вертатися, повоювавши кілька міст в Криму, бо їм тудою дорога назад на Низ; але вийшло навпаки, бо натомість, що мали їх громити турки, самі вони придибали нічним ділом необачних турків». Се зробило великий ефект і мало сильний розголос на Україні. Козаки поспішили потішити короля реляцією про таку славну перемогу. Але в правительствених і шляхетських колах на зимовім сеймі, де її обговорювано, звістка ся наробила великої тривоги. З різних боків, від різних кореспондентів надходили чутки, що турецьке правительство дуже роздражнене сими козацькими нападами й готується до походу на Польщу. В додатку прийшла на сейм також звістка, що козаки збираються до нового походу на Волощину.
Король на бажання сейму вислав до козаків свого секретаря з згаданим уже листом, рішуче заказуючи той похід. Але він не зробив на козаків ніякого впливу, і з початком 1614 року вони рушили через Брацлавщину на Волощину, маючи з собою якогось претендента на волоське господарство і збираючись його на тім господарстві посадити. А з Туреччини приходили далі звістки про війну: що султан уже визначив у похід на Польщу намісника Румелії Ахмет-башу. Жолкевськин, невважаючи на незначні свої сили (жовнірам ще не було заплачено і їхній бунт, конфедерація ще тривала), рішився пробувати стримати козаків оружною демонстрацією. Загрозив козакам, що піде на них з військом, і, стягаючи жовнірські роти, як міг, рушив на них. Козаки рішилися прийняти війну и відступили до Дніпра, а потім за Дніпро під Переяслав і тут стали ладитися табором до війни. Та Жолкевський не чув себе на силі іти на них туди й розпочати кампанію справді. Тому вирішив перейти до переговорів: вислав до козацького війська двох своїх ротмістрів, взиваючи козаків, щоб вони не чинили шкод у державі, не зачіпалися з сусідами і ждали королівської комісії, яка маля дати нову конституцію козацькому війську. Козаки заявили, що будуть чекати, і Жолкевськнй вернувся з своїм військом.
До комісії були визначені умисно найбільші пани з України: князь Януш Острозький, князь Януш Зяглавський і такі інші, в надії, що вони приведуть значніші полки з собою й тим скріплять слабкі сили коронного гетьмана. Жолкевськнй почав на всі способи алярмуватн короля і всякі інші інстанції, щоб якскорше комісія рушилася й стримала козаків від дальших походів на турка. Бо з Туреччини давали знати, що на святого Юрія вже визначено похід і наказано мобілізацію турецьким військам з балкакських країв. Тим часом магнати, визначені на комісію, не дуже радо приймали сю частинну мобілізацію, визначену їм у формі тої комісії. Між іншим, на перешкоді стояла трибунальська сесія, де всі ті пани звичайно мусили пильнувати свої незчисленні процеси. Жолкевський не міг добитися, щоб трибунал відклав справи всіх учасників комісії. А козаки зараз на початку весни вибралися знову походом на море. Похід не удався, бо напала буря, рознесла по морю чайки, багато війська потонуло, деяких занесло на турецькі береги, і там їх побито або забрано в неволю:
А по Чорному морю супротивна хвиля вставає, 
судна козацькі на три часті розбиває: 
одну часть взяло — в землю Агарську занесло, 
другу часть гирло дунайське пожерло, 
а третя де ся має — в Чорному морі потопає.
(«Дума про бурю не Чорному морі 
й Олексія Поповича». — М. Г.).
Се нещастя анітрошки, одначе, не ослабило козацької енергії. Літом козаки зібралися в новий похід, небувалої сміливості замислу, і з кінцем липня пустили ся просто на полуднє через Чорне море. Було їх коло двох тисяч — значить, коло сорока чайок. Перепливши море навпростець під Трапезунд, почали пустошити тут побережжя, засіяне багатими містами і селами, що жили тут безпечно, не маючи нізвідки страху, «бо ні від кого іншого досі, ані від козаків не було тут тривоги й небезпечності, відколи турки опанували Малу Азію». За провідників, як оповідає турецький сучасний історик Наїма, послужили їм втікачі і Туреччини. «Напали на кріпостъ Сіноп, положену на березі анатолійськім і з огляду на його розкішні околиці звісну під назвою «міста коханків»; здобувши тутешній старовинний замок, вирізали залогу, пограбували й спустошили доми мусульманські і під кінець спалили ціле місто так, що той прегарний і чудовий осідок обернувся в сумну пустиню», — оповідає той же Наїма. При тім знищили турецький арсенал, попалили все, що було там,— всякі кораблі, галіони і галери. Шкоду рахували на 40 мільйонів. І перше ніж встигли зібрати на них місцеву людність, козаки встигли забрати свою здобич на чайки й пуститися назад. Султан, прочувши таку Історію, впав у страшенний жаль і гнів, казав був великого візира Насух-башу повісити; насилу жінка, доньки й інше жіноцтво випросило у султана, щоб йому дарував життя, тільки сильно будзиганом вибив.— зараз про те пішла по всьому Царгороду поголоска. Візир оправдався, що він уже вислав військо і флот, аби козаків при повороті знищити.
Баша Ахмет, що тим часом рушив був на Подніпров’я, вирішив застукати козацький флот при повороті в очаківськім порті і вислав туди турецькі кораблі з Бєлгорода. З Царгорода були вислані туди теж кораблі під начальством Алі-баші. Але козаки завчасу дістали про се відомість і розділилися на дві частини. Одні пішли в обхід: висівшись на схід від дніпрового устя, задумали перетягнути свої човни на валках через суходіл і обминути засідку; але тут найшли на них татари, і козаки потратили багато людей і здобичі. Інші пішли перебоєм через очаківський лиман: теж багато стратили здобичі, бо, щоб облег шити чайки, самі своїми руками мусили її кидати в лиман; стратили трохи й людей, але кінець кінцем таки продерлися на Низ. Туркам в руки попало всього двадцять козаків, І їх відіслано до Царгорода, аби було на кім зірвати серце: коли до султана прийшли люди а трапезундської околиці з плачем на своє нещастя, видано їм сих козацьких невільників, аби мали на кім помститися.
(Даю такий образ козацького повороту з-під Сінопа на підставі досить багатих джерел, які ми тепер маємо для історії сеі експедиції... не перша половина 1614 року, а осінь, кінець вересня або початок жовтня, правдоподібно... Турок Наїма знає про обхідний марш козаків, інші джерела (Жолкевський, Ахмет-фіша) говорять тільки про засідку, зроблену під Очаковом. Але тим часом, як турецькі джерела говорять так, нібито козаків погромлено зовсім. Жолкевський пише рік пізніше, коли про се можна було зібрати всесторонні відомості, що з загального числа козаків коло 2000 було убитих разом з покаліченими коло 200. Пізніше каже він, що 18 козацьких човнів прорвалося через очаківську засідку, «а інші, вискочивши, берегом утікал». Значить, поворот їх зовсім не був такий плачевний. Той самий Ахмет-баша каже, що «декотрі з кількома кораблями чи човнами утекли і в границі польські до Черкас, до Корсуня пішли»... Вертали козаки десь при кінці вересня нового стилю; Жолкевський, пишучи з України 26 вересня, тривожиться, що про поворот козаків нічого не чувати, «а вже їм давно час». — М. Г.).
Про вислання свого війська на Україну для приборкання козаччини султан упередив короля приятельським листом. Він пригадав польські давніші відповіді в козацькій справі, що козаччина не підвладна королеві й він нічого не має проти того, щоб Туреччина чи Орда їх винищила; отже, султан висилає тепер «трохи війська» на знищення її, запевняє, що сей похід не має ніякого ворожого характеру супроти Польщі, і просить тільки не пускати в її границі козаків, коли б вони хотіли туди від турків ховатись. Невважаючи на дуже приятельський тон сього листа, а може, власне, через сей лагідний тон польське правительство було страшенно занепокоєне сею перспективою турецького походу на Україну. Король поспішив вислати гінця до султана з запевненням, що він уже доручив Жолкевському з іншими, найпервішими сенаторами перейти ділу Україну й в и чистити від козаків; що вже кілька козацьких куп погромлено і забрано різних головних провинників до Кам'янця, щоб там їх в присутності турецького посла покарати(!). З другого боку, король виясняв султанові, що та територія, на якій турецьке військо збирається шукати й ловити козаків, польська, отже, ся експедиція не може обійтися без порушення польських границь, і треба її занехати. (...В тім же дусі писав канцлер польський до великого візира турецького. — М. Г.).
Тривога в польських колах була тим більша, що в один час з турками й татари посунули на Подніпров'я, й се виглядало на скомбінований напад, хоч в дійсності татарський наїзд стояв не так у зв'язку з турецьким походом, як викликаний був кримськими усобицями. Сі усобиці тягнулися довго й відіграли чималу роль в козацьких справах, тому треба їх пояснити. Призвідцями їх були брати Магомет і Шагів, сини Сеадат-Гірея, бічні члени ханської династії. Вони претендували на ханство і старалися добути його то заходами та перекупствами на султанськім дворі, то оружною боротьбою проти тих свояків, яким діставалося ханство. Хан Селямет-Гірей (1608 —1610), діставшися на ханство, хотів їм зробити кінець; брати підняли повстання в Орді, але були розбиті й мусили забратися з Криму. По смерті Селямета силкувалися дістати у султана ханство, але се їм не вдалося, і хпиство дістав Джанібек. Тоді орати, засівши коло Білгорода. зібрали тут розбійничі банди і з ними ходили на сусідні краї. Сі напади дуже докучали хану, і він з дозволу султана вибрався походом на бунтівників і погромив їх під Білгородом. По тім Магомет удався до Царгорода шукати щастя на султанськім дворі; Шагін якийсь час зоставався ще на Україні і з звісним пограничником Босим з Бранлавщини укладав собі якісь плани. Хан писав про це до Царгорода, і султан у вище згаданім листі жадав, щоб король зловив бунтівника й видав. Але хан на се не покладався й літом 1614 року вибрався на Україну сам: погромив Босого, знайшов Шагіна і побив його невеличку банду. Шагін утік до Добруджі й відти потім пішов в Персію в службу до шаха — ворога султана. А Україна пережила літо 1614 року у великій тривозі, з дня на день чекаючи татарського нападу.
Королівські представлення не відвернули походу Ахмета-баші. Він пройшов до Білгорода й, довідавшися тут про козацький наїзд на Сіноп, як сказано, вислав турецький флот з Білгорода в очаківський лиман, щоб козаків перехопити. Сам же, перейшовши Дністер, потягнув туди ж суходолом. Від султана мав він доручення побудувати замки на козацьких дорогах, щоб загородити їм приступ до турецьких країв. Такий один замок зачав будувати на усті Бугу при лимані, а другий — шість миль вище на Бузі ж при усті Чина клею, де стояв колись городок Балаклей; на долішнім Дніпрі мали бути відновлені колишні замки — в Тегінці на правім боці і в Аслангородку — на лівім. Але се було вже в місяці вересні; зачиналися вже осінні непогоди, дощі, холоди, і розпочинати будову в таку пору серед безлюдних степів було пізно. Турецьке військо скоро занудило ся стояти «на пустім місці», серед нього почалися нарікання, непорядки. Баша побачив, що мусить іти чимскорше на зимівку за Дунай.
Коли з Царгорода прийшли листи про прислані султанському правительству від короля запевнення, що козаки будуть приборкані польськими військами. Ахмет-баша вирішив з тим вертати. Вислав листи до короля і до Жолкевського. де писав, що від узятих в неволю козаків і сінопської експедиції він довідався, що всі козацькі походи діються з волі самого короля або можніших пограничних панів (знаємо вже сі козацькі запевнення, що всі свої походи на турків і татар вони чинять не інакше як для короля, в службі Речі Посполитій), і здобич, яку забирають козаки в турецьких землях, вони «дають монастиреві королівському і пограничник панам». Довідавшись про се, баша збирався вислати турецькі Й татарські війська в границі Польщі, але султан спинив сей похід, і турецьке військо йде назад. Але польське правительство нехай доконче зробить з козаками кінець, бо більше вже ніякі оправдання не будуть прийняті і Польщі не мине руїна і неволя з рук турецьких.
Сі похвалки звучали досить неприємно, але й без них сама прогулка турецького війська під самі українські волості була дуже грізним симптомом. На Україні були тої гадки, що тільки запізнення сьогорічне та мобілізація коронного війська і комісарських полків на козаків, яку Жолкевський робив, можливо, демонстративно, відвернули сього року турецький похід на Україну, але на весну треба сподіватися турків наново; з різних боків доходили вісті про воєнні заміри Туреччини. Україна пережила дуже тривожні хвилі — «тривога, страх був великий, декотрі хотіли тікати з замків, якби їх не підбодрило розложення війська і надія скорого рятунку».
Правительство з огляду на турецьку небезпеку кинулося ще з літа якскорше вислати на Україну свою комісію, визначену ще з весни на погамування української своєволі. Трибунали відклали справи учасників комісії й на день 10/X нового стилю (ЗО/IX старого стилю) удалося зібрати до Житомира бодай декого з панів-комісарів: приїхав Януш Острозький, Януш Заславський, староста кам янецький Калиновський і Жолкевський; головно постарався зібрати значні сили Острозький: показав себе і прислав «значний, правдивий княжий полк», як рекомендував його Жолкевський. Кінець кінцем не дала комісія того, що і могла б дати, але все-таки значно покріпила коронне військо. З маєтностей князів Збаразьких немалим полком зібралася їхня служба. Шляхта Брацлавського воєводства рушила в загальний похід під проводом старости в поміч війську. І з інших країв також багато прибувало шляхти, «чуючи небезпеку, що висіла над і їхніми головами». Як ми знаємо, мобілізація робилася на два фронти: проти козаччини й проти турецького війська заразом; але небезпека від турків веліла не доводити по можливості до конфлікту з коняками. Козаків було оповіщено й вони прислали на той же час своїх відпоручниківчників. Вони заявили, що ближчих інструкцій для яких-небудь постанов від війська не мають, але військо готове сповнити волю королівську. Комісари дали їм таку ординацію.
Військо козацьке буде за давнім звичаєм нести пограничну службу проти татар і турків, провідуючи вісті про неприятеля і боронячи переправ, за певну платню, а власне, річно 10 тисяч золотих і 700 поставів каризії, що мають їм рік-річно присилатися до Києва.
Старілого матимуть з руки королівської від гетьмана коронного.
Пробуватимуть на своїх звичайних місцях (себто на Низу), на волость не виходитимуть, вибриків і прикростей ніяких не чинитимуть.
Козацькі сім'ї й ті козаки, що мешкають в маєтностях державних, духовних і приватних, не будуть претендувати на свою осібну юрисдикцію — ніколи небувалу і багатьма сеймовими законами скасовану (!), а будуть неслушні своїм пакам або їхнім намісникам або власті, від Бога даній.
Монастир терехтемирівський зістається при них, але має служити тільки для спокійного промешкання старим, хорим, скаліченим до смерті їх. Але збирати чи скликати козаків докупи не можна їм ні там, ні в іншім місці, бо тим самим скасували б те надання.
Не повинні на сусідні держави без волі короля і Речі Посполитої нападати, давні трактати держави з ними порушувати, ані людей своєвільних до себе приймати.
Вислухавши сю інструкцію, козацькі делегати сказали, що візьмуть її до товариства і обіцяють, що за п'ять тижнів дасть воно на се відповідь. Ординація була того роду, що, аби змусити козаків прийняти її серйозно і щиро, треба було б хіба погромити й розперіщити їх так, як погромлено вісімнадцять літ тому на Солониці. На волость не виходити, в купи не збиратись, на сусідні землі не ходити, панам дідичам у всім бути послушним —се ж було скасуванням усіх прав, усього побуту й життя козацького. Але козаки, очевидно, вести до конфлікту не хотіли і ніякого різкого протесту не заявляли, сподіваючися, що з того всього так само нічого не вийде, як і з попередніх сеймових конституцій, що згадувалися в тім комісарськім рішенні. Комісари розложили коронне військо но правому боці Дніпра від Києва до Черкас; Януш Острозький теж лишив своє військо разом з коронним, розложивши його в своїх стяроствах, білоцерківськім і богуславськім. Зроблено се »для більшого постраху, аби козаки, бачачи, що річ серйозно трактується, були послушніші комісарським поста мовам, боя чи ся якої небезпеки».
По сім комісія роз'їхалася. Козаки ж вислали депутатів до короля з листом, на жаль, досі нам незвіснім в повній тексті, але зміст його можна в головнім відгадати: козаки, правдоподібно, вказували па якісь неможливості сповнити комісарські рішення і просили їх не примушувати до них. Король і сейм, одначе, потвердили комісарську ухвалу й поручили козакам її триматися. Сейм, одначе, формальних рішень не міг постановити ніяких, бо був розірваний, так що його голос у сій справі мав значення моральне більше. З тою відповіддю козацьких делегатів відіслано по закінченню сейму вже в квітні 1615 року.
Сі пересилки й переговори були єдиним наслідком комісії 1614 року. Козаки в делікатній формі через своїх посланців зазначили неможливість подиктованих їм умов. Правительство не вважало за можливе загострювати відносини з козаччиною з огляду на перспективу війни з турками й татарами. Ще з осені надходили вісті, що хан ладиться до походу на Україну, так само з Царіюрода були тривожні вісті. Війна висіла в повітрі; турецькі говорення про те, що їхнє військо буде зганяти козаків, вважали тільки покривкою для окупації України, і на козаків у Польщі дивилися як на головне за бороло проти сих планів: якби туркам козаків удалося знищити, то тоді б безпечно Україну забрали. На випадок війни з турками, що здавалася неминучою, козаки були теж майже єдиною військовою силою, якою правительство польське могло розпоряджатися, бо з конфедерацією війська справа була ще й досі не закінчена, а до дна вичерпаний скарб і брак кредитів (гейм на початку 1615 року розійшовся, не ухваливши нічого) не дозволяли й думати про організацію якогось нового війська. В розпорядженні Жолкевського в 1615 році було всього 300 жовнірів! Сподівання козаків, що з комісарських ухвал не вийде нічого, вповні оправдалися, і козаки не вважали на них зовсім.
Уже під час сейму на початку 1615 року прийшли звістки, одо якісь свосвіль-ні козаки з полковниками Челядкою і Коробкою увійшли в границі Великого князівства Литовського, збираючи контрибуції й чинячи всякі насильства. Сейм вирішив видати до них універсал, а коли б вони не послухалися, гетьман мав іти з військом, котрого не було.
На весну зараз козаки вибралися великим походом на 80 човнах не більше не менше як на самі околиці Царгорода. Вийшли на берег під Цар городом між Мізевною і Архіокою, царгородськими портами, й спалили їх; султан, бувши на ловах, сам бачив з свого покою дим від того козацького вогню. Страшенно роз'ярений, казав він своєму флоту прогнати козаків. Козаки, вважаючи себе безпечними, спокійно грабували околиці, скільки хотіли, потім забрали здобич і пішли назад. Турецький флот доганяв їх аж проти устя Дунаю. Козаки не побоялися, кинулися на турецькі галери на абордаж і погромили турків. Самого адмірала турецького взяли в неволю пораненого; давав він за себе ЗО тисяч окупу, але вмер, не вийшовши на свободу. Іноді турки кинулися тікати. Козаки забрали кілька галер турецьких і, привівши їх під Очаків, на глум спалили на очах очаківської залоги. Потім великим військом напали на околиці Очакова, зайняли стада, штурмували замок.
В правительствених польських колах вирішено було вирядити нову комісію на козаків, але потім роздумалися: король у листі до головною з комісарів, Януша Острозького, пояснює, що козаків під теперішній час не треба дражнити, тому з комісією годі зачинати: він просив Острозького замість комісії обернути своє військо проти московських наїздів на сіверській границі. Правдоподібно, туди ж правительство хотіло обернути й козаків. Натомість прийшли вісті про козацький похід на Царгород. На нараді сенату вирішено вислати тики ту комісію на козаків, додавши ще нових комісарів. В трибуналах спинено («лімітовано») справи комісарів, щоб дати їм спромогу вибритися в комісію. Але вони не вибралися, бо прийшла нова гроза, яка змусила їх пильнувати свого життя і добра. Розгніваний козацькою відвагою, султан носився з планами помсти і репресій. Насамперед послав орду. Під осінь того року (1615) впала вона на Поділля, звідти на Волинь. Гетьман Жолкемський не мав з чим рушити проти неї. Король розписав універсали до шляхти, але ніхто не рушився. Орда пройшла Поділля, «по лікоть миючи руки в нашій крові, пустошачи все огнем і огнем, а ніде і на очі не побачивши піднесеної проти неї зброї», як не без дотепу описувала се королівська пропозиція на сейм 1616 року. А хан вислав посій прогулянці глузливий лист до короля, хналячися, що в сім поході знищено 200 міст і інших осад, я кожному татаринові дісталося по сім, по вісім, по десять невільників, а числа худоби ніхто не знає, окрім самого господа бот. «Воювати держави — то спадщина, переказана нам батьками, а вам де братися до воювання? То не ваше діло; хто хоче наїзджати і воювати — так треба воювати»,— глумився кримський розбійник, представляючи свій наїзд відповіддю на той козацький напад на Очаків. «Не знаємо, чи то було за вашою відомістю, чи за радою і справою кн. Януша [Острозького], але знайте, що ми доходили до самого Камінця, і на будуче, що зможемо за божою поміччю, не занехаємо того вчинити, а ви невдячно приймаєте».
Король мовчки мусив прийняти сю нечувану наругу над Річчю Посполитою, її державним значенням і культурною місією в українських землях. Мусив мовчки дивитися на відновлення заходом нового румелійського намісника городків на Дніпрі, Аслангродка і Тягинки, вчинене того року, і ще вислухувати від турецьких послів жадання, аби прислав поживу для турецького війська, що мало будувати сі замки на козаків, і приготував для нього будівлям і припаси. Хоч то добре було, що якісь перешкоди перебили турецький похід на Україну, призначений на сей рік. Але восени знову, «як олій на огонь», казав Жолкепський на сеймі, вибралися в Волощину виганяти Томшу й садити на господарстві молодшого Єремісвого сина Олександра українські магнати разом з козаками: князь Михайло Вишневенький і князь Самійло Кирецькин. Польське правительство, недавно перед тим віддавши Томші Хотин, щоб його прихилити до себе, і тепер поспішало вислати йому запевнення, що ся експедиція зроблена без волі й відомості короля. Але в кожнім разі в рахунок турецьких образ прийшла ще одна нова позиція.
На щастя, війна з Персією стримала трохи розмах турецького гніву. Вислано тільки турецький флот на козаків під проводом Алі-баші на початку 1616 року, а кілька місяців пізніше десятитисячне військо під начальством Іскандер-баші в Волощину в поміч Томші на наїзників польських. Від польського правительства зажадано виведення своєвільників з Волощини і видачі їхніх партизанів — волоських бояр.
Морська експедиція на козаків випала, одначе, жалісно знову, як і першим разом. Алі-баша поплив до дніпрового лиману, але козаки не убоялися, вийшли назустріч і. вдаривши по турецькому флоту, знищили його до решти. Взяли кільканадцять галер і до сотні човнів. Алі-баша ледве утік сам (оповідає Жолкевський в тій же промові на сеймі 1618 року. — М. Г.).
Потім козаки обернулися на кримське побережжя, повоювали його, здобули і спалили Кафу, забравши й пустивши на свободу масу невільників. Се було голосне діло, прославлене в похвальних нагробних віршах Петру Сагайдачному,— завдяки їм знаємо і се, хто був гетьманом козацьким в сім часі (про особи гетьманів не маємо певних звісток від самого 1610 року):
За своего гетманства взялъ въ Турпсхт. мѣсто Кафу, 
ажъ и самъ цесаръ турскій былъ въ великимъ страху, 
бо му чотирнадцять тысячъ там люду эбнлъ; 
каторги едины палилъ, другій потопилъ; 
много тогды зъ неволѣ христіанъ свободи.тъ, 
за што го Богъ зъ воинствомъ его благословилъ.
(«Вѣршѣ ня жалостный погребъ за цното рыцера Петра Конашевичп Сагайдачного, гетмана войска его кор. милости Запорозкого, аложоныи презъ инока КасІана Саковича». Київ. 1622 рік. — М. Г.).
В Царгороді настало страшенне замішання. Позбирали козаків, які були в неволі, покликали їх перед військову раду Й питалися, якими б способами можна на будуче тому запобігти і виперти козаків з їхніх осель. Не знати, що там мали говорити ті експерти-невільники, але казали, що на раді потім уложено страшні плани (сповнені багато десятків літ пізніше, і то почасти тільки, та й дуже ефемерно): вирішено осадити турками волоську землю, взяти Кам’янець і дальші землі на схід по Київ, поставити турецькі залоги на Дніпрі. До польського правительства вислано жадання, щоб відступило Туреччині пограничні замки Подніпров’я: Черкаси, Канів. Білу Церкву.
Певне вдоволення натомість дав турецькому правительству похід Іскандер-баші на Волощину. Вій без труду погромив наїзників (Вишневецький умер від хороби, Корецький полишений був польськими вояками, бо не заплачено їм грошей, а Жолкевський, як кажуть, з свого боку наставав на них, щоб кинули Корецького, аби не компрометувати Польщу перед Портою). Корецького з іншими шляхтичами взято в неволю й відіслано до Царгорода; Томшу посаджено наново на господарстві. В Польщі зі страхом чекали з Волощини турецького походу на Поділля. Жолкевський постарався знову демонструвати свою оружну готовність на волоськім пограниччі — кинувся туди з своїми невеликими силами, мобілізував місцеву шляхту і магнатів і. як думали, тим заімпонував справді й стримав турецький похід з Молдови на Поділля. Татар, висланих на Покуття, удалося також погромити. В результаті кампанія польсько-турецька закінчилася переговорами під Хотином з захованням «гідності Речі Посполитої».
Козаки, одначе, попсували слідом се ледве склеєне помирення. Восени того ж 1616 року вони вибралися новим походом за море на малоазійське побережжя, і сим разом похід їм удався ще ефективніше, ніж попередній, хоч всього було їх не більше в поході як 2000. Вони вибралися під Самсун, але вітри занесли їхні чайки до Мінер. Вони вийшли на берег і берегом пройшли до Трапезунда, здобули його й пограбували. Ударив на них турецький флот під проводом Цікалі-баші, генуезького адмірала, зложеного з шести великих галер і багатьох менших кораблів, але козаки погромили його й потопили три галери. По сім погромі довідалися, що султан вислав під Очаків флот під начальством Ібрагім-баші, щоб заступити їм дорогу. Тоді вони ударили на Босфор, наробили тут спустошень, а потім, обминаючи Очаків, пройшли в Азовське море і відти — мабуть, через ріку Молочну і Конку — пройшли собі човнами на Дніпро й подалися на Україну. Ібрагім же баша, щоб вийти з такої дурної ситуації, пройшов Дніпром на пусту Січ. Була то десь пізня осінь уже; козаки, які не пішли на море, вийшли «на волость». Стояла тільки маленька залога в кілька сот козаків; вона уступила ся перед турецьким військом, і баша міг потріумфувати над порожнім гніздом ненависного порога. Взяв кілька малих козацьких гармат і кільканадцять човнів І з сими трофеями фіктивного тріумфу подався до Царгорода — потішити султана сею «мальованою» перемогою.
Ся казкова авантюра козацька набере ще особливої піканції, коли завважимо, що вона, правдоподібно, відбулася якраз, коли правительство польське вело переговори з козацькою старшиною про погемування українського своєвільства. Король листом з 17/IX нового стилю доручав Жолкевському, упоравшися з туркамп, разом з іншими комісарами розпочати знову заходи, «аби українське своєвільство, що нас сварить з поганами, було поскромлене і приведене до якогось порядку і послушності» Сим разом король, одначе, й сам уже не мав ніяких ілюзій і додає: «Коли й сим разом не удасться осягнути нічого позитивного, то принаймні піде той слух між поганство, що старань нам не бракує». Було, отже, се більше демонстрацією про око, ut aliquid fecisse videalur. Крім турецьких сирав міг бути й інший мотив. Сейм 1616 року дав нарешті дозвіл на відновлення московського експерименту: дозволив королеві Володиславу організувати експедицію в Московщину, щоб доходити своїх прав на московську корону. Уставляючи порядок козацької служби, треба було заразом заручитися їхньою участю в московській експедиції. Але з сього нічого не вийшло.
Жолкевський, покінчивши переговори з Іскяндер-башею, пройшов під Наволоч, де стояло якесь козацьке військо, і тут знову поновилися переговори: дано знову інструкцію козакам щодо порядку і служби і доручено не чинити ніяких зачіпок з турками. Козаки, очевидно, обіцяли дати на се відповідь. Правительство сим разом, видно, само не надавало сим переговорам ніякого значення. Вирішено було вислати нову комісію з більш імпозантним воєнним аргументом на день 1 марта 1617 року до Києва, і про се оповіщено з кінцем року козаків і всі українські уряди й міста: щоб козаки ніяких приготувань до нового морського походу на весну не чинили, ніяких зачіпок з турками не допускали і щоб до них з міст і містечок з України не пускали ніяких припасів і запасів до такої експедиції.
Очевидно, до правительствених кіл дійшли чутки, що на весну ладиться новий похід на море. І він дійсно справдився, а королівські універсали не зробили на козацькі плани ніякого впливу. Замість ставитися до Києва на комісію, козаки лагодилися до походу на море і пішли коло середопостя. Подробиць не знаємо. Ще перед тим з'явилася на Україні орда під проводом калги і впала на Волинь. Виступити проти неї не було з чим. Жолкевський мав тільки 700 вояків. Козацьке військо попробувало заступити орді дорогу, але сили його були слабкі й не могли устояти. Слідом прийшла вість, що на Україну суне турецьке військо під проводом Алімазор-баші нищити козацькі осади й замки: воєвода семигородський, господар молдавський і мунтянський мали прислати помічні полки. За відомостями, зібраними Жолкевським, було турецького війська ЗО тисяч, 12 тисяч семигородського, коло того ж числа волоського і більше 20 тисяч татар. Замість комісії на козаків треба було думати про мобілізацію на турків.
Королевич Володислав дістав наказ обернути на полудневі границі зібране ним військо; місцеву шляхту завізвали в похід; українські магнати прислали хто що мав. Але козаки ухилилися; мотивів не знаємо — може, невдоволені були тим, як трактовано їх на тих комісарських з'їздах, і хотіли змусити правительство до інакших відносин. «Хоч було до них писання і наказ вашої королівської милості і королевича його милості, і я їм то багато разів пригадував, щоб схотіли прислати поміч війську вашої королівської милості, коли самі того пива наварили, але вони не схотіли того зробити й не зробили, тільки там на Україні грабують і людей мучать своїми вимаганнями, ще й удають, ніби я їм то казав», — і великим раздражениям скаржився на них Жолкевський. Королевичч Жолкепський писав, що козаки пустили поголоску, ніби Жолкевський стягнув королевича на Україну на згубу козаків: аби на них ударити й знищити, й для того не хочуть іти — жадають від Жолкевського закладнів. Жолкевський писав до підвоєводи київського, щоб він зібрав київських міщан, обов'язаних до військової служби, і різних охочих людей та, виступивши на татарський шлях під Ягнятин, там злучився з козаками. Але сей маневр і посередництво підвоєводи ні до чого не привело, очевидно, і козаків таки не вдалося притягнути до участі в кампанії.
Все-таки й без козаків Жолкевському удалося стягнути досить значні сили й досягнути ще раз свою мету: демонстрацією військових сил Польщі стримати турецьке військо від переходу польської границі. Ставши над Дністром проти турецького табору, він змусив Іскандер-башу спинитися й розпочати переговори. Жолкевському навіть докоряли, що він, маючи такі значні сили, не дав сам битви туркам, але се було забагато, і Жолкевський зовсім справедливо вказував, що се було б занадто великим ризиком, бо на випадок програної битви він віддав би в руки турецького війська Річ Посполиту зовсім безборонну. Тому всі заходи турків спровокувати його до походу лишилися без успіху; Жолкевський не вважав за можливе відділити щось з свого війська, бо зараз би ослабив свою позицію проти турецьких сил. Коли татари, невдоволені тим, що в трактаті Польща не прийняла на себе обов'язку виплатити їм харач за попередні роки (коли вони рік-річно грабували Україну), під носом Жолкевського пустилися грабувати Галичину, він стоїчно дивився на дими татарських пожеж і стояв над Дністром напроти турецького війська, не сміючи рятувати земляків і добиваючись лише одного: щоб Іскандер-баша пішов назад. Се йому удалося. По довгім стоянні розпочато переговори й уложено трактат, затверджений 23/IX під Яругою. Першим пунктом його було: «Розбійники козаки не мають виходити з Дніпра на море, в краях цісарських (султанських) ніяких шкод не мають чинити, взагалі якимсь способом вони мають бути знищені, аби більше ані від нас (поляків), ані від козаків не було ніяких шкод, так щоб цісарському флоту більше не треба було виходити на Чорне море, і ми обіцяємо і обов'язуємося козаків і їхній край при боркати й покарати». Крім того, Польща обіцяла не втручатися в справи семигородські, молдавські, мунтянські, не підтримувати там ворожих Туреччині рухів; татарам мав платитися харач, а вони за те не мали нападати на землі Польщі. Іскандер-бата, якому не давали спати торішні лаври Ібрагім-паші, «що перевернув Запорожжя», жадав знищення пограничних замків: Білої Церкви, Канева, Корсупя, Черкас, Чигирина, але на се дано рішучу відмову, і він мусив вдоволитися тим, що спалив Рашків і добився знищення Бершаді — гнізд звісного пограничника Босого, що не давав спокою туркам і волохам. І з тим забрався назад.
Позбувшися турків, Жолкевський з тими силами, які мав в руках, хотів заразом розправитися і з козаччиною. Вважає се доконче потрібним не тільки з огляду на турків, що за перший козацький напад заповідали розірвання згоди, і Жолкевський не брав сього за пусті слова, але і з становища самої Речі Посполитої. Як я вже сказав, був він в високій мірі роздражнений непослушністю козаків, що вони — to chłopstwo zbestwione, як він їх називав, відмовили помочі і служби в такий рішучий час, самі стягнувши турецьку небезпеку на державу, і взагалі вийшли з послушності — не хочуть служити державі, а тільки під покривкою служби нищать волость своїми поборами- замість іти в поміч, як їх накликав король і королевич, вони «під претекстом, що йдуть до нас, Україну немилосердно обдерли, облупили (збираючи немовби припаси на війну), а потім назад пішли на Дніпро».
Потім Жолкевський вислав до них свого посланця, повідомляючи, що з турками вже прийшло до угоди, аби вони не пустошили України, а йшли на Дніпро, а до нього прислали б кількох поважних осіб, «аби з ними порозумітися про волю королівську». Але й сього посланця козаки відправили «досить легковажно» — сказали, що до Жолкевського не підуть: «Коли того треба кому, то нехай до нас прийде або пришле». Очевидно, пусті комісарські переговори попередніх років, ставлячи козаччині неможливі жадання, домагаючися від неї обіцянок сповнювання сих жадань, а нічого не роблячи, щоб добитися того сповнювання на ділі, і роздражнили козаччину і відібрали у неї всяке поважання до сих комісарських церемоній і до «маєстату Речі Посполитої».
Але коли б на чолі козаччини стояли ті самі «статочні люди», що держалися принципу «дуріть, коли хочуть, аби їх дурили» (tnundus voll doctpi, ergo dociptałur, як формулює се клерикально католицький афоризм), і приймали всі попередні інструкції комісій, пускаючи їх на довгий дріт проволоки, вони, певно б, і тепер не відмовили Жолкевському в його досить невиннім жаданні «розморитися» з козацькими делегатами «про волю його королівської милості». Але в сім році мусило вийти якесь замішання в козацькій політиці. Загальний провід на хвилю вийшов з рук зручного керманича козацької політики, гетьмана Сагайдачного, і опинився в руках репрезентанта козацького радикалізму, вроді пізнішого Бородавки. Був ним Дмитро Богданович Барабаш, батько звісного «угодовця» часів Хмельницького, звісний нам на гетьманському уряді з одного універсалу 7 марта 1617 року. Тою переміною треба пояснити, що козаки так нетактовно відмовили помочі на турків і так різко відповіли на запросини Жолкевського до переговорів.
Розгніваний і заклопотаний, Жолкевський рішив дати козакам почути на собі його силу. Він задумував захопити їх несподівано воєнним походом: «Пусти ти поголоску, що військо йде до королевича його милості і рушити з військом в київські краї, бо війську таки найближча дорога на Київ або близько повз Київ»,— і якби козаки не прийняли вимог комісії, ударити нагло на козаччину. Для того ще перед кінцем переговорів з Іскандер-башею просив він короля прислати доручення комісарам і «суворі мандати до тих самих лотрів і до українських міст, особливо подніпрянських: аби ніхто не смів посилати на Низ живності і припасів під страхом найтяжчих кар — смерті, конфіскації майна; бо як тепер нічого не буде зроблено, то потім наново збирати військо і вести його через цілу державу було б то і довго, і трудно, а тим часом сі лотри і нашу умову з турками розіб’ють і, будучи в такій масі, бозна-як багато злого зможуть зробити».
Такої ж гадки про потребу приборкання козаччини був і король. Тим більше що з огляду на московську війну важно було запевнити собі козацьку службу і неслушність; ні король, ні Жолкевський не могли бути такі наївні, аби думати, що без козаків можна буде обійтися в тій війні, особливо при тих скромних кредитах, які були уділені сеймом на сю війну. Універсал на комісію з козаками був виданий королем ще в липні; прихід турецького війська не дав тій комісії дійти кінця, та й з визначених до того панів майже ніхто до тої комісії не брився; тому видано новий універсал 15/IX нового стилю, і сі королівські поручения комісарам і мандати до козаків прийшли саме на час, зараз потім як Іскандер-баша ладився додому, і Жолкевський став збиратися до походу на козаків, хоч здоров’я ного вимагало спочинку по довгій кампанії. «Скільки сил стане, буду старатися приборкати своєволю, бо навіть якби не треба було оглядатися на турка, вона й сама по собі страшна Речі Посполитій»,— писав він королю. «На збиралося того гультяйства так, що трудно дістати хлопа наемника: все, що живе, йде до тої наволочі на своєяільство. Правда, не такі то й сили у мене, але прийдеться ризикнути, якби не обернулася фортуна Речі Посполитої». Не покладаючися на свої сили, не дуже значні, Жолкевський задумував «більше доходити розумом, ніж силою», інакше сказати інтригою і хитрістю, як і під час кампанії 1596 року. «Я вже кинув між них деякі насіння незгоди: старші не в згоді з черню, бо старші радо б інакший завели порядок, а в такім замішанні порядку не може бути, бо заглушають людським криком і гуком». Може бути, Жолкевський, знаючи про внутрішню боротьбу між партією «старших», на чолі якої стояв, очевидно, Сагайдачний, і «своєвільців» Барабаша, вийшов в потайні переговори з «старшими» і вважав, що вони його підтримають в дальших переговорах. І справді, як побачимо ще, під час переговорів в зв’язку з оружною демонстрацією Жолкевського змінилася ситуація в козаччині, й наверх вийшов знову Сагайдачний з «старшими» та дав привід до порозуміння з правительством, то значить, дав ще раз згоду на польські вимоги, аби оминути конфлікт так само, як давав уже кілька разів, і так само не надаючи тому всьому значення сим разом, як і попередніми.
В останніх днях вересня нового стилю Жолкевський, скінчивши справу з турками, попасав кілька день в своїй держані в Барі (Варське староство належало до нього) і звідси вислав листи до козаків, наказуючи їм прислати своїх делегатів для переговорів до Наволочі, як торік, а кілька день пізніше рушив туди сам чотирма полками. Але замість делегації на зустріч рушило ціле козацьке військо; «старші» стримували козаків, але ті таки йшли і відгрожувалися на Жолкевського. Та Жолкевський мав досить значні сили і не хотів дати себе стероризувати. Крім властивого війська, прийшли значні полки комісарів: князя Януша Острозького, князя Збаразького, воєводи руського і старости чигиринського Даниловича (сей прийшов особисто). Покладався Жолкевський на київську шляхту, що тоді саме була скликана «на оказ» (okazowanie — воєнний контроль), власне, сюди, між Паволоч і Триліси, може, власне, з огляду на козаків. Покладаючися не так, може, на сі сили, як на психологічний вплив свого походу, Жолкевський в середині жовтня нового стилю рушив з своїм військом з-під Наволочі під Білу Церкву на стрічу козацькому війську, а заразом, як каже, написав до них «дуже гладкий і людяний лист», хотячи їх «привести до слушних способів слушними намовами». Але в відповідь на се козаки «написали лист гордий і надутий, вважаючи за кривду собі, що (Жолкевський) пішов з Паволочі під Білу Церкву, і даючи знати, що поступають до нього». Се була погроза війною, і Жолкевський уважав неможливим від неї ухилитися. З-під Білої Церкви він рушив униз Россю, тим часом як козацьке військо ішло над Рось з полудня, чи, може, вже й було над нею. Ся рішучість Жолкевського. за котрим потягнула також і київська шляхта з-під ГІаволочі, зробила певне враження. З другого боку, мусили вплинути також намови «старших» партії Сагайдачного, що мусив виясняти некорисні перспективи такого гострого конфлікту з правительством і вигоди політики угодової, опортуністичної. Його партія і політика компромісу взяла гору. До польського табору, що стояв на ур. Суха Ольшанка (недалеко від теперішньої Таращі), прибули делегати козацькі з табору козацького, що стояв також на Росі, в місці, ближче незвіснім, і зав'язали переговори. «Козаки, особливо старші, заявили, що вони не хочуть воювати з гетьманом коронним, тоді й іншим серце упало, і розпочали переговори»,— лаконічно оповідає в своїм сеймовім справозданні Жолкевський. На жаль, не пояснює, наскільки в сій зміні відбилися ті semina discordiarum, які він старався серед козаччини посіяти. Гетьманська булава опинилася наново в руках Сагайдачного, і він повів справу методом попередніх комісій.
Проект ухвали комісари виладили ще перед походом під Білу Церкву в Житомирі на з’їзді київської шляхти. З довгої низки визначених до комісії панів особисто ставилися тільки Данилович, Станіслав Конецьпольський (будучий гетьман) та свояк гетьмана Ян Жолкевський. З гетьманом разом вони зладили на підставі комісарської постанови 1614 року нову декларацію, в тім же дусі, але ще більше загострену. Число «запорозьких козаків» зводилося на одну тисячу, всі інші мали стратити зараз титул козаків і всякі претензії до своєї козацької юрисдикції; на всіх непослушиих і свосвільників ухвалено кари смерті; заборонено пускати на Низ всякий припас без відомості воєводи київського і старости черкаського. Потім, коли в польський табір на Старій Ольшанці, як оповідає декларація комісарів, явилися перед комісарів козацькі делегати й заявили, що не мають заміру противитися волі короля й готові умовитися з комісарами щодо дальших порядків, з польської сторони були делеговані парламентери, які виїхали для переговорів в козацький табір і предложили козакам проект, вироблений у Житомирі. Він був, одначе, настільки неможливий і нереальний, що комісари не вважали можливим на нім наставати: обмежити козацьке військо тисячею людей було таким абсурдом, що самі комісари мусили се признати — для оборони пограниччя, дорученої козакам, «треба більшої купи людей». Тиші справи, щодо розміру річної плати козацькому війську і потвердження за козаками їхніх вольностей, «старинним козакам стародавньо наданих попередніми королями», козаки відложили до найближчого сейму: козаки мали вислати на сейм своїх делегатів до короля, і комісари з свого боку обіцяли підтримати сі козацькі прошения. І так прийнято постанову в формі двох декларацій, комісарської й козацької, де в чім між собою відмінних.
Число козацького війська не означалося, але військо мало виключити з-поміж себе різну збиранину, яка поналазила в останніх літах до козацтва: «ремісників. купців, шинкарів, війтів, бурмистрів, кафанників, балакезів, різників, кравців і інших неприкаянних від себе відогнати і виключити з реєстрів («виписати»), а також і тих всіх новоприбулих міщан, які в двох останніх роках, виломавшися з урядової юрисдикції, пристали до нашого війська, аби вже більше козаками не називалися, і на будуче без волі короля його милості і пана гетьмана коронного таких до війська приймати не будемо». (В декларант комісарській говорилося про новоприбулих в останніх трьох роках, в декларації козацькій — тільки двох, і притім докладніше означено, що се міщани; се, мабуть, також обмежувало і зменшувало число тих, що мали бути виключені з війська. — М. Г.). Плата лишалася в тім розмірі, який ухвалила комісія 1614 року, але козаки, як сказано, полишили сю справу до порішення сеймові. При виплаті сеї платні комісари проектували перевести «виписку виключених і зложити реєстр війська, аби тільки певне число зоставалося»; але козацька декларація проминула се мовчки.
Другий пункт з тих, що звернув на себе увагу при переговорах,— се справа «старшино». Житомирський проект, як і ухвала 1614 року, говорив просто тільки, що старший їхній мас бути «з королівської руки». Козаки хотіли виразного зазначення, що сей старший має бути не Іменований правительством, а вибраний військом і тільки затверджений урядом. Особливо виразно се зазначено в декларації козацькій, тим часом як декларація комісарська не висловлюється так докладно, може бути, що й навмисно так, що в її стилізації можна розуміти старшого іменованого, а не вибраного.
Інші справи полишено, як в давніших постановах: козаки будуть пробувати на своїх звичайних місцях, не виходячи на волость; не будуть зачіпатися з сусідніми державами і т. д. (Декларація комісарів з датою 28/X; декларація козацька з датою ЗО X. М. Г.).
Козацьку декларацію підписали як старшини козацькі: Петро Конашевич, на той час війська й. к. м. запорозького гетьман, рукою своєю. Богдан Балика, Харлнк Сниридович, Іван Мамаєвич, осавул війська й. к. м. запорозького. Лаврентій Папіковський, писар війська й. к. м. запорозького, Станіслав Костжевський, Ян Міровський, Декларація писана по-польськи, але ми маємо її тільки в копії.
Сейм, на котрий мала вислати своїх делегатів козаччина для порішення тих різних питань, мав зібратися під весну 1618 року. Таким чином кілька місяців мали потягнутися відносини status guo. Але сим сеймом безпечно козаки не мали причини журитися, як і постановами комісії, з огляду на обставини, в яких сі постанови укладалися. Тоді, як велися переговори над Россю, королевич Володислав ішов з невеличким військом під Смоленськ, щоб своєю появою підігріти кандидатуру свою на московський трон, поки надтягнуть сильніші війська. Конфедерація незаплаченого війська затримувала його на зиму в Вязьмі, і супроти браку засобів і слабких надій на сеймові кредити робляться всякі заходи коло того, щоб притягнути до участі в московській кампанії в можливо більших розмірах козацьке військо як одиноку силу, яка могла бути зараз моментально змобілізована, щоб витягнути кампанію і королевича з того багна, в якім так сумно він застряг. (Бракувало не тільки грошей, а й матеріалу на військо... — М. Г.). Сим також, між іншим, пояснюється та вирозумілість, яку показав щодо козацьких гримас, їхніх «річей і фантазій» старий їхній ворог Жолкевський, відповідаючи «гладко і людяно» на їхні «горді й надуті листи» й усякими способами пильную чи обійти конфлікт. Так само обережно ставився супроти козаків і сейм. Не хотячи уступити ні в чім серйознім, «искупував время». Не маємо звісток, чи посилали козаки своїх делегатів у тих справах, які відложили до рішення сейму, чи сейм мав перед собою тільки акти комісії, предложені Жолкепським. Але се, властиво, не міняє речі. Не хотіли зранити козаків, з якими саме тоді велися переговори про похід у Московщину, а з другого боку, не хотіли зробити скільки побудь серйозних уступок козаччині; тому пущено справу в нову проволоку. Сеймова ухвала «про низових козаків», повторивши стереотипні жалі на «козацьку своєволю» і шкоди, які терпить від них українська шляхта і польська політика загранична, вирішила, що для доведення козацької справи до кінця має бути вислана нова комісія, і вона разом з гетьманом має порішити все — ті спірні питання, які з попередньої комісії пішли до сейму. Був се очевидний викрут, бо справа була вияснена осінніми переговорами аж занадто добре, і сейм найліпше міг оцінити, як далеко можна було піти в уступках козацьким бажанням. Але в даний момент він не вважав можливим висловити свої гадки відкрито, по попередній науці, яку дали козаки своєю абстиненцією під час останньої турецької кампанії. Правительству ж, королю і його повірникам, доконче хотілося притягнути козаччину до московської війни. Сейм, дуже неприхильний московським планам короля, дав рік часу на полагодження відносин з Москвою і майже ніяких коштів до провадження війни (тільки один звичайний побор). Отже, треба було хапатися, щоб попробувати ще вирвати у фортуни щось, і вся надія була на козаччину.
Кінчилася постанова погрозами на козаків, якби вони знову ходили на море або іншим способом зачіпалися з сусідніми державами. Ллє, крім погроз, ухвалив сим разом сейм і дещо реальніше: постановлено добитися від козаків, щоб попалили свої човни, в яких вони ходили на морс, а за се виплатити їм відшкодування 6000 золотих. Гроші сі навіть були виплачені коронним підскарбієм. Чи дійшли до рук козаків, се не знаю — може. Але призначена козакам річна платня — дарма що така убога — і сим разом виплачена не була, і сим одним козаки могли вважати себе морально розв'язаними з усіх обов'язків і обмежень, вложених на них останньою комісією, так само як і попередніми.
Постанови комісій з останніх літ, сеймові дебати і конституції виявляли зовсім виразно задушевні бажання польського правительства і шляхетських кіл щодо козаччини. Звести козаччину до невеличкої погранчної сторожі в числі одної тисячі, як проектувала комісія 1617 року, віддати її в повне і абсолютне розпорядження польської воєнної адміністрації, зігнати з волості, позбавити власної юрисдикції, обчистити з усіх прикмет соціального фактора, суспільної опозиції, яким, власне, завдячувала вона своєю стихійною силою і своїм незвичайним зростом останніх літ,— така була ся задушевна думка польських кіл. Проект комісарських постанов 1617 року (житомирський) і пізніші дебати сеймові показували її зовсім виразно; тільки досі Річ Посполита, зайнята різними війнами, не маючи свобідного війська на приборкання козаччини, навпаки, ще потребуючи козацького війська для помочі, не могла своїх бажань здійснити на практиці, перевести в життя своїх ухвал і комісарських постанов. Але було се, очевидно, тільки питанням часу та поправи політичних обставин. І провідники козаччини мусили се розуміти зовсім ясно.
І всупереч тому поставало тяжке питання — якої тактики держатися козаччині супроти правительства, взагалі супроти польської держави?
Чи старатися присипляти його увагу, не порушуючи ніяких принципових справ, запевняючи в готовності козаччини прийняти всякі його жадання, представляючи всякі конфлікти й суперечності інтересів як хвилеві малозначні непорозуміння, а заразом дбати про те, щоб приподобатися йому різними прислугами в його державних потребах та можливо прихилити до себе? Чи ставити справу кожного разу гостро, торгуватися за кожну свою прислугу і жадати формальних поступок для козацьких претензій і дезидератів, формулювати їх ясно й одверто, хоч би і не в усім їх обсягу, не всі нараз, а ступінь за ступенем здобувати для них формальне визнання правительства?
Перше було легше: не загострювати, не задиратися, покладаючися на те, що «якось-то буде» ; що фактичні обставини: брак військових сил і потреба в війську козацькім, загальна дезорганізація і брак екзекутиви — не дадуть можності польському урядові допильнувати на ділі своїх домагань, і козаки, не маніфестуючи своїх претензій, годячися на все, фактично зістануться далі хазяєвами України, як зіставалися вже стільки часу, незважаючи на всі конституції й комісії, вислані на них. Правда, се був непевний рахунок, бо перше поліпшення в загальних політичних обставинах могло дати польському правительству спромогу збити козаччину з позицій (бодай на якийсь час), і не можна було сумніватися, що правительство і шляхта не занехають такої нагоди. Ніякі присипляння уваги, ніякі заяви лояльності, ніякі придобрювання і заслуги не могли забезпечити від того козаччину, як тільки вона стала виразом соціальної опозиції шляхетсько-польському режимові.
Се був ворог непримиренний, смертельний, і польсько-шляхетські кола не могли панувати спокійно, поки він жив, поки козаччину не обскубано з тих її соціальних аспірацій і не зведено до ролі простого військового корпусу пограничної сторожі. Козаччина з усіма своїми здобутками, фактичними володіннями і т. д. все жила на вулкані.
Але дорога формальних здобутків, забезпечення своїх жадань і претензій конституційними, законодатними гарантіями була не тільки далеко тяжча, але також не мала перед собою значніших виглядів. З того часу, як козаччина набрала соціального забарвлення і стала репрезентанткою суспільних змагань народних мас (і далі, коли вона прилучила до того ще домагання релігійно-національні, ставши речником національних потреб і домагань українського елемента взагалі), її домагання ішли занадто далеко, підривали занадто глибоко всю соціально-політичну будову Речі Посполитої, щоб можна було сподіватися їх законодатної реалізації, навіть розложивши сі домагання на довгі рати на менші етапи. Навіть той страшний удар, який завдала Речі Посполитій Хмельниччина, похитнувши самі основи її, не довів польські кола до добровільних поступок козацьким домаганням в сфері політичній і національній, не тільки що соціальній. І можна було знати, що перше ніж згодитися на яку-небудь серйознішу формальну поступку козаччині. Річ Посполита напружить свої сили, щоб козаччину погромити, як погромила 1596 року.
Значить, обидві дороги кінець кінцем зводилися до тої ж самої перспективи — оружної боротьби за козацькі змагання, і останнім критерієм мали бути відносини реальних сил. Для козаччини в його новій формі питанням життя ставало, таким чином, можливе збільшення оружних сил, які могли б забезпечити його роль господаря на Україні і оборонити від можливого розгрому з боку ворожого польсько-шляхетського режиму. Дороги, якими Йшов зріст козацьких сил, ми вже бачили,— се була, так сказати, інтенсифікація соціального характеру козацтва і через неї притягнення можливих більших мас народних, розширення території козаччини і розвій воєнних сил, які стояли б на обороні сих покозачених мас і територій. Для розвою військових сил була потрібна вдатна, добичлива війна. Для розширення козаччини між масами треба було хоронити її від погромів, які неминуче викликали депресію і підривали атракційну силу козаччини. Значить, поки не було шансів виграти в оружній боротьбі з державою, треба було уникати всяких оружних конфліктів. Ті ж шанси довго мусили бути ще по стороні Речі Посполитої, поки вона в своїх руках держала всі замки й укріплені пункти волості, а одинокою твердинею козаччини діставалася Січ. Значить, треба було до якогось часу передусім обминати гострі конфлікти, можливо, не давати місця гострим репресіям з боку Речі Посполитої, менше налягати на формальні концесії й пильнувати фактичного «стану володіння». В сім напрямі переважно і йде тактика козацьких політиків, тих «статочних», чи «старших», елементів, які держали її в руках — від Байбузи і Кішки до Сагайдачного і Кулаги. Не доводити до загострень відносин, не відмовляти послуг Речі Посполитій, пригадувати, що козацька сила їй потрібна, але знову і не вислуговуватися понад міру, навпаки — по можності не випускати Польщу з воєнних клопотів. Хто зна навіть, чи в усіх тих зачіпках з сусідніми державами було тільки своєвільне добичництво, а не було певного плану — втягати Річ Посполиту в воєнні тривоги, які б займали її військові сили, не давали можності обернути сі військові сили на приборкання козаччини, навпаки — змушували Річ Посполиту запобігати козаччині для помочі; одним словом — utile dulci (приємне з корисним).
Такі прикмети має козацька тактика і всього того часу, коли ми можемо добачати в ній провід Сагайдачного.
Роками 1616 —1617 зачинається історична діяльність сього визначного проводиря козацького, хоч, безперечно, його впливи і вага в козацькім війську сягають далеко раніших часів. Але мало про кого з визначніших наших людей сих часів знаємо так небагато про нього. Посмертний панегірик, зложений на похорон Сагайдачного ректором братської школи Саковичем («Вѣршѣ на жалос-ный погребъ зацного рыцера Петра Конашепнча Сагайдачного, гетьмана войська є. кор. милости Запорозкого». 1622), головне джерело для його ранішої біографії, каже нам дуже мало:
Уродил ся оігь въ краяхъ Подгорских Премысскихъ, 
Виховань въ вѣрѣ церкви всходней зъ лѣтъ дѣтинскихъ. 
Шолъ потомъ до Острога, для наукъ уцтнвыхъ
Тамъ теды Конашйвичъ чагъ немалый живши 
И наукъ жъ писмѣ нашемъ словенскомъ навыкши, 
Потомъ вндячи ся способнымъ до мензства, 
Шолъ до Запороэского славного рыцерггм. 
Межи котрымъ крезъ часъ не малый жмючи 
И рыцерскихъ дѣлностей там доказуючи, 
Гетманомъ потомъ собѣ войско го обрало 
И зъ нимъ менжне Татаровъ и Турковъ бивало. 
За своего гетманства взялъ въ Турцехъ мѣсто Кафу. 
Ажъ и самъ цесарь турскій былъ въ великимъ страху.

Дознавалъ не по единъ кротъ Турчинъ поганитъ 
Сго мензства, и прудковоенный Татаринъ. 
Повѣсть и Мултянскаа земля и Волошинъ. 
Якъ ихъ тамъ гетманъ эъ своимъ рыцерствомъ полошилъ. 
Доевѣдчиль и Інфлянтчнкъ того войска силы, 
Кгды ихъ там рыцеры якъ траву косилы. 
Пулкочныи тыжъ кран будутъ памятати 
Долго его мужество, 6о ся имъ далъ знати, 
Белкою звитеэства тамъ доказуючи. 
Мѣста и городы нхъ моцныи псуючи.
И завше онъ дѣлностю своею в то трафлялъ,
 Якъ бы безъ шкоды своихъ, неприятелюгь досталъ. 
А кгды якого мѣста въ христіанствѣ досталъ. 
Теды церкви въ покою оставляти казалъ.
З долученого образка Сагайдачного на коні з гербом Побог (підкова з хрестом нагорі) міркуємо, то був він з уродження шляхтич, з котроїсь дрібношляхетської української православної родини в Перемищині. Так і Єрлич, київський мемуарист з молодшого покоління, про нього пише, пояснюючи, звідки такі чесності у якогось козака знайшлися: «Був він не простого походження, а шляхтич з-під Самбора». (Але автори хотинських щоденників, і між ними Собеський, що так багато займається Сагайдачним, вважають його не шляхтичем — видко, Сагайдачний не підкреслював свого шляхетства). Коли в Острозі учився досить довго, то до Війська Запорозького вступив не дуже молодим. Як перші кампанії, де брав він участь, Сакович, як бачимо, називає війну молдавську і Лівонську; судячи з сього, початки військової кар'єри Сагайдачного треба покласти перед 1600 роком. Але «історичною особою» стає він аж на схилі своєї діяльності: ім'я його з'являється в джерелах тільки від року 1616, і саме не те що роки, а останні місяці його життя і діяльності кидають найясніше світло на сю рідкісну історичну постать, що такими похвальними гімнами записалася в признаннях двох ворожих тодішніх сторін — православної Русі і католицько-шляхетської Польщі. Якуб Собеський, один з комісарів у Хотинській війні, що мав багато діла з Сагайдачним і в сій кампанії, і в попередній, московській, і добре знав гетьмана (деякі подробиці його характеристики, як от ся, що Сагайдачному вкоротили життя його сексуальні пристрасті,— давно вже викликали певну недовіру. З усім тим в його характеристиці чується й багато реального. — М. Г.), дає таку характеристику його особи і діяльності в своїй історії Хотинської війни: «Сей Петро Конашевич настільки підіймався над своїм простим походженням і способом життя своїм гострим розумом, визначною зрілістю гадок, незвичайним дотепом в словах і ділах, що з повною справедливістю мусить бути зачислений для потомства між найвизначніших людей Польщі. Скільки проводив він Запорозьким Військом, всюди окритий славою своїх подвигів на суші й морі, користувався він незмірною ласкою фортуни. Кілька разів погромивши татар на перекопських степах, наганяв страх на Крим. Там він зайняв худобу на степах, у самої цілі відібрав здобич, захоплену на Русі. Коли Володислав оружною рукою вертав собі права на Московську державу, Конашевич незвичайно проворно, страшенно збентеживши ворога, злучився з ним під самою Москвою, столицею держави, обніс побідні корогви свої по безмірних просторах її, попустошивши вогнем і мечем ворожі краї, обернувши в сумні руїни такі незвичайно сильні своєю позицією і залогами міста, як Єлець, Шацьк, Лівни, Калуга. Обтяжений багатою здобиччю, зробив він своє ім'я пострахом для цілої Московщини, і з плачем від таких бід і нещасть бачила вона, як його руки забирали її речі, й багатства, і, лементуючи, рахувала ті товпи бранців різного стану, різного віку, чоловіків і жінок, що йшли за його колісницями, за його обозом. Не менше прославили ім’я Конашевича його морські походи: і тут була звісна його фортуна, що завсіди приносила щасливі результати його піратським походам, і кілька зруйнованих визначніших торговельних міст Європи й Азії, попалені околиці Константинополя і, нарешті, рідкісна оборотність, проявлена ним в отсій Хотинській війні,— все це щораз збільшувало його славу серед турків. І взагалі, був се чоловік великого духу, що шукав небезпеки, легковажив життям у битві перший, у відступі останній, проворний, діяльний. В таборі він був сторожкий, мало спав і не був відданий так пияцву, як те звичайно у козаків. Зате неповздержно служив Венері, і се прискорило його смерть. На нарадах, чи був він тверезий чи підпилий, був обережний і в усяких розмовах дуже маломовний. Королеві і Речі Посполитій вірним зістаючися завжди однаково, був він так суворий в стримуванні козацького своєвільства, що за найменшу причину лив він щедро їхню кров, і через те, зненавидівши його собі, кілька разів буйна товпа скидала його з того старшинства над Запорозьким Військом, Обряд і релігію грецьку оточував він культом незвичайно гарячим, більше ніж забобонним, і для тих, що перейшли в лоно римської церкви, був він ворогом дуже завзятим і запеклим; через те ще перед самою його смертю почали ходити в суспільності поголоски і підозріння про якісь його злочинні замисли проти Речі Посполитої».
(Менше інтересна, бо більше шаблонна характеристика у Петриція, наводжу її в скороченні: «В науках невчений, як здебільшого козаки, зате з маленькості привчився натягати лук, зброї й коня з рук не випускати, з негодою боротися не покровами, а витривалістю; легко зносити всяку тяготу, голод, працю; не боятися ворога і в небезпеці проявляти мужність; і тому на нарадах, коли його питали про спосіб ведення війни, те, що інші міркували більше з теорії, він на диво розбирав природженим розумом і з довгого воєнного досвіду». — М. Г.).
Коли Сагайдачний дістався на верхи козацького життя, лишається нам незвісним. Гетьманом називає його Сакович у поході на Кафу 1616 року. Чи тоді вперше дістався він на гетьманство, розуміється, не можна сказати, але, судячи з того, що Сакович не назвав якогось ранішого походу, можна думати, що се таки й не дуже давно перед 1616 роком настало по довгій і славній, повній «рицарських дільностей» військовій кар'єрі. (Давніші дослідники, датуючи похід на Кафу 1606 роком, клали початки гетьманства Сагайдачного» на роки 1004 —1605. — М. Г.). Будучи репрезентантом партії «старших» і «статочніших», він не раз навіть і всім «історичнім» часі своєї діяльності, 1616—1622, мусив уступитися перед провідниками своєвільників, що на час захопляли в свою руку булану, як се було в 1617-у і потім в 1620 році (може, й частіше), але не тратив свого впливу й значення і, давши перешуміти своєвільній бурі, знову брав загальний провід у свої руки. Мірою його впливів таких неофіційних служать події 1620 року, коли булава переходить в руки провідника своєвільників, але Сагайдачний зістається далі на чолі городового війська і переводить діло, яке окриває його безсмертною славою в очах українського суспільства — відновлення ієрархії.
Своїм союзом з духовними й світськими колами української інтелігенції, опікою й живою участю в сучасних церковно-національних змаганнях її Сагайдачний здобув незвичайну вдячність її та поважання. В своїм панегірику Сакович величає Сагайдачного:
в немъ аале паю
При мензстнйѣ вѣру єго, въ которой гтатѵчие 
Тряалъ, заставляючи ся за ню достъ сердечне. 
И завше зъ своимъ войскомъ короли пана просилъ 
Абы вѣру нашу святую успокоилъ, 
Офѣруючм ея му тымъ хентuъй служити, 
Кгды бы рачилъ релію нашу успокоити.
Але в широких масах козаччини й народу його компромісна політика, її мета і наслідки не могли бути оцінені відповідно, і популярним в них Сагайдачний правдоподібно не був ніколи, не вважаючи на то, що козаччина багато завдячувала йому в своїм зміцненні й зрості свого престижу. Тим пояснюються сі часті рухи, звернені проти нього.
В народних устах задержалося голе ім’я Сагайдачного, стративши всяку реальність, всі індивідуальні прикмети. (Розумію звісний марш «Ой на горі та женці жнуть», де виступає Сагайдачний:
що проміняв жінку 
на тютюн на люльку, 
необачний!
Супроти того, що тут він виступає разом з Дорошенком, в історичній літера турі було вагання — чи розуміти тут гетьмана Сагайдачного чи пізнішого запорозького кошового того імені... Я думаю, що в пісні маємо ім'я гетьмана Сагайдачного, але тільки ім’я, вирване з реальних історичних обставин і причеплене до характеристики типового зайдиголови запорожця. — М. Г.). Але з тих популярних ватажків, що протиставлялися йому, не донесли народні уста навіть і голого імені до наших часів.
Відносини козацько польські по комісії 1617 року мають характеристичні прикмети політики Сагайдачного.
Приймаючи жадання комісії, він міг напевно вважати, що всі постанови її не будуть мати ніякого значення супроти планів Московської війни, що так інтересувала короля.
Правительствені кола, чинячи волю короля, запобігали козаччини для сеї кампанії. Ще перед сеймом ведуться переговори з нею про се. Лев Соніга, один з головних проводирів московської кампанії, їдучи на сейм, вислав свого посланця до козацьких старшин, намовити їх до участі у війні, аби якнайскоріше вислали своє військо в московські землі а поміч королевичу. Коли він вертався з сейму, в Слонімі стрів його посланець з відповіддю: козаки готові рушити на війну, скоро тільки буде їм на се наказ від короля. Наказ такий, розуміється, був їм даний, а сейм з ініціативи Сопіги асигнував козакам 20 тисяч золотих, і сі гроші «для заохоти» були їм вислані. Тим даний був новий імпульс мобілізації всякого воєнного елемента. На Україні розпочалося вербування козацьких полків; різні авантурники, уповноважені й ще більше не уповноважені до сього, «поднесши хорокнгевъ и забравши до себе людей люзныхъ свовольныхъ», не спішачи в Московщину, зайнялися наїздами, збором контрибуцій. Інші рушили в землі Велико го князівства Литовського — вже в початках січня на сейм до Вільна принесено звістки, що «низові козаки» увійшли немалими купами, роблячи великі шкоди й утиски людності, й розложилися кошем десь недалеко від Полоцька. Один з пограбованих поліських панів так описує сей новий вибух українського своєвільства — «подъ часъ своеводейства, кгды гултає козацство, под претекстемъ истя на експедицыю московскую, рѣкомо до кролевича его милости, свовольне купы збирали и безъ дозволенья его кор. милости яко и гетмана коренного великого корогви роспростираючн, землю є. кор. милости власную: Украину, Полисе и Литву одно сплюндровалн». Сей вибух своєвільства, без сумніву, був одним з мотивів, які підновили неохоту суспільності д московських планів короля і викликали сеймову ухвалу, що дала тільки рік часу для полагодження московської справи. Се ж вплинуло і на рішучість сеймових комісарів, які, всупереч замірам короля і королевича, перервали кампанію трактатом з Москвою, і підлило нової олії до роздражнення шляхти на козацьке своєвільство. Волинська шляхта уже на весну піднялася загальним походом і зайнялася розбиванням і розгоном тих своєвільннх банд. Те ж саме рекомендував король і шляхті київській в місяці маю, коли вона удалася до нього зі скаргами на наїзди, здирства і грабування від різних проводирів своєвільних банд.
Козаччина низова тим часом накликала на Корону нові страхи від татар і турків. Ще з осені 1617 року, здається, мав місце якийсь козацький похід на море: козаки починили туркам великі шкоди й погромили турецький флот, причім убито і самого адмірала, якогось великого башу, свояка султанового. Потім на весну маємо звістку про якусь сильну експедицію козаків донських; вороги Польщі говорили, що ту експедицію підстроїла Польща, і в тім поході ходили козаки з Польщі се друге вповні можливо. Наслідком були насамперед наїзди татар, яким ще до того й обіцяного харачу не виплачено. Перший наїзд стався в маю, і Жолкевський, невважаючи на малі сили свої, встиг дати йому відправу. Але другий, під кінець літа, вчинений був з далеко більшими силами, так що Жолкевський не відважився виступити проти нього, і «поганин», за словами королівської інструкції, «глибоко запустившися в Покуття, шаблею і огнем пустошив і забирав людей в свою паскудну неволю, так що сим хижакам вже, мабуть, і рук до забирання і лик до в'язання не ставало, а що найжалісніше — він уже немов погорджував людьми підлого стану, а тільки шляхетською кров'ю наповняв немилосердно свої хижі руки: скільки половлено людей поважних, скільки осоромлених панен, скільки оцінених на нечувані ціни — стидно згадати й вимовити». А слідом за ордою рушив знову Іскандер-баша з турецьким військом під границі Польщі; Жолкевський мав відомості, що татарський набіг був певного роду фортелем, щоб відкрити дорогу турецькому війську, і знову стоїчно до пізньої осені стояв під Орининнм, заступаючи дорогу турку. Різні посторонні обставини відвели Іскандер-башу від атаки; але ся пасивність Жолкевського накликала на нього велике невдоволення в шляхетських колах. Низове військо по довгих запросинах, обіцянках, заохотах, присадках рушило на московські землі тільки літом. Вів його Сагайдачний, і було в кім «більше 20 тисяч козаків самого вибраного війська». Ішов через Сіверщину на Путивль, Єлець, Лебедянь, Шацьк, Коломну, здобуваючи замки, руйнуючи міста (Місту Михайлову вдалося, одначе, відбитися від Сагайдачного, як каже місцева повість: «всепагубный врагъ Сагайдачный съ остальными Запорогн своими отъиде отъ града со страхомъ и скорбію, а жители богохранимаго града Михайлова совершаютъ по вся лѣта торжественныя праздненства въ тЬ дни: въ первый приступный день (день першої атаки) августа въ 17 день чудо архистратига Михаила, а объ отшествій отъ града Запорогъ августа въ 27 день празднуютъ великому чудотворцу Николѣ»... Маленьке pendant (те, що відповідає) до чуда св. Івана з Дуклі, що оборонив Львів від Хмельницького тридцять літ пізніше. — М. Г.), під Москву, щоб злучитися з військом королевича, що поволі йшло під Москву ж від Смоленщини, вичікуючи козаків. Московське військо, вислане, щоб заступити козакам дорогу, не потрапило сього зробити, і Сагайдачний свобідно пройшов під Москву. Коли в середині вересня старого стилю в польський табір прийшла вість про наближення козацького війська, вона була прийнята з великою радістю:
«В незвичайно тяжких обставинах війська ся несподівана, наче з неба післана поміч сповнила душі всіх радістю незвичайною»,— пише учасник походу, бо по довгім жданні стратили були вже всяку надію на козаків і не мали про них ніяких вістей. Королевич багато обдарував козацьких послів, а Сагайдачному послав через свого посла, войського мстиславеького Мадалинського, багаті дарунки, булаву, корогву й бубни. Сагайдачному доручалося пройти під Тушино і там зійтися з польським військом, і він, зручно відігнавши московське військо, злучився з польським військом, і на парадній аудієнції передав королевичу взятих в неволю московських комендантів Єльця і Лівен й перехоплених у дорозі московських послів з листами до Криму. Потім зараз же другого дня (під 1 жовтня) вчинено нічну атаку на Москву. Але в Москві знали про неї наперед і через се, а також через деякі неждані розпорядження польських начальників приступ не вдався.
Але все-таки прихід козаччини і приступ під Москву, хоч і невдалий, зробили своє враження в московських колах, і вислані сеймом для уложення трактату комісари, що весь сей час вели свої переговори, поспішилися використати се враження, щоб посунути наперед свої торги. Московське правительство стало податливіше на польські жадання, і комісари, стараючися сповнити бажання сейму, щоб протягом року московська справа була покінчена. почали гнати до угоди, хоч і всупереч бажанням короля. Жигимонт, щоб дістати дозвіл на дальше ведення війни, розписав новий сейм на початок 1619 року. Королевич з своїми дорадниками збирався зазимувати в московських землях, щоб з весною з новими засобами повести кампанію далі. За продовження війни стояв і Сагайдачний, що по невдалім приступі під Москву пустився на Калугу, здобув і знищив її й тепер прислав до королевича Путивльця, полковника козацького, «щоб їм з московської землі не виходити». Від донців теж були до королевича посланці — заявляли, що хочуть йому помагати в дальшій війні. Але комісари, не оглядаючися на сі плани і бажання, всіма силами вели до помирення, і в два місяці по приступу під Москву в селі Деуліні уложено угоду на 14 літ. Москва відступила польсько-литовській державі забрані землі: Смоленщину і Сіверщину — Чернігів, Новгород-Сіверський, Стародуб, Почеп, Трубчевськ, Путивль, Рильськ, Сівськ стали пограничними городами Московської держави. Лід час перемир’я королевич Володислав обов’язувався ніяких заходів коло московської корони не чинити. Річ Посполита — ні в чім йому не спомагати. Але вивести з московських земель козаків — сього польські комісари не хотіли взяти на себе, чи не вважаючи на послух козацький, чи, може, відкриваючи собі двері для козацького походу на випадок потреби.
Сим трактатом московська справа, всупереч бажанням короля і двору, була убита на довгий час. Польща мала спокій на східній границі, могла подумати про забезпечення полудневої, що в останніх літах жила з року на рік таким тривожним і небезпечним життям. Сейм, скликаний з осені 1618 року на початок 1619-го, головно для справи московської, присвятив головну увагу вже небезпеці полудневій, котрої речником на цілім ряді сеймів виступав Жолкевський. Маємо широко накреслений ним план мобілізації військових сил і воєнних операцій для забезпечення полудневої границі: проектував довести польське військо до 100 тисяч, скористати з сил козацьких, здобути Чорноморське побережжя і Подунав'я — Тягиню, Білгород, Кілію, разом з тим, очевидно, взяти знову у васальство Молдову. Сейм не схотів іти так далеко в жертвуванні державі суспільного гроша, але все-таки ухвалив досить значні кредити, прийняв організацію повітового війська і загальний похід на випадок потреби: мету не названо, щоб не дражнити ворога, але нема сумніву, що розумілася тут небезпека турецька. Поручено також обернути на сю потребу і козацьке військо, яке буде прийняте на службу державі. Сейм при тім дипломатично дав королеві й гетьманові загальне доручення подбати про загамування своєволі, зменшення козацького війська і установлення для нього певного числа, бо козаків треба було ще «до нинішньої потреби», і було б не тактовно дражнити їх якимись репресивними постановами.
Весною Жолкевський розпочав мобілізацію сил на полудневій границі для відповідного враження на турок. Правдоподібно, вона й справді відвернула дальші воєнні демонстрації з боку Іскандер-баші. висланого знову на границі Польщі, а новий господар молдавський Каспар Граціані взяв на себе роль посередника між Жолкевським та Іскандер-башею, і спільними заходами приведено до «почесної і корисної згоди».
Козаки, здається, участі в сій мобілізації не брали, офіційно вони взяли на себе роль лівого крила — сторожі України від татар, не знати тільки, чи з поручения польського правительства, чи з власного помислу, щоб відтягнутися під походу на турка. Але з того всього вони, здається, вибралися весною в морський похід: Іскандер-баша про се писав в маю Граціані, що козаки пішли великим військом, приходили чайками під Тягнню. (Жолкевський не вірив сій звістці; але згадку в роставицьких постановах про недавній похід на море, мабуть, треба прикласти до сього походу. — М. Г.). Щось в тім мусило бути спеціально для Волощини, бо господарі молдавський і мунтянський, щоб забезпечити себе від козацьких клопотів, надумали відкупитися від них, подібно як поляки від татар. Про се писав Граціані до Жолкевського, але той рішуче запротестував проти такої тактики, бо такий окуп тільки ще більше роздражнить козацькі апетити: «На сих розбійників треба ужити зброї»,— писав він. «Давніше також, як число їх занадто виросло було, також не було іншого способу привести до порядку, як тільки сила і зброя, і по всяких безладних стараннях прийшлося мені їх побити і погромити в кількох кривавих битвах» (мова про 1596 р.). «І тепер нема на них іншого способу, і, аби тільки не перешкоджали походи турецькі й татарські, се обіцяю щиро, що ми знайдемо спосіб на приборкання й приведення до порядку сих злочинників». Аби тільки переговори з турками не потягнулися, каже він в іншім місці, «ще буде досить часу, щоб, покінчивши справи між собою, ударити на злодіїв козаків».
