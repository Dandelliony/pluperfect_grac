Мені сниться: я знов в Поділах,
На гарячій землі лежу.
Голубіє юга сизокрила,
І дзвенить над ухом жук.
А кругом молоко гречки,
Наче море яке запашне,
Сонце спустило вервечки
І колисає мене.
Я з землею зрісся – не вирну, 
Тільки чую під спів бджоли, 
Як ремигають сумирно
Десь на стерні воли.
І мені так любо, так мило
Вротають в безгоміння нив…
І здається: життя спинилось, 
І нема ні годин, ні днів.
