Сезон почався.
Під ясним промінням травневого сонця ожила природа... Знову повні бадьорих молодих голосів, сміху й характерного «ухкання» мняча спорт-площадки, що просумували зиму. Припізнилась трохи весна, та зате одразу показала себе. Зраділи фізкультурники і першого ж святкового для подалися в спортивних костюмах, організовано, рівними лавами, за місто. Там, на іподромі, на площадці, у парку — чи мало ж розваг? 
Найдужче зраділи весні футболісти... Настав час найцікавіших футбольних зустрічів. Хто тільки до нас не приїздить? — І Москва, і Леніград, й Одеса. Чекаємо навіть закордонних футболістів — з Німеччини, Франції, Туреччини... Та й сами магмо поїхати за межі Союзу. 
От багато хто лає футболістів — і такі ви й такі, мовляв, однобокі; це правда, зате серед усіх фізкультурників вони й найорганізованіші. Поки інші там ще збираються та плани укладають, футболісти почали треніруватися, зформували команди й матчі вже розіграють. 
Кожного свята на всіх площадках змагаються між,собою технікою, тактикою, витривалістю, повстриманістю. Мета одна — виграти матч. Кожна виграна гра дає команді і очки, кожна нічия — l очко. Переграють усі команди одна з одною, підраховують очки. У кого більше — той і переможець. Кожного року перемагаються отак і все перемога дістається «Штурмові».
Цього сезону Робосу-Штурмові скрутненько буде. Сили підобралися великі, не легко віддадуть першенство. За футболістами «заворушилися» й ганболісти. Теж почали вже розигрувати матчі. Ще кілька день і широко розвинеться робота усіх секцій ради фізкультури.
Чи корисний теніс?
Що там тені'? - Знаю я цю гру: білосніжні, добре випрасовані штани чепурні білі черевики, англійська сорочка, прилизаний англійський проділ, очка рахується по англійськи, залицяння,  — оце головне, сама гра — річ другорядна Непотрібна гра, не пролетарська! Недурно уся «золота»« молодь раніш у неї грала. Робітникові такого спорту не треба! 
Так і досі багато хто думає про теніс. А два роки тому так усі поспіль так думали. 
Звичайно, це погляд неправильний, поверховний. А от, на тобі, як раз він і гальмує поширення цієї корисної й захоплюючої гри. 
«Суть», звичайно, не в білих штанях, проділах та англоманії грачів. І зараз багато хто грає в білих штанях — просто тому, що вони зручніші, та вони вже не традиційні; рахують уже по руськи, одно слово, перестали вже підроблятися під англійців. 
Та біда, що теніс дорогий. Дорого опорядити площадку, дорогі ракети й мнячі для гри. Тому він ще не може бути приступний для широких мас. 
Тепер от профсоюзи зацікавилися тенісом справа буде вірніша. Зроблять площадки, накуплять ракет, мнячів, сіток: коли ти член фізкультгуртка, приходь і грай, скільки хочеш! 
Чи корисний теніс? — А ось подивіться! На залитій сонцем чистенькій площадці, оточеній кругом соснами, грає двоє. Обоє прийшли, звичайно, по роботі, провітрити свої легені на чистому повітрі, побути на сонці.
Ліва рука певним, вправним рухом підкинула мьячика вгору, а права сильно вдарила ракетою, посилаючи його цим супротивникові, через сітку. Літає мнячик по всій площадці: ось він з правого боку, ось — з лівого; то він летить тобі прожогом, то від умисно слабого вдару пада тут таки за сіткою. 
Всюди треба встиг ати, вчасно відбити, та ще й зуміти зробити це так, щоб загнати супротивника на слизьке. 
Бігання, плиганя, повороти примушують працювати багато м'язів. Ловкість, окомір, спритність, сила волі, витривалість — от які позитивні властивости виробляються в процесі гри в лаун-теніс.
