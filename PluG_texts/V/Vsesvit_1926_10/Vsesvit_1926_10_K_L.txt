Холмщина.
Холмщина – споконвічна країна смутку й недолі – тепер ніби наша й не наша. З історі\ знаємо, що колись старий Холм був столичним містом цілої «Червенської землі» і що «сам» князь Данило Романович збудував тут кремезну твердиню, але … але минулося й від давньої слави цього міста одна лише Столпенська башта залишилася…
Починаючи вже з 1315 року, коли литовський князь Гедимин пішов на Берестейську землю, Холмщина ще й досі не знає спокою. «своїх» князів та бояр зміняли литовські князі та німецькі лицарі, тих знову — польські королі, магнати та уніяти, а цих уже — царські жандари та попи патлаті і так дійшло аж до часів жорстокої імперія л істинної війни, наслідками якої скористувалася теперішня Польща, встановивши на руїнах краю свою «паньствову» владу... 
Отже, здається, ні одна частина української землі не зазнала стільки денаціоналізаторського лиха, як Холмщина, що тепер наче занедбана й забута нами. Кожен із «володарів» зазіхав на неї й намагався переробити її на свій «штиб», але ніколи ще вона не знала такого, як-то тепер знає. Щоб уявити собі, що воно саме, не треба навіть говорити про те, що тепер діється з українським народнім шкільництвом, а досить буде згадати про таке дивовижне в наші часи явище, як «латинізація» краю. Шляхом це «латинізації» польські ксьонзди та «патріоти» гадають збільшити кількість польського населення, що викликає нечуване обурення цілого краю.
Це свідчить про те, що теперішня Польща тримається на Холмщині не краще старої царської Росії. Одначе, як це не дивно, холмщаки не тільки-що не тратять свого українського характеру, але й незломно виявляють свою волю, висовуючи на культурно-просвітнє та політичне поле низку своїх ДІЯЧІВ, що відомі тепер навіть поза межами Холмщини. 
Стараннями цих діячів уже п'ятий рік виходить у Холмі цікавий на родній тижневик «Наше життя», що відбиває на своїх шпальтах те все, що тепер переживає ціла Холмщина. 
На жаль великий, значна більшість українського суспільства ще й досі не знає цих переживань Холмщини, а тому й не знає того, що серце Холмщини б’ється в такт життєвого ритму цілої України й виявляє свої почування так саме, як виявляє їх кожне «гречкосійське» серце на Україні, люблячи свою волю. 
Найкращим виразником тих почувань є письменник Володимир Островський, що ще з 190Ь року почав описувати життя та побут своєї Холмщини. Будучи сином бідного селянина, мусів пройти всі життєві митарства, доки дійшов до школи і згодом сам став учити. Тепер його польська влада усунула за учителювання, як
Холмщина змогла пережити страшну «ліквідацію уніятства», як переживає знову «ліквідацію шизматизма», а тим самим загартовується в тій новій боротьбі, що повстає тепер від самого грунту. Не менш значну роботу на культурному полі проробили такі народні діячі, як — Ткач, Ковальчук, Витошинський, Спадинюк, та теперішні комуністичні посли до Варшавського сойму — Скрипа й Войтюк, що прикладом своєї роботи розбудили до свідомого життя навіть найбільш млявих.
Та «вшехполяки» не сплять. Опинившися в становищі «володарів» з усих сил намагаються створити тут опорні пункти своєї «паньствовосці», Тому-то «пересвячуються» церкви, «перебудовуються» школи. «надбудовуються» тюрми й «замазурюються» землі, чим почали непокоїтися навіть такі вірні слуги панів, як «пепесівці», але .. але ще стоїть стара Столпенська башта, ще чогось чекає і напевне дочекається, бо не дарма народ каже, що — «у ній уся давня сила ховається»... 
