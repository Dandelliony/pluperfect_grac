Вічний учень.
Не маю тут писати про Франка-критика, ані бодай стисло переказувати основи його поетики. Думка дати тільки перший натяк, як працював Франко, стежучи пильно за поспіхом науки й використовуючи всі придбання технічні модерної європейської літератури.
У тюремних сонетах 1889 року Франко скандалізував галицьку суспільність міщанську такими «вибриками»: 
Гей описали нас, немов худобу: 
І назву й вік і ріст і, всю подобу, 
Волосся, очі й зуби  всі приміти  — 
Тепер хоч в Відень нас на торг гоніте!...
І розвели нас у апартаменти Державні. 
Злишні тут всі компліменти: 
Сальон, їдальня, спальня й с вкупі. 
Розуміючи моральне обурення з такої брутальности, відповідає поет на можливі закиди оборонців великого мистецтва
«Агій» почнуть естетики кричати,  —  
Ось до чого у них доходить штука?! 
Яка де в світі погань с, грязюка, 
Вони давай її в сонети бгати.
Петрарка в гробі перевернесь, пробі! 
Нехай, та тільки він ходив в саєтах, 
Жив у палатах, меч носив при собі, 
Тим то краси, пишнот в його сонетах 
Так мчого. Ми ж тут живемо в клоаці, 
То й де ж нам взяти кращих декорацій'?
І геть пізніше поборював Франко «естетизм» що дуже не до смаку було модерністам. Боронивши свої погляди розвинув цілу теорію естетичну в серії етапів у «Літературно Науковому Віснику» та нім до того перейти, варто зупинитися на його поглядах що до організації літературрої праці. Ще за п'ять років до засновання «Л. Н. В.“ у журналі «Зоря» висловив був Франко думку про потребу централізації літератури. Тільки в осередках культурних і політичних може вповні розвинутися письменницький хист.
«Письменник, хоч би не знати який геніяльний, зможе все те здобути не в сільській глуші без книжок і газет, без широких зносин з ріжними людьми. Дійсний рух літературний може виникнути тільки в певнім центрі, там де зосереджено не тільки літературні сили, але також культурні й економічні засоби, політичні установи».
По шістьох роках звертає Франко увагу на «характерний факт децентралізації літератур великих націй. Особливо яскраво виступає це в Німеччині, де обік таких центрів літературного життя як Берлін, Відень, Липськ і Монахів існують і розвиваються цілі групи писателів, так сказати би, провінціалів, що всією істотою коріняться в якійсь одній провінції, малюють її прикмети і особливости, її людей з їх традицією, способом думання і навіть з їх діалектом, та проте силою свойого таланту і шириною своїх провідних думок підносяться до першорядного становища в літературі». Минає ще дев'ять років і Франко спеціяльно спиняється на взаєминах літературної мови і діалектів. Поет скаржився одному польському вченому «на слабий розвій нашої літератури, та неусталеність граматики». — «Ах, не говоріть мені про граматику! - аж крикнув д. Венцковський. — Богу дякуйте, що у вас іще нема граматики. Бо граматики, то грабарі живої мови, вони не розуміють тої мови, а знають тільки свої правила. От погляньте у нас! Ще Міцкевич, Словацький і Красінський говорили кождий своїм язиком і жоден не вчив польської граматики. А прийшли по них граматики і що ж — джерело живої води ? «сохло, бо кождого в школі вчать: так маєш говорити й писати, а не інакше...»
Поет признає цей погляд за слушний, — «Читайте, приміром, те що написав Т. Бенфей у своїй «Історії язикові дання» про граматику санскриту, написану вченим індійцем Паніні! Бенфей не знаходить досить сильних слів подиву і захвату, щоб вихвалити ту граматику... яка... безмірно пере вищає все, що на граматичнім полі зробили Греція, Рим, середнєвічча і новіші часу аж до Грима включно.
«А чому ж це так? А тому, що Паніні жив і працював над граматикою санскриту тоді, як цей язик уже майже тисячу літ був мертвий. Живий язик не має граматики, тоб то не зносить школярських механічних і непорушних правил... живий язик можна й треба студіювати як живу рос тину, але не можна і не слід засушувати...» Франко порівнює Галичну, де друковано багато граматик, з Наддніпрянською Україною і визнає, що знання народньої мови більше в Наддніпрянців, а в галичан «язик попутаний і запоганений. Кілька дивоглядних теорій сплодили вони, а всім їм одно джерело незнання живої народньої мови та бажання викувати з неї щось як мога близьке до мертвеччини». Сам Франко найбільше дбав наблизити свою мову до загальних наддніпрянських форм, охоче дозволяв правити свої твори, що виходили друком поза Галичиною і сам потім приймав ці поправки та виправляв свої ранні писання. Розумів і небезпеку для молодої літератури од мовної анархії діалектичної: «Доки спільна літературна мова якогось народу не вироблена і не розповсюджена настільки, що багацько діалектів могло б затемнити та заплутати її, доти, звичайно, в кождій літературі підносяться голоси проти управнення діалектів до літературних публікацій... аж коли літературна мова усталилася, тоді в Німеччині з радістю привітано діалектові твори». Кажучи про діалекти вкраїнської мови (бойківський, гуцульський, покутський), підкреслював вправне володіння Стефаника покутським діалектом, яке не перешкодило йому зробитися любленим письменником цілої України. 
Ще року 1887 у «Зорі» зайшла полеміка між редакцією і Франком за його натуралізм. Закидаючи брутальність натуралістичних описів, по дорозі не забуто дорікнути і за прихильність Франка ідеї націоналізації землі («знести власність личну, а завести власність колективно-національну... так одним замахом пера стане новий світ, а з ним щастя нове і гаразд новий. Проект... не согірший... додати йому лише ритму й риму і стане чудовою  — дидактичною поемою»). Відповідаючи редакції «Зорі» Франко з'ясовує, як писав свої твори.
«Для доказання «неприродности мого натуралізму» шан. критик наводить з «Місії» такі «натуралістичні образки»: «лизання шкіри» «витікаючий мозок».,. «різання дітей батьком та матірю» і т. ин. додаючи, що «в них письменник тим завзятіше любується, чим завзятіше читаюча публіка від них відвертається». Для чого іменно ці образки натуралістичні шан. критик не каже. Не каже такс ж, що всі вони взяті з першого розділу мого оповідання, в котрім я представляю де-які події 1846-47 року на Мазурщині - іменно не витвір моєї фантазії, а взяті мною живцем, майже дословно, чи то з усних оповідань очевидців (анекдот про гостину Войторовича в мазурській хаті й «лизання шкіри» й оповідання про забавку дітей з випавшим оком), або з друкованих пам'ятників» і далі наводить уривок з газети  — звістку про голод на Мазурщині (факти людожерства матірю-селянкою своєї дитини) й каже: «шановний критик безперечно мав право запитати мене, для чого я пишучи о тих часах не ломинув цих канібальських подій»? Це друге діло, тут натуралізм не при чім і відповідь на се питання явилась би сама собою: не поминув, бо не бачив причини поминати. Коли від подібних образів завзято відвертається та публіка, для котрої пише й котрої устами руководиться шан. критик, то це мене зовсім не обходить»... Бачимо, що Франко не надає з начіння літературній школі. І справді: вітаючи твори Стефаника, писані в новій манері, імпресіоністичній, порівнює їх з своєю манерою і щиро визнає поступ літературної техніки, а разом і зазначає нове, одмінне світовідчування «молодих». Франко одмежувався од народницького засуду шукачів нової краси — модерністів, цілком визнавав рацію і потребу технічного поступу літературних засобів, але не ототожнював цей поступ з самим декадансом, як виявом занепаду буржуазної літератури.
Франко пильно стежив розвиток наук, що допомагали зрозуміти процес творчости, при чім уживав терміну «психофізіологія», властивого тогочасному позитивізмові. Закони асоціяції ідей перше за Вундтом (подібности й звички), потім за Штайнталем простежені, дали йому нагоду проаналізувати художні засоби Шевченка. Перший закон Штайнталя: душа повертає легше з незвичного стану до звичайного, ніж навпаки. Приміром, «пожежа» викликає дальші звичайні при тім з'явища в образах: крику, метушні, дзвонів, гашення вогню. Це — звичайна асоціяція, що до неї несвідомо звертається думка. Тяжко уявити собі щось відмінне: щоб люде танцювали, бенкетували під час пожежі. Це потрібує напруження уяви. І от саме цим тяжчим шляхом веде читача Шевченко в «Гайдамаках». У його чимало таких улюблених зворотів: «недоля жартує», «пекло сміється», «ніч стрепенулась», «закрий серце очі»... це порушення Штайнталевого закону призводить до певного ефекту. Франко каже: «поет навмисне завдає трудности нашій уяві, щоб розбурхати її, викликати в душі те саме занепокоєння, напруження, ту саму непевність та тривогу, яка змальована в його віршах»... Другий закон: легше іти за ходом дійсного руху, ніж супроти цього ходу, легше показати «отче наш» з початку, ніж з кінця. На цьому споруджається т. з. поетична градація. Є в Шевченка багато на це прикладів, але Франко бере в його інший примір, коли поет провадить навпаки од цілости до частини, що разу меншої, до якоїсь дрібної крапки що в їй лежить ціла увага його твору. Це зветься у французів «пуант» —  ніби вістрє, яке кінчає твір. Франко каже: «вживання і надуживання сим ефектом характеризує поезію в добу переситу і перерафіновання, та було-б несправедливо заборонювати поетам взагалі цього риторичного способу. Ми стрічаємо його в народніх піснях, хоч рідко і в Шевченка, котрому певне ніхто не закине нагінки за пустими риторичними ефектами». Так само розглядає третій закон Штайнталя: самостійний предмет важче репродукує не самостійний, цілість важче репродукує частину ніж навпаки... розуміння «душа» розподіляє відповідно головним проявом душевного життя: пам'яти, свідомости, чуттю, фантазії, волі. Чуттєві властивости докладно освітлюється. Відповідно до важливости для організму ріжних чуттів і наша мова найбагатша на означення вражінь смаку і запаху. «Взагалі — каже Франко — треба завважити, що чим примітивніше життя чоловіка, чим примітивніша поезія, тим меншу ролю грає запах, тим бідніша мова на його означення, тим менше згадують про нього поети... тільки у де-яких новочасних поетів ми стрічаємо подібно, або ще більше (як на Сході), розвинений змисл запаху, і його літературне визискання. Особливо багате жниво можна би зібрати на французькій поетичній ниві. Як приклад досить буде назвати ті правдиві оргії чи симфонії ріжнородних запахів, які стрічаємо в повістях Золя, приміром запахи ріжних родів сира, запахи ріжних цвітів...» Знайшовши в Шевченка смакові образи, переходить Франко до дотикових, і особливо спиняється на взаєминах поезії й музики. Висновок: «для поезії не тільки доступні всі ті явища, які доступні й для музики, але надто й ті, що недоступні для неї»... Далі проблема: маляр малює природу при помочи ліній і кольорів. А як малює поет?...
«Як поет малює лінію?»... Нарешті підходить Франко до розуміння краси. І розвязує проблему краси досить несподівано: «не один, читаючи оці уваги про, «естетичні основи» поезії може й запитував себе з розчарованням: як то естетитні основи, а про поняття красоти, про цю головну основу естетики і поетичної творчости, досі не сказано ані слова? Аджеж усі естетики від Канта до Гартмана вважають головною основою і метою поетичної творчости красоту і починають свої естетичні міркування дефініцією, що таке є та краса. Що це за нова естетика така, що торочить нам про змисли, вражіння і образи, а про красу ані слова?.. Дискусія про красу in abstracto, якою починаються всі дотеперішні естетики, по моїй думці є зовсім аналогічна з дискусією про «душу», якою починалися давніші психології...
«Всі ці суперечки не мають ніякої реальної основи, це абстракція з тисячі ріжноманітних об'явів, або догма, артикул віри.» Як експериментальна психологія замісць «душі» починає з аналізу проявів і умов психічної діяльности, так і наукова естетика має починати з перегляду класифікації асоціативної діяльности мозку і способів їхньої передами од письменника читачеві (в мистецтві слова). Замісць розуміння краси індуктивна естетика оперує з почуттям естетичного вподобання. «Дотеперішня ідеалістично-догматична естетика гарцювала на полі абстракцій і не довела ані до якоїсь загально вдовольняючої дефініції краси, ані но ясної і науково підпертої відповіді на питання: «що і чому подобається нам»? Наслідки наукових дослідів індуктивної естетики, на думку Франка будуть великі і корисні і широким масам і самим митцям, бо вони будуть «помагати їм удосконалювати артистичну техніку, остерігаючи перед шкідливим збоченнями в творчости, подаючи ключ до відріжнення правди цих творчих артистів від дилетантів і віртуозів форми».
Зі славнозвісної народницької «тріяди» — істини, добра і краси Франко два останні елементи ревізує і приходить до висновку: «не артисти винні тому, що ви, шановний добродію, жили досі в тій ілюзії і не раз може признайтеся до гріха! — кидали громи на нелюбих вам поетів за те, що вони мовляв, «загубили відвічний ідеал краси й добра, затратили правдиву мету штуки»... «коли для Канта формальна краса лежить тільки в формі без огляду на зміст, то це тільки інший ідеалістичний вислов нашої думки, що артист може всякий зміст обробити артистично»... 
Розглядаючи оповідання Богдана Лепкого «Жертва», не згоджується Франко з письменником що до трактування вчинків його героїв. Мова йде про ксьондза-кар'єровича, що жертвує своїм коханням і коханням дівчини ніби то заради матері, яка вивела його в пани. Лепкий пише:, (мати) рада би для нього хоч царівну, хоч королівну. А тут звичайна, проста холопка. Ні, то був для неї завеликий удар; рука його не здіймилася, щоб завдати таку болючу рану своїй старій, добрій мамі».
- Неправда! — завважує Франко — це чиста неправда, оце розумування молодого, тільки що висвяченого безженного пан-отця. Це не тому він не оженився із цею Марусею, що мати не пережила б цього, тільки ось чому: що сказав би той новий світ! Лепкий пише далі: «Він не знав його, а боявся...» Франко заперечує: «і знов неправда. Він знав його! Знав аж за добре! Бо знав його з передпокою! Знав з духовної семинарії! Чув розмови тих псевдо-аристократів, відчував заздалегідь ту страшну погороду, якою обкинув би його той цілий світ за його дружину-мужичку...» Таким чином Франко, яко критик, спостерігає тут (сказав був би Плеханов) порушення від письменника другого закону естетичного кодексу Белинського! Відбивати життя, яке воно є, не оздоблюючи його і не спотворюючи! Лепкий тенденційно малює життя, за що йому Франко й дорікає. 
Цікаво, приміром, поглянути, які оцінки давав Франко письменникам. «У поетичній творчости Каспровича виразно виріжнюються три фази. Перша, в котрій він являється просто радикалом-реформатором, одним з тої молодіжи, що в початку 80-х років гаряче цікавилася науковими і соціяльними питаннями, лагодилась нести просвіту і пропаганду нових ідей між народ і вискочити із трухлявих буржуазних порядків ...що Каспрович уже тоді не дуже ребром ставив свої ідеї, і що ідеї його були не дуже нові, і зовсім далекі від класової свідомости, зовсім не були ідеями польського хлопа, але ідеями нечисленної і швидко зовсім затраченої польської радикальної буржуазії...» Про нове покоління польських письменників… «В 80 роках виступила в польській літературі... генерація поетів, що силкувалася внести в польську поезію нові елементи, нові тони.. . давніша польська поезія лишила їм велике багацтво форм і виробила віршову техніку і вичерпала майже до дна такі теми, як патріотизм і релігійність. 
«Правда, Асник, Гомуліцький і їх товариші вказали нові горизонти новочасну філософію і здобутки науки; Ленартович і Конопніцка відкрили криницю польської людової поезії... молоде покоління... зовсім утратило чуття, а лишилося при самій філософії. Поети майже всі виключно міські паничі... тим часом на польськім грунті роздалися нові поклики праці для люду, піднесення робочого люду, організації селян і робітників, соціялізму. Виринуло питання «четвертого стану», супроти котрого вищі верстви, шляхта й буржуазія виступили з таким завзяттям...»
Франко каже про робітничого поета Болеслава Червенського, визнаючи йому невеликий хист. 
«Черненський не був ані соціялістом, ані червоним радикалом, до агітації між робітництвом ніколи не мішався... В 80 роках здавалося якийсь час, що поетом польського робітницького руху зробиться Франціск Новіцкий, його поемкою «Spartak» любувалася молодіж, що кокетувала з соціалістичними ідеями, але до робітників ця, переважно рефлексійна і істерична поезія, не дійшла»... Нарешті про відношення Франка до молоді. В альманасі «Левада», що вийшов у Львові року 1902, Франко порушує старе питання про графоманію. .. «галицькі редактори, особливо такі, що самі не любили і не розуміли поезії, нарікали дуже часто на письменників, особливо молодих, що «засипують нас віршами», хоча те «засипування» значило, що шан. редактор протягом року одержав віршів на два — три друкованих аркуші. «Певна річ, була там більшина полови, але редактори вже з того самого титлу, що уявили себе мученикам, «засипаними» купою віршів, чули себе звільненими від обов'язку читати їх, кидали їх до коша або складали десь у темнім куточку до непотрібних шпаргалів, а самі тим часом заповнювали картки газет усякими... мудрощами.
«І щож показалося? 
З того, що шановні редактори вважали придатним до друку, чим заповнювали номері газет, найбільша частина давно пішла до літературного архиву... а з того, що вони відкидали, як непотрібне і чого не встигли знищити, (як приміром, знищили Федьковичеве «Посланіє»), пізніші покоління повикопували такі перли, як твори Руданського...
«Цею думкою керувалась редакція «Л. Н. В.» даючи більше, ніж звичайно бувало досі, місця нашим поетам, особливо молодшим. «Далекі від тої псевдо-критичної зарозумілости, що має претензію друкувати тільки самі архитвори, річи бездоганні, що до форми й змісту (таких річей і зовсім нема на світі), ми друкували все те, в чому бачили іскру таланту, ширий, хоч нераз і не зовсім бездоганний вислів дійсного чуття і серйозну працю над формою».
Коли порівняти Україну ну, хоч з Чехами, де один Врхліцкий що року випускає три — чотири томи поезій, то наш поетичний доробок зовсім малий. 
Франко цінував одну річ у письменника, що висловив у статті про Брандеса: «В чім його найбільша сила й заслуга, то це в його інтернаціоналізмі. «Для його нема національних границь, він своїми писаннями не тільки знайомить ріжні народи між собою, але помагає ріжним народам пізнавати самих себе, вводить їх, так сказати, на естраду європейського духового концерту». Сам Франко найбільше зробив для ознайомлення українського читача з європейськими літературами.
Яко культурна одиниця, не належав був Франко ані до пересічних галицьких політикерів, що бавилися в угодовський парламентаризм, отих пак Авіронів і Датанів, ні до модерністів-ніцшеанців.
Тяжка хвороба на прикінці життя, а ціле життя оті специфічні галицькі умови не дали йому змоги зробитися трибуном і провідником мас. Мусів натомісць зачинитися в своєму кабінеті. Може він і бубонів уже. по-старечій проти всякого політикерства, але все залишився, яко культурний тип, ближчий душею справжнім трибунам і провідникам міліонів, ніж тим ніцшеанцям-індивідуалістам чи поступовцям-демократам ріжної масти.
Письменник-Франко повсякчас вчився і ріс. Сам бувши натуралістом він щиро привітав ув особі Стефаника прихід натуралістічного імпресіонізму. Яко поет, Франко стежив за розвоєм європейської літератури і повсякчас вдосконалював свою техніку. Він визнав формальні здобутки польських парнасівців, як Асник та Гомуліцкий, але визнав і те, що з їх філістри. Тим часом сам Франко всі ці здобутки засвоїв. В історії нової польської літератури натаємо про Асника: «Асник стоїть на вершку культури позитивістичного віку, всі інші поети до його мають у собі щось з первісних людей, він є повний світла мудрець і свідомий себе естет.
Старі визначення поета, яко барда, лірника, бояна … до його не стосуються. Він оспівує локомотиву і електричність, як то робить Сюлі Прюдом..
І ось у Франка у збірці «Semper Tiro» в поемі «Лісова іділля» є такі самі описи залізниці та машин, чого в його раніших поезіях не було:
Го-го! Новин! застугоніли шини. Ми зо світів п к раз прийшли на те. По нас день в день вам бігтимуть новини По нас і ви колись побіжите Мов новина в безліснії країни Нове  — оце одно для нас святе Що не бувало, через нас настане, —  Байдуже нам, чи добре чи погане.
Тут ціла філософія буржуазної культури! В однім рядку: «Нове — оце одно для нас святе» поховано зміст цілої книжки. 
Це книжка Зомбарта — «Буржуа». Визначаючи основі риси вдачі буржуа, підкреслює Зомбарт саме цю «манію новини». Буржуазна цивілізація цілком байдужа до наслідків свого зросту, мета її машинізації - зиск, хоч і шляхом шахрайства (риса занотована також від Зомбарта для вищих шаблів розвою буржуазії).
Ось тут машини йдуть, що орють, сіють, 
Жнуть, косять, ріжуть, мелють і вертять; 
Достатки йдуть, що світять а не гріють, 
Що все з'їдять, хоч їсти не хотять 
Фікційний крам, фікційний гріш платять,  —  
Фікційних зисків сиплють повну хату, 
Та врешті вилічать реальну страту...
Який висновок з оцих хапки накиданих цитат з Франка? А той, що ми справді зовсім не знаємо свого поета! І що треба його знати саме в цей час, у цю переходову добу. Яка «моральна наука»? Ніякої...
