Неофіти й ветеран.
Тишу ночі гвалтував гомін двох постатів, що посувалися вздовж широкої панелі. Світло лихтаря перехоплювало їх межи деревами, що тінями віт ховали пізних гуляк в сутінку, ніби намагаючись зафіксувати цих штукарів, що гомоніли на всю вулицю і незграбними рухами додавали переконуючого виразу своїй розмові.
Дон-Кіхот і Санчо-Панчо. Коротенька чорна керея на довгоногому ледве вкривала його тулуб і розпатлано хелиталася від швидкої ходи. Товстенький, маленький, з руками в кишені, справляв вражіння ходячої дривотні; він ледве встигав підтюпцем угнатися за довгоногим. 
Лихтаревий промінь спинив довгого на розі. Його подорожній бочонок по інерції зробив ще пару кроків; потім зиркнувши навкруги присів на панелевий чугуновий стовпчик: — ху! зітхнув він, витираючи чоло рукавом. Певне він був задоволений, що відпочине.
- Оце бачиш! черкнув рукою довгоногий праворуч панелі, де у присмерку далекого сяйна сутеніли якісь костури, — це кладовище Пер-Ляшез... Тут билися передостанні комунари. З надією: а може переможемо?! Кожен монумент кладовища був барикадою... Над мертвяками лилася гаряча кров... Певне й зараз це марево панує скрізь. Ба, як рожево навкруги!
І він глянув на лихтар, рожеві проміння од якого охоплювали нічну далеч вулиці, контури будинків, і зникав у темній далечині мостової... Лихтар кинув світлу пляму на молоде безусе саксонське обличчя Донкіхота. Його прижмурений погляд на лихтар ніби намагався пронизати зміст його промінів. Да, схаменувся Дон-Кіхот, зиркнувши на сидячу колоду Санчо-Панчо: — ти знову встиг примоститися? Ну чого ж ти вартий, Гансе, тільки но пройшли кілька кварталів, як знову відпочиваєш... Що-ж буде з тебе, коли оженишся?... А ще юнаком зветься!..
І він нервовим рухом вихопив з за пазухи шмат паперу, розгорнув, встромив носа в його і почав у нім нишпорити очима. Гарних пару кварталів?..  — жалібно пропищало на тумбі... —  Од Шамонг і ми вчухрали сюди аж сімнядцять вулиць...
- Ого! — буркнув довгоногий, не одриваючись від мали..  — Ти таки встиг вирахувати... Ото німець.. «Вовка як не годуй, а він усе в ліс дивиться»... Хоч і в Росії ти вродився, проте маєш подлючну німецьку «ретельність»... Все рахувати, ні дрібниці не оминути... Ти от, скажи куди нам далі йти?... Я тут вже ні чорта не второпаю... Кляті французи так друкують свої плани, що a-ні в зубне втнеш їхніх маленьких вулиць...
- То ми так з тобою вміємо читати по їхньому, що не втнемо, з пересердя промовив Ганс, підвівшись з тумбочки і підійшовши до довгоногого, щоб зазирнути і самому до мали.
- Може в тебе в очах не двоїться, — нахилився Неро з мапою до Ганса... — Оце ми тут... Ото йде вулиця Ружети... Так. Раз, два... чотирі квартали ліворуч... А потім? А ні руш не втну... Та якого ти біса мене застуєш? Що в тебе, голова кришталева, чи що?.. Ну. на, — дивись сам пхнув довгоногий в руки Ганса план... Сам одійшов до муру, підпер його спиною, заклав ногу за ногу і почав набивати люльку.
- Так... Минути чотирі вулиці. Ліворуч... Шоста вулиця буде Емілі,  —  промовив Ганс, шкопитаючи пальцями натраплене ним місце.
- Ну, тепер ти будеш вести... — зауважив Дон-Кіхот беручи план з рук Ганса і пихкаючи люлькою тому в ніс... А якого дідька, Неро, ми їхали до Шамон? - запитав Ганс, наздогоняючи його, бо той вже знову рушав повною ходою.
- Ну й курча ж ти... А хіба тобі не цікаво було бачити вночі ту місцевість де загинули останні загони комунарів... Що ж ти там побачив вночі?.. Ніби в день не можна було? А чорт його зна, що з нами вдень буде, — гримнув Неро, плюнувши на блискучу панель поперед себе... 
Поліціянт, що спокійно палив на роздоріжжі люльку, подивився на пізних диваків, які гомоніли між собою невідомою для його мовою, і пішов в проходку вздовж Ружети... Чудесно буде, коли ми не застанемо Апорта вдома,  — загадково промовив захеканим голосом Ганс.
- Що-ж, підемо до Пантеону... Хіба туди так вже й далеко... Яких двісті кварталів! — посміхнувся Неро... Не буде, підемо на Бонапарт... А там незабаром і ранок настане... Кому яке діло адже ми нікого не чіпаємо?.. Демократичній поліції що до нас?.. Так і будемо прогулюватись, доки ноги не очуміють... Ганс наддав і мовчки підтюпцем засапався біля приятеля.
- Правильно: 17 б,  — дзвони! — промовив Неро, зазираючи до освітленого числа на одвірку. Але ніхто не відповідав... Може дзвоник зіпсований, зауважив Ганс, натискуючи в десятий раз. Коли б ми оце півсотки літ тому отут швандяли?.. — філозофічно зауважив Неро... Ти читав «Три мушкатьора» Дюма? То то. От були часи... Та ти не кричи, хай йому аби що, — жалісливо зашепотів Тане, — а то ще поліцай де почує: і коли тут Апорт не живе заберуть у каталажку...
- Ну що? Адже ти ще не сидів у французькій буцигарні. Який з тебе революціонер буде, коли не Знатимеш такої установи? — засміявся Неро. 
За дверима зачовгало по каменю і за мент одхилилися на ланцюжок двері. 
Заспана фізіономія старечої двірнички жмурила очі на світло і на подорожніх... Вона ніяк не могла второпати про віщо белькотали вони, по черзі намагаючись підібраними чудернацькими ніби французькими виразами щось їй втлумачити. Врешті вона промукала: - А... Апорт... і замкнула перед ними двері,.. Подорожні розгублено мовчки дивилися один на одного. Неро почав набивати люльку.
- Ну що підем на Пантеон? — запитав він Ганса.
- Що ж... підем то й підем... Не будемо ж ночувати тут,  — зітхнув той, підводячись з одвірка, на який встиг припаятися для одпочинку.
У дворі загомоніли хрипкі жіночі голоси: старечий і дзвінкий юнацький. Двері знову відхилилися і подорожні взялися до нових пояснень. 
Молода дівчина вишкірила на них очі, її білі зуби полискували посмішкою... Врешті вона зареготала, крізь сміх щось поясняючи двірничисі... Та теж чмихнула носом і почала здіймати ланцюжок...
- То ви до тата.., — незграбною мовою запитала дівчина... по російськи. 
Неро замісць відповіді теж зареготав. А Ганс перелякано дивився то в блискучцй перлами рот дівчини, то на Неро...
- Ну йдіть! чого ж стоїте? — смикнула вона за рукав Ганса. Неро чемно підштовхнув коліном Ганса і посунув слідом за ним у двір.
На темних східцях Неро запалив сірника, а Ганс почув над самим вухом: «Мерсі». Тато, спить, посидьте отут, — одхилила дівчина двері до кімнатки, крутнувши на стіні електрику. Вона зникла в вузенькому коридорі.
- От штука, браток, — ляснув Неро Ганса по плечах, сідаючи в потерте крісло. Одразу видно, що за людина живе... Маркс, література, — весело зауважив Неро розглядаючи портрети на стінах і довгі полички, набиті книжками, серед яких стирчали зажмакані газети, пожовклі листівки та потріпані журнали.
- То сідай. Чого стоїш стовпом — смикнув він Ганса за полу. Ти тільки, знаєш, більш мовчи, я вже сам з ним буду говорити  — ніяково, але ласкаво звернувся він до Ганса. В коридорі зачовгали пантофлі, а незабаром у дверях появився в халаті старенький, дядько, зарослий бородою.
- Він сердито промовив: — Здорові були!.. — але, не договоривши, зник за дверима: там гукав його дівочий голос. От «Тарзан», опудало,  — чмихнув до Ганса Неро.
«Любий друже Лео! Ти певне не знаєш Апорта? Ця істота, що обросла волоссям, що хоч зверхньо і видається страховищем, проте чудесна людина доброти соняшної, розуму Феміди. Він член Другого Інтернаціоналу, революціонер з пелюшок і марксист найдосконалішого гатунку. 
Але він боягуз: чому?-й досі не знаю. Коли ми з Гансом з'явилися до нього (правда в незвичний для французів час) зразу спитав наші документи... Уявляєш: революціонер питає документи? (Це у Франції, де навіть поліція про це забула). Мені довелося показати йому просто лист від Ойдса в якому й було лише — написана адреса Апорта та підпис Ойдса. Уяви собі, це опудало сказало, що він щиро повірив би нам, але не може. Мовляв, всякої шантрапи вже занадто багато вештається, що зве себе революціонерами... А йому звідки знати, чи щирі ми, чи ні? От нахаба! 
Одначе, коли я розповів кілька штукарських анекдотів про весталок, а він з півгодини регатав  — потім став лагіднішим і обіцяв нам щось зробити. Попереджаю, він ворог всяких революцій з під поли — він за революцію свідомих людей, що знатимуть, як треба робити життя після революції. Що й казати — марксист... Більше того, він дав нам прочитати листівку нашого земляка під назвою: «організація робітників та організація революціонерів». Гарна штука. Там говориться, що «організація революціонерів, має охоплювати перш за все і головним чином, людей, професію котрих складає революційна діяльність», і що «Перед цією загальною ознакою членів такої організації повинна цілком стиратися всяка ріжниця робочих та інтелігентів, не кажучи вже про ріжницю окремих професій тих і других».
Виходило з того, що я мусів би зробитися професіоналом революціонером. Ти уявляєш мене спеціялістом по революції... А особливо мого Панчо-Ганса, оте молоде щеня, що само не знає, чого воно хоче, хоч і ладне йти в огонь, лише-6 це «було якою авантюрою, взагалі новою пригодою. (Правда він страшенно боїться поліції). А я хіба здібний до того? А Апорт каже: ви юнаки не дуже то гарячіться, не гадайте, що революцію роблять раз, раз і вже... Кинув бомбу, пірнув ножем або ляпнув з револьвера, і герой ... Ні, каже, братіки, тут треба залізних нервів, витриманости.. . Треба вивчати закони маркерські, економіку, хід подій  — і методично нудно переводити дрібниці — навчати маси тому, вдовблювати їм, щоб це увійшло в їх мозкові атоми... А коли сила цієї маси буде розуміти — і відповідні умовини будуть готові — тоді можна робити революцію...
Виходить треба ждати роки, десятки може років ... Ти уявляєш мою злість. Адже я покинув Америку, щоби через Европу, її революційні осередки, активно творити революцію... Досить поневірення у капіталістів, без просвітку, майбутнього... Я ж не хотів животіти, як всі ви там (вибач Лео — я тебе теж маю тут на оці). І-на тобі... Апорт каже: «Ні, братіки — ви повинні, коли хочете, йти на пропагаторську роботу в маси, щоб колись (от нахаба) ці маси могли створити революцію». Колись... Який я лютий!... А цей «тарзан» ще далі навчає: а для того, щоб пропагувати, треба самому навчитися, щоб знати що робиш, для чого робиш... Треба, каже, знати не лише те — як робити революцію, а й перспективи майбутнього суспільства ... «Революція, каже, не значить, скинув царя, чи буржуїв, захопив владу, та й живи поживай ... Ні, каже, тут справа йде далі: треба зигзагчастими шляхами вести суспільство до комуністичного космосу — до соціялізму. Це брат не хала-бала... Треба, каже, ватажків для цього, а то маси хоч і революційні, але без досконалої марксівської підготовки, таке нароблять, що «куди твоє діло»... Так ви, кажу, що-ж, — проти марксівського розуміння, що робітнича класа може лише створити соціалізм?... А він усміхнувся, як лісовик, взяв з моїх рук оту листівку і вичитує нам мов школярям (чи не ирод!): А як же ви, друже, забули, що тут написано... Хіба ви не читали, чи не згодні? І почав цітувати з неї, де говориться про німецький досвід і те що:
« ... без «десятка» талановитих (а талани не родються сотками) випробованих, професійно підготованих і довгою школою вивчених ватажків, що чудово розуміють один другогонеможлива в сучаснім суспільстві стійка боротьба ні одного класу». 
А од мене передав вітання? — жалісливо запитав з ліжка Ганс. Неро обережно заліпив конверт, підвівся з кінчика бездонного стільця, одійшов од вікна, на підлкітнику якого писав, став біля ліжка, у якім бароном ростянувся Ганс і, помахуючи листом поперед свого носа, протягнув:
- А для чого? Ганс запирскав носом, і блимаючи очима, мов плошка у великодню ніч, промимрив:
Та так, адже Лія і моя знайома... Я лист написав до російського консула про... 
Він недоговорив... Ганс нервовою пропасицею підстрибнув з ліжка.. . Його виски танцювали дріжака.  — Та не полошись, дурню. Лист Леові... Ати міг подумати, що я буду прохати у консула дозволу на поворот?, — і Неро жужмом стис жменею на голові Ганса копицю роскуйовдженого вихорю. Хочеш, підем на почту? Бананів купимо. 
Ганс почав пальцями причісувати свою голову. Він вже заспокоївся. Доки Ганс, тримаючись за перила, обережно по рамені східців злазив додолу, оминаючи порожні місця, де мали-б бути перекладини, Неро вже стояв унизу. Чого ти повзеш черепахою? — буркнув Неро, запалюючи люльку. Коли-б у мене були твої клешні, я теж стрибав би через три на четверту,  — відповів Ганс, вовтузючись рукою біля калоші, що вчепилася за гвіздок. Он банани! — хитнув він своєю копицею сіна і звернув з панелі до фруктового рундука.
Ввічливий продавець одрахував з рясту півтора десятки і почав загортати ... А коли Неро повторив своє замовлення і показав для яскравости пять пальців — овочник уважно подивився в рот Нерові, звідки вилітали якісь незрозумілі для французького вуха цифри і на пальці,  — весело знизив плечима і одібрав у пакунок п'ять штук, джентльменисто підвівши перед покупцями обидві руки, на яких ростопирчено було десять пальців. 
І Неро заплатив десять сантимів. А куди ж шкарлупи подіти? — промимрив набитим банановим м'ясом ротом  — Ганс.
- А що, — кишені не маєш, чи що? шпурнувши шкаралупу під ворота відповів Неро. Ганс Глянув на кинуту шкаралупу, що вліпилась в уступок бетонового паркану, перелякано зиркнув навкруги, до долу —  на лощену мостову і почав запихати свої шкаралупи до кишені.
- З тихих заулків приятелі вже надходили до ярмаркових, з людською метушнею — вулиць. Чувся дзенькіт, брязніт трамваїв, автобусів та рожки візниць... 
 — Не поспішай, Неро, благав Ганс, поспішаючи за ним, а — то серед метушні...
- А ти швидче їж... жуєш. — буркнув Неро... Та не плюй на чисту панель!..
А ще німець — сердито додав він... Ти он подивись, як люде бережуть чистоту, — хитнув він головою на другий бік панелі, де йшли двоє панночок... Ті щось жваво розмовляли по між себе, запихаючи до рота апельсини і неуважно облуплюючи собі під ноги шкаралупи ... Ганс на мить спинився, уважно простежив за ними і хутко подався за Неро, енергійно викидаючи з обох кишень бананові шкаралупи. Його довгоногий приятель весело зареготав.
З цих їдких зауважень ти бичиш, що Апорт хотів нам сказати: «сідайте куме на дно». 
Проте він обіцяв хоч одного з нас десь втюрити рознощиком газет по домівках. Париж така краса, що бігме, варто тут пожити... Один Тюільрі чого вартий. А Апорт? Я вже не кажу, про сміхунця-дівчину, певне його доньку... Вона ніколи спокійно на нас не може дивитися... Як тільки ми з'явимося, вона заливається реготом, мов порося і тікає геть по коридору. Спитай її чого? Я вже казав Гансу: ти хоча-6 волосся своє обстриг — бач висить як обсмикана стріха у ледащого дядька... Але він боїться йти до голяра... Ще, каже, не зрозуміє моєї мови та вуха одріже... От гевал.
Ну, брате, з цим листом передаю тобі шматок чудового Паризького повітря, якого тобі там не дістати і за долара. Коли захочеш прислати мені на згадку унцію американської пилюки то адресуй: Rue Bonapare 187. Дістали мансарду-коморку на Катрашці. Навкруги нашого широкого рипучого ліжка, пів метра місця для наших променадів. Така «свобода» примушує нас вдягатися по черзі — двом не вистачає місця. Проте повітря скільки душа бажає: ми зовсім не маємо рами. 

