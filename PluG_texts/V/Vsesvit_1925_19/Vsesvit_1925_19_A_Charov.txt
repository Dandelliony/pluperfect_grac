На кіно-фабриці в Криму.
Це сталося зовсім недавно. На Ялтинській кіно-фабриці ВУФКУ почали будувати якийся мудрий будинок, не то фабрику, не то портові доки появився у клітчастім кепі та оранжових трусиках кіно-оператор з незмінним ремінцем від апарату через плече, а велика афіша над уходом в ательє багато обіцяючи, закликала.
— „Потрібні молоді люди, що знають салонні танці, для знімків сцени балу в картині “Боротьба велетнів”.
Цілий тиждень балетмейстер ВУФКУ, виснажений, спітнілий показував 300-м ялтинських дівчат під музику тапера узорчасті па. Цілий тиждень чи півтори панночки ходили граціозно-фокстротним кроком по вулицях, а увечері, над морем, під звуки “Джон Грея”, що лунали з ресторану, повторювали салонні танці.
Нарешті; після багатьох репетицій, почалися знімки.
Куточок ательє має вигляд аристократичного салону, з „пишними” з фанери зробленими колюмнами, порталами тропічними рослинами в зелених діжках, з узятими в багатого торгівця персидськими килимами, з сліпучими люстрами, з оркестрантами в старих фраках, що виконують фокстрот.
Панночки крутилися під знадливу музику, приваблені декоративним , блиском „салона“, скоса поглядаючи на апарат. А оператор в оранжових трусиках байдуже крутив ручкою апарату у; а режисер з рупором біля рота лаявся, направляв: 
— Більше грації, чорт-би вас забрав. Ви на балу, а не над берегом проходжуєтесь!
Пізніше панночки брали участь у масовій сцені страйку на заводі, потім грали гостей на татарському весіллі...
Кіно-оператор наговорив тисяч компліментів про „фотогеничність“ обілич, „пластичність" рухів, і веселі ялтинки надовго опинилися під владою кіно.
Вони знов грають ролі покоївок в одному епизоді, але переконані, що й кіно-зірки начинають з дрібниць.
Ось і сьогодні, з самого ранку вони щебечуть про грим, про тон, кидають кілька „професійних" фраз про „кадр", що не вдався операторові, про „нечіткість" знімків.
І хай змучений роботою з „кустасями" режисер каже своєму помічникові:
— Олексію Ивановичу, ради Алаха, заберіть цих дівчат... Адже друкарщиці—теж члени профсоюзу. Спробували-б вони бути друкарщицями. Панночки не чують, панночки захоплені, ділом", панночки сплять і бачать себе Нормою Толмед чи Мері Пікфорд.
Але забудьмо на мить про панночок, що нудьгують від неробства і, що бачать себе в рожевих мріях зірками радянського кіно.
Кіно-знімки в Криму — це тяжка справа, це колосальна вигадливість 1 тяжка праця режисера, кіно-оператора, а иноді й актора.
Сміливо можна сказати — иноді; не так уже багато творчих сил відбирає у актора кіно-знімок, більше відбирає він у нього фізичних сил. Звичайно, актор повинен мати виразисте обличчя, пластичні рухи, звичайно він повинен бути спритний, фізично дужий і сміливий.
Звичайно, він мусить пройти добру театральну школу, але роля його в кіно-знімках не завжди дуже велика.
В крайньому разі можна обійтися і з „кустарями". Ось приклад: в картині „Укразія" поважну ролю англійського дипломата, що опинився в Росії, грає завідувач „Лондонським Отелем" в Одесі. Головну ролю комсомолки „Айше" в картині „Мамут і Айше" виконує несмілива, малограмотна 17-ти річна татарточка, що не гаразд розуміє російскому мову, татарточка з Дерикоя — села біля Ялти.
Тут усе залежить від режисера. І цей щирий гнів, що з'являється на обличчі батька Айші (роль його виконує татарин з Ялти, торговець фруктами, що за 18 червінців на місяць проміняв крамничку, з ароматом динь та кавунів, на акторську долю, правда, тимчасово все це від режисера залежить, від його вказівок, від його окриків, та порад.
1 цей трагічний жах Айше, згвалтованої начальником контр-розвідки, — від нього... 
Кіно-актор повинен бути вправним; добре, коли в нього є фантазія і хист перевтілення, але й не артист може дати те, що потрібне для кіно.
Не легка робота артистів-учасників знімків. О 6-й год. ранку, коли повітря ще прозоре і сонце тільки виглянуло над морем, трупа вже на ногах. 
О 10—12 годині треба вже почати знімки. Діловий кіно-оператор вже давно вишукав відповідну для знімків натуру і моторовим човном трупа їде за кілька верст від бази. 
Сьогодня йдуть знімки кількох кадрів на рибальський пристані в Алупці. Зручне місце серед скель, де колишуться в тихій гавані десятки рибальських човнів, де на березі — довгі ятері, а над берегом нагромаджено тисячилітнє каміння, крізь яке просвічують блакитні простори моря і величезна скеля Айвазовського, що гнітить своїми розмірами. 
Що додати до цих багатющих природних декорацій? Два кошики протухлої кефалі, за копійки купованої у місцевого рибалки, і... „сцена” готова. 
Хлопчик-рибалка і старий дозорець сперечаються. Дозорець обдурив покупця і хлопчик обурився... 
— Нахаба, негідник ти, пройдисвіт! кричить у рупор режисер, надаючи виразу обличчям обом, підказуючи настрій. 
— Лайтесь-же енергійніш, чорти! 
І дозорець, вірменський артист Цолак — у нього крізь тон, покладений на обличчя, стікає великими краплями піт, — поблискуючи чорними східніми очима, лає свого партнера вишуканою лайкою, під регіт юрби, що зібралась поглянути на кіно-знімки. 
Знімки цього кадру закінчились і розложившись на човні, всіма легеннями вдихаючи свіже морське повітря, Цолак, культурний діяч нового вірменського
театру, ділиться зі мною думками про кіно. В його гортанній, трохи з акцентом, промові — апатія, легеньке роздратовання.
— Там — живеш, там — віддаєшся, там-коли на обличчі радість, то через те, що слова, які вимовляєш, хвилюче-радісні, через те, що звик до типу, до того, кого граєш.
— А тут — радій, ридай, та тільки одним лицем, однією мімікою. А в середині, порожньо, не знаєш навіть часто змісту сценарія. 
— Знаєте, — додав він, — адже в нас майже ніхто не знає сценаріїв, і це нікому не потрібне. 
— Я то знаю, — сміється він, — мене в Ялті розстріляють біля пристані, під кінець картини, за шпигунство для білих...
А на пристані вже новий кадр, Ялтинський торговець фруктами, на диво типовий для ролі татарина - куркуля: хитрі маленькі оченята, одвислий живіт, набряклі щоки з тарганячими усами, — кричить на маленьку Айше, забороняючи їй ходити до радянської школи. Він не задоволений — з себе, доньки, з кепських справ — і все в нього виходить прекрасно природньо.
Режисер посміхається, вдоволений і кіно - оператор в незмінних трусиках; по щиколотки в воді він прилаштовує статив на камінні для подальших знімків. Так іде до вечора. Инколи знімають і вночі, при світлі багаття, електричних лихтарів та магнію; роблять знімки з нічних рибалок, знімають океанський пароплав, що йде уночі,..
Кіно-дрібниці, що їх не забуваєш... Ось татарський мула, його знімають в епізоді з татарською школою. На справжніх дерев'яних ослонах сидять маленькі школярі, такі кумедні у фесках на голові, похитуючись то в один, то в другий бік під тоскне бурмотіння старого мули. Мула залюбки пішов на знімки. Адже, ні премудрий магомет, ні божественний Коран кіно-знімків не передбачали і заборончих у законі вказівок нема...
Зате стара циганка, що за п'ятак відгадує минуле, теперішнє й майбутнє, не піддалася на запрошення режисера, ані на пропоновані їй гроші.
Зніматись їй не можна ніяк. У циган, — хто знімається на фотографії, той незабаром помре. А вмирали не хочеться старій, і забобони беруть верх над природною пожадливістю.
— А я-ж знімаюсь? — запевняє її, сміючись, режисер. — І нічого, живий. 
— Не смійся... проживеш зіму — не будеш сміятись, — докірливо каже йому циганка, обурена з режисерського недовір'я. 
Крим — дуже добре місце для літніх знімків. Сонце, що сяє в мільйон «Юпитерів», субтропічна рослинність, синє море — чудові декорації. 
І через те тих, що знімають влітку, скільки вгодно. Працює тут ВУФКУ, орендує в нього павільйон Держкіно, десь недалеко від Ялти знімає, за чутками, „Русь”—Севзапкіно"... 
Не дивує вже, коли через паркан павільйону ВУФКУ, ви серед білого дня побачите аристократичний бал з леді, джентльменами і фокстротом, коли за три верзти од Ялти, в горах, ви бачити корниловців що марширують у походній формі, коли повз вас офіцерський загін веде на розстріл змучених, замордованих контр - розвідкою робітників.
Вдивіться і за ними ви побачите неминучого кіно-оператора, що шалено крутить ручкою апарату.
Років шість тому на Кримському узбережжі можна було побачити такі самісіньки картини. Але це вже були не кіно-знімки, а дійсне життя. Фільм, що звався „Деникинською владою", ставив, за висловом Еренбурга, божевільний кіно-оператор — капіталістична Европа. Тепер фільм ставить Держкіно, а при апараті — чесний радянський кіно-оператор.
