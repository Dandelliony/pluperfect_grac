Сільська школа
Сільсько-господарська виставка в Ромнах
Виставка в Ромнах буває ледве не що-року. Але сьогорічня виставка найбагатча, найцікавіша за попередні. 
Виставка припадає на ярмаркові дні. Люду в цей час в Ромнах видимо-невидимо. Адже всі закінчили возовицю і тепер прийшли поярмаркувати, а одночасно й на виставці побувати. Тільки за два перші дні виставку одвідало тисяч 20 народу. Найбільшу увагу викликає селянський зразковий двір. Невелика хата обміряється, оглядається з середини й зокола. Просовують голови у вікна, входять у двері, обмацують покрівлю. Задоволений, від такої уваги, інструктор
ОЗУ охриплим голосом дає відповіді на всі запитання і покладає на глино-сомоляній покрівлі повітки ціле огнище. Солома для розпалу перегорить, а покрівля ціла й інструкторове обличчя розпливається в широку посмішку.
Трактори проходять на село. 
Харапудяться коні, озираються воли через тини та перелази зразкового двору й лісного відділу, не зважаючи на протести завідувачів відділами, летять старі й малі, селяни й городяни гляну ти на трактора.. Трактор селянський двір переважає.
Їх до цього часу на виставках у Ромні не було ніколи, тепер в окрузі 16, а на виставці 5. 
— Скільки він мені зоре за день? — питає дядько. За 8 год. — 3 десятини. Щоб виорати одну десятину треба 1 п. 10 ф. гасу. Це обходиться нам в 5 карб. 50 коп. На зораному трактором полі перебула не одна тисяча селян. Слідом за трактором йде ціла валка й затоптує рівну борозну. 
— Борозна рівна! 4 вершки як-раз! Плавно кладе скибу, плавно. 
— А який він у молотьбі? 
— Його можна скрізь пристосувати. Трактор може вернути семерика на млині, а при молотьбі за 10 год. день вимолотить 150 кіп і вийде ця молотьба біля 3 карб.
— Що, Ларивоне, трактор підбиває!?
— Підбиває. 
— Наші комунари купили, так орють добре, рілля чиста, рівна. Там, як попре, попре, так скиби й одвалює.
Окремо стоїть винахід агронома Слабостецького — пересувний барак для батраків. На переходи від радгоспу до плантації завжди гається час. От цей винахід має на меті зберегти його. Важить він 150 пуд. перевозиться двома парами волів і коштує 500 карб. Розрахований він на 48 чоло в. дає економії 75 карб, на місяць. Зараз він випробовується на плантаціях Цукротресту. Для розглядання передня частина покрівлі знята Вона легко опускається на шарнірах вниз, береться на окремі крючки й може служити стіною, зберігаючи тепло в бараці.
Радіо — це теж новина на виставці за всі роки. Біля рупору цілий день стоїть натовп, нервується, бо хоче розібрати концертову передачу Московської станції, а вітер перешкоджає.
Трактори в сільськ. господарстві, загально - приступний радіо-концерт, водопроводна, цей рік збудована башта, щ о сталевою красунею росте біля місцевої електростанції на очах у громадян і сама виставка — це ілюстрація сьогорічного росту нашого господарства. 
В слідуючих павільойнах інтенсивні культури, і досягнення комун, артілей, радгоспів, 4 — 6-ти пільний сівозмін, здоровенні 34-х фунтові буряки, а потім йде скот і коні. По традиції перед веде Берестівка Гадяцьк. р. — 60 доставила.  
Не прийшлося перевести всього програму виставки, прийшлося його значно скоротити, викинули з програму декілька агітсудів і лекцій.
