Річевий доказ... 
— Галль! Виявляється, що підсудний не визнає своєї провини? — сказав суддя Уайт – в такому разі секретар почне оголошення річевих доказів.
— Не треба! Підсудний зараз повиниться! Нашвидку вигукнув перший оборонець, а другий нахиливсь до підсудного й зашепотів:
— Не можна дозволити читання програми. Адже там такі речі написано… Упечуть вас років на десять! 
Та суддя твердо сказав:
— Закон Америки мусить бути виконано! 
— Браво, хай живе Америка! — гукнула публіка: п’ять крамарів, фабрикант, двоє робітників, десять просто граждан та один провокатор. Троє ковбоїв вийняли люльки з рота й плюнули на знак ухвали.
Річевий доказ, на підставі якого підсудний став перед судом, був один: „Програма комуністичної партії". Секретар почав читати програму мимрючи, як секретареві й належить, але суддя за кілька хвилин перервав його:
— Річевий доказ має переконати присяжних у ганебності й злочинності думок і вчинків підсудного. Прошу читати поволі, виразно, з почуттям. 
— Браво, суддя! — гукнула публіка, а секретар продовжував, намагаючись надати своєму канцелярському голосові як-найбільше виразности й переконування: 
— «.. таким чином, удосконалення техніки знаменує собою в буржуазному суспільстві поширення суспільної нерівности. 
— А дійсно!- зашепотів один з робітників до товариша: — правду написано.
Троє міщан з острахом глянули на суддю. Але суддя був мовчазним і суворим.
— Ще більш виразности, Гарисоне, — спокійно сказав він, присяжні мають навіч побачити весь жах комунізму. 
Секретар продовжував ще з більшою палкістю: 
— ....Але рівнобіжно з тим, як зростають і розвиваються всі ці протиріччя. властиві буржуазному суспільству, зростає також і незадоволення трудящої маси, що її визискують"... 
— Чуєте? — повчаючи витягнув суддя перед собою палець,—„незадоволення трудящої маси, що її визискують ...
— А як-же його бути задоволеним, коли ти працюєш, та тебе-ж визи скують? — гукнули обидва робітники. Троє просто-громадян, співчуваючи їм, підморгнули.
— ... Маси, що її визискують, з існуючого стану річей, — натхненні продовжував секретар, — зростає число й солідарність пролетарів... Звичайно несподівано перервав він сам себе, чим — гірш, тим ліпш; чим більш нас гнітитимуть, тим жорстокіше буде боротьба, тим солідарніш...
Чоловіка шість з публіки голосно заплескали. 
— Ви збожеволіли, Гарисоне, сказав суддя, — а все від того, шо читаєте без належної виразности. Дайте-но сюди. 
І суддя, нап'явши окуляри, читав далі вже сам: 
... І загострюється... розумієте? загострюється боротьба їхня з експлоататорами...
Один з адвокатів обережно вийшов з залі суду. Присяжні присунулися ближче. Обличчя їхні гріли, очі блищали. 
— Ну, ну?
— “Свідома революція пролетаріату знищить розподіл суспільства на класи"... — Що воно має значити, суддя Уайте? — несміло спитав один з присяжних. 
— Ну, як ви не розумієте такої звичайної речи, — образився суддя,— зникне розподіл на багачів і бідних, на капіталістів і пролетарів, на павуків і... 
— Смерть капіталістам! — вигукнуло вже біля десятка голосів. 
— Ото ж! — підхопив суддя: — соціяльна революція має знищити цей будинок насильства й грабунку що зветься сучасним суспільством... Але я мушу продовжувати далі:
— ... і тим визволить усю людність, бо покладе кінець усім родам визиску ...
— Покута! — заплакав крамар:— 20 років у цих самих експлуататорах знаходжусь, гнітив бідних, допомагав оцьому павукові фабриканго і... Смерть буржуям! Власні крамниці підпалю й піду капіталістів різати. 
Присяжні позстрибали з лав. Двоє громадян і троє присяжних схопили фабриканта за і лотку.
— Експлоататор! Хай живе соціяльна революція! Хай живуть комуністи! Читайте далі!
— Отож бачите на власному прикладі, урочисто заявив суддя, — до чого може привести комуністична пропаганда... Далі... “необхідна умова соціяльноі революції — завойовання пролетаріятом політичної влади"...
— Правдиво! Геть з урядом! Хай живе влада трудящих! — гукала тепер уже половина залі. 
— Продовжую, громадя... товариші, — виправився суддя, — значить, ми зупинились на необхідності захоплення влади. Засоби до цього... "громадянська війна трудящих мас на чолі з пролетаріатом проти буржуазії"... 
— “Повстаньте, гнані і голодні!” — затягла публіка. 
— „Робітники усіх країв!"— відповів суддя, але тут ще сказано: “ця перемога світової пролетарської революції вимагає найбільшого довір'я, найщільнішоі братерської спілки та по можливості найбільшої єдности революційних акцій робітничої класи"... Ви переконані тепер, громадини присяжні? 
— Так, ми переконані! — відповів старшина присяжних, беручи з рук судді програму: товариші, — звернувся він до решти,— часу гаяти нема чого, ми чули тут, що буржуазія теж організується на боротьбу з нами. Я пропоную залишити це помешкання. Знімемо робітників з заводів — і на барикади! Хай живе громадянська війна! 
— На барикади! — відповіли присяжні, і публіка лавою посунула з залі з прапором, нашвидко зробленим з червоного покривала на столі судді. 
— Як-же воно так? — стиснув плечими суддя: — ніби їх хтось загітував! Ні, ви тільки подивіться, Морроу, — звернувся він до провокатора, єдиного слухача, — і річевий доказ забрали.
Та провокатор не чув—плакав у кутку гіркими слізьми. 
Забутий усіма, він не встиг спокутувати й зробити доноса в останнє на самого себе.
