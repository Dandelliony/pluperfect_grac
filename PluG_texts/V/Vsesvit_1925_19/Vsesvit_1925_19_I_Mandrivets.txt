Сучасна Палестина
Маленька країна Палестина. Разів у п'ятнацять менше за Україну. І людей живе там не багато. Трохи більше за 700.000 чоловік. 
І хоч вважають її за країну єврейську, але євреїв там живе всього 115.000. Бідна, убога країна. З двох боків до неї підходить пустеля і гарячий подих її відчувається майже у всій Палестині. 
Грунт — камінь — вапняк сірий і голий. Навіть по нивах скрізь, наче хто навмисне розсипав, — більші і менші шматки того-ж сірого каменю. 
Більшість землі лежить без обрібку. Тількі щось біля восьмої частини її ореться, та-й то примітивно дерев'яним, залізом тільки окутим ралом.
Жарко там, сухо. Весну, літо і осінь не буває дощу. Рідко й хмари бувають. Палить гаряче сонце, вигорає трава, загибає рослинність і тільки поля зеленіють та зелено-сірим, пилом покритим листом, трепочуть масличні дерева.
Лише пізньої осени починають падати дощі і ллють цілу зиму до весни, За три місяці опадів буває більш ніж у нас за весь рік. 
І з осінніми дощами все починає зеленіти, як у нас на весні. Зимові зливи часто шкодять садам та оселям.
А по ранній весні квітне все і незабаром знову палке й гаряче сонце все палить, нищить, горить все... 
Біля Яфи, та місцями в Іорданській долині, рослинність напів тропічна. 
Чимало пальм вахлярових та фінікових, ростуть банани, сила гіганських кактусів, га і апельсинові.
Це все тільки біля річок, або там де є штучне зрошення. 
А де менше води там лише масличні дерева та кактуси, що їх, як у нас дереву, насаджено замість огороджі. 
Бідно і нужденно живуть арабські селяни. Тяжка їх праця і мало родить земля. Звичайно утричі повертає вона йому зерно, що сіє він по весні, чи в-осени. А коли вродить самп'ять він вважає себе вже щасливим. 
Некультурний і бідний, він оре землю так, як орали колись його прадіди. Не оре, а дряпає землю своїм ралом. А часто буває, що розкидає зерно пшениці по неораному полю, а тоді вже пройде по ньому ралом, що злегка землею те зерно притрусить і край вже. 
Машин він жадних не знає. Хліб жнут серпами, або виривають з коріннями. З поля хліба не возять. Араб-селянин такий убогий, що й воза не має. Хліб переносять з поля до дому жінки. Там його на току гарманують або впрост биками, або їх запрягають у пристрій окремий — дошку, що знизу на неї набито гостре каміння. На дошку стає араб і поважно гонить воли. Заодно й вимолочує зерно, і ріже солому, наче на січку.
Коней селяни майже не мають, лише бики, осли та верблюди. Верблюдом роблять усе: і землю оруть, і каміння та поклажу різну возять і на базар ним іздять.
Хати низенькі, тісні, без вікон. їх складено з грубого нетесанного каміння. Хто багатіше — робить хату з цегли-сирцю, робить лише там, де на місці можна дістати глину. 
Одягнені вбого. Чоловіки носять тюрбани і довгі халати, на зразок тих, що у нас носять бурсаки. Жінки хоч мусульманки, а ходять без чадр, не закривають обличчя.
Там жінка-рабиня. Її купують у батька і далі доля ї і — праця, праця і праця. Чоловік лише виоре землю та поїде побазарує. Решту все робить жінка. І частенько можна бачити, як чоловік їде на ослі, а позаду пішки йде жінка і несе тяжку ношу на голові. Вони все носять на голові і глек із водою, і хліб з поля і корзину з городиною, чи з ,чимось іще.. 
Що багатіший чоловік, то більше жінок він має, тим менше сам працює.
Подекуди бліжче до міст почали араби за останній час переходити до більш інтенсивних культур. Розводять виноград, садять миндаль, викохують апельсинові дерева.
Ліпше живуть євреї-колоністи. 
Вони приїхали з грішми; вони по тих країних, де жили раніше бачили культурне життя.
Будинки в них з цегли, або з тесаного каменю, біля хати садок. 
Вони більше працюють над інтенсивними культурами виноград, миндаль, апельсини.
Сіють хліб. Обробляють землю краще за арабів і земля у них ліпше родить.
Ворогують вони між собою. Почувають араби, що колоністи євреї сильніше за них економічно; бояться, що одбируть від них землі.
Оті вкриті каменями ниви, які так тяжко орати, а без яких і прожити буде неможна. 
Частина селян-арабів виграла від цеї колонізації. 
Вони спродали частки своїх земель і на ті гроші завели інтенсивні культури і зараз з решток землі мають прибутків не менше ніж з цілого свого поля.
Але більшість арабів не є власниками своєї землі. Вони сидять на землі араба-поміщика. Той її продає колоністам і тим хто раніше сидів на цій землі, що зробив її, хоч бодай як лодючою потом своїм і батьків своїх, треба її залишити.
Тут часто доходить до кривавих сутичок. Бо селяни араби вважають землю за свою — і батько, і діди, і прадіди його обробляли цей клапоть землі своїми руками. Але на підмогу арабському пану й колоністу приходить англійський закон, суддя, поліцейський і хоче-не хоче араб-селянин, а нарешті його вигонять з поля і з хати.
Найбільші місця в Палестині — Єрусалим та Яфа. 
Яфа найбільший порт, через який переходить майже вся зовнішня торгівля.
Вивозять апельсини, маслини, вино. Ввозять: мануфактуру, узуття цукор, тютюн, картоплю, хліб, ліс і т. инше. 
І од нас туди ввозять чимало: лісу, цементу, дощок, борошна, цукру. 
Ввозят значно більше, а ніж вивозять. Бо не в стані прожити з того, що там виробляється.
Сама Яфа—як і инші східні міста. 
Брудно, вулиці вузьки, скрізь гамір, крик; все сорокате, барвисте. 
Рядом з нею, як її частина росте нове місто — Телавів.
Його будують за європейськими зразками — вулиці широкі, частину їх асфальтовано, садки і т. и. 
Тут живуть виключно євреї, буржуазна частина їх. 
Бо робітник єврей, що сам будував ці гарні будинки Телавіва живе десь на пісках, в дощаних бараках.
А молодь часто й зовсім не має помешкання, ночує десь у садку або і впрост на даху.
Яфа це ворота, через які входить до Палестини головна маса емігрантів-сіоністів. Тут вони вперше пробують щастя. 
Хто з грішми приїхав купує землю, будує доми, починає торгівлю. 
А більшість їде до Телавіву, таскати на плечах каміння на третій, четвертий поверх будинків, що строяться, хоч не собі, так зате для своєї, для власної єврейської буржуазії, бо самому йому там зараз не доводится жити.
А доведется може колись, коли стане свідомим своєї сили, коли добере в чому справа.
Заробляє робітник 30—40 піястрів. Це на наші гроші 3—4 карбованця. 
Але життя таке дороге, що ті з робітників, що мають родину, ледве чи виробляють на хліб, гурки та баклажани.
Кімната в підвалі на місяць 30 карб., фунт м'яса карбованець, масло 2 ½ - 3 ½  карб.
А до того ще й часто без роботи сидять. 
Тут в Палестині у багатьох з них скоро з голови виходи сіонистичний туман і багато тих, що приїхали сюди як гарячі націоналісти, що радо йшли на всяку роботу, на всякії злидні, аби послужити своїй рідній "єврейській буржуазії" збудувати національну буржуазну державу скоро міняють свої думки.
Скоро ставали свідомі своїх класових інтересів.
За останні часи все більше й більше впливу тут має ще молода правда, комуністична партія, що міцніє все більше.
Єрусалим в ньому сімдесят тисяч мешканців. З них 40000 євреїв. 
Тисяч двацять арабів, а решта: греки вірмени, європейці всіх націй.
На зовні зберіг він багато ще від біблейських часів — тіж типи одежа, мабуть, такі-ж і базари, де крику і фарбів більше, а ніж товарів. 
Він центр трьох релігій — єврейської, християнської та мусульманської.
Кожна з них має-тут свої головні святині церква, що стоіть нал Голгофою, рештки західньої стіни храма Соломона, мечеть Омара, сюди ще так до недавна тяглися думки десятків мільйонів людей, сюди що-року приїздило ТИСЯЧІ і десятки тисяч прочан з усіх краін світу.
Добре на цім заробляли і попи, і рабини, і мули. 
Брали за все — і за те, що показують, і за те, що розказують, і за свічку і за камінчик з святої землі.
Ці звички і ці манери залишилися ще й зараз. 
Тільки прочан щось не видко. Принаймні тої маси, що була раніше... І церкви й мечеті порожні... 
Єрусалим зараз в Палестині центр єврейської культури — тут центральна бібліотека, тут школа середня, тут зародок вищої школи. 
По школах єврейських навчання переважно старою єврейською мовою. З жаргоном ведуть боротьбу. В Єрусалимі і в Яфі видаються декілька часописів — єврейською, арабською і англійською мовами.
Справжніх сучасних господарів Палестини - англійців, майже не видко по вулицях... 
Вони вміють так вести свою колоніяльну політику, що їм не треба багато мати англійців, щоби керувати життям країни, щоби її визискати. 
Ліпше внести розбрат серед народів, що живуть тут, загострити національні суперечки, роздори, їх підтримувати, роздмухати огонь, з якого вони сподіваються не буде страшної пожежі, а коли спалахне десь, гадають, що зможуть залити кров'ю, як це роблять в Єгипті.
Їх хоч не видко, але рука їх почувається всюди.
Хто зна, чи довго ще так для них буде..
Повстання друзів в Сірії викликає співчуття й серед спорідненнях їм племен у Палестині.
Росте, вибивається з шовіністичних кайданів, класова свідомість єврейської трудової маси.
Між Сірією і Єгіптом лежить Палестина. Мабуть і в ній недовго пробуде та тиша, якої б хотіли англійці.
Є чимало ознак, що там не все вже гаразд. Все складнішає життя. Заплутуються взаємовідносини. 
Почувається, що нетривкий сучасний стан. Шукають инших шляхів. Думки багатьох линуть до С. Р. С. Р. і до неї почалася зараз досить численна рееміграція.
