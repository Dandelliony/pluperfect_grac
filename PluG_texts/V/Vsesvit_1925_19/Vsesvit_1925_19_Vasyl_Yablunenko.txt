Жнива
Журиться жито під жаткою, 
Клонить колосся налите, 
Десь перепілонька падькає: 
— Ой, де ви, розгублені діти? 
З пере веслами ходять в'язальники, 
А сонце, аж капає воском; 
Нема економів, начальників— 
Лани перейшли до колгоспу. 
Засівають снопами дебелими 
І копами лан колективу, 
Покривають піснями веселими 
Багате республіки жниво.
Нехай хмуряться ситі ображені, 
Хай сердиться панство багате; 
На всесвіт ми трудящим скажемо: 
Пора і для себе вже жати!  
...Журиться жито під жаткою, 
Клонить колосся налите, 
Десь перепілонька падькає: 
— Ой, де ви, розгублені діти?
