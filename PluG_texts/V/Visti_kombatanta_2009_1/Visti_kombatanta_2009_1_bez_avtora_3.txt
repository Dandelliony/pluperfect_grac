НАРАДИ НАД ЧЕТВЕРТИМ УНІВЕРСАЛОМ
Засідання Малої Ради
В суботу дня 26 с. м. відбулося в Києві історичної ваги засідання Малої Ради. На засіданню сім проголошено самостійність української республики. 
Наслідком того, що наради фракцій над четвертим універсалом протягнули ся до пізного вечора, розпочало ся засїданє тільки після 12 год. в ночи. Саля була битком забита. Відкривши засїданє, проф. Грушевський говорив:
 - Українські установчі збори, призначені на 9 ст. ст. січня, не можуть зібрати ся наслідком непорядку в нашій країні. Тимчасом відносини так склали ся, що далі не можна було зволікати. Центральна рада поробила всі заходи, щоб безпроволочно довести до демократичного мира. А тимчасом совіт народних комісарів гальмує заключено мира і закликає до війни, яку називає „святою" З другої сторони, не зважаючи на наше стремлїнє обминути конфлікт, совіт посилає на Україну червоних гвардійців... Щоб отже дати правительству України спромогу заключите мир і охоронити свою країну, Рада постановила не відкладати рішеня найважніших справ до українських установчих зборів, а оголосити рішене в четвертім універсалі. Прошу високий збір вислухати четвертий універсал. (Оплески. Всі встають). 
Проф. Грушевський читає четвертий універсал. Читане переривають гучні оплески і оклики: Слава! Особливо бурливі оплески піднімають ся по відчитаню слів про проголошене ні від нікого незалежної Української Народної Республики. Проголошене Генерального секретаріату радою народних міністрів викликує овацію для українського правительства. Гучні оплески супроводжують заяви, що Україна мусить бути очищена з большевиків та що весь нарід закликається в ряди народної міліції. 
По прочитаню універсалу відбули ся загальні овації раді, секретаріятови і проф. Грушевському. 
Наступило поіменне голосованє. Перший голосує проф. Грушевський. Партії російських с. д. і „бунду” голосували проти, російські с. р. вдержали си від голосованя; так само жидівські сіоністи і польський демократичний центр. Представники революційної фракції польської соціалістичної партії голосували серед оплесків за. 
В результаті віддано 49 голосів, з чого 39 за, 4 проти, 6 здержань. 
Проф. Грушевський (торжественно): І так універсал про самостійність Української Народної Республики принятий! (Гучні оплески, які переходять в овацію). Україна проголошується самостійною незалежною республикою. 
 - Слава! Слава!. . - гомонять хори і саля. 
Всі стоять. Оплески не вмовкають. 
_„Ще не вмерла Україна!’’ - несеть ся спів. 
Слова підхоплюють ся і ціла саля співає. Потім знов оплески, овації. 
До слова приходить Винниченко. 
 - Іменем ради народних міністрів української самостійної республики маю честь висловити велику радість ізза сього історичного акту, котрий отеє доконав ся в житю України. Се тим більше, що Генеральний Секретаріят уже давно мав це на увазі з огляду на обставини, які виникали. Вже кілька тижнів тому, у секретаріяті назрівала думка про сей акт, але секретаріят ждав, поки думка ся вийде з глибин народу, котрий сам скаже своє авторитетне слово. Рада народних міністрів приймає сей акт з великим запалом. Особливо тому, що в універсалі ясно й виразно висловлено потребу безпроволочного мира і заявлено, що Україна не буде піддержувати ніякої війни, а приступить до творчої праці в усіх областях... Зосібне відрядне і радісне те, що українська демократія ні на крок не відступить від своїх давних стремлїнь у творчій праці. Демократія наша борола ся успішно з ворогами і надїємося, що вона й далі буде з таким самим успіхом іти проти всякого ворога. (Оклики: Слава!) І ніякі вороги нашої держави, нашого національного й соціяльного відродження не зможуть здержати нас на сім шляху. 
Глибоко вірю, що універсал послужить фундаментом в розвитку нашої соціальної історії. Висказую надію, що універсал приведе до соціалістичної федерації усього світа. (Оплески). 
До голосу прийшов представник російських с. р. Суховин. Зазначивши, що його партія засадничо стоїть за національним федералізмом і що принципіяльно не Mat нічого проти проголошення української самостійности, бесідник серед голосних протестів салі наводив мотиви, чому його партія противна проголошенню акту самостійности якраз в сій хвилі, коли цілу Росію й Україну обхоплює все зростаюча агітація і горожанська війна. 
За мало є проголосити універсал. Треба ще й мати певність, що існують ті творчі сили, які можуть перевести його в житє. Бесідник наводить цілий ряд трудностей політичних і економічних, котрі стоять на перешкоді здійсненого акту. 
По сій промові засіданє коло 2 год. в ночи перервано. Дальше засіданє наступного дня присвячене дальшій дебаті над універсалом і заявам фракцій що до голосования. 

