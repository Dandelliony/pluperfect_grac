Сільська історія.
(Оповідання);
Зіма цілком збабіла. Земля розболотилася; сонячні язики, дражнючись, лизали чорні таловини яру й сиза, мов голуб, пара сріблястим вінком випарів повила пригорки. Коли під тиском чорної води повіді тріснула на річці олив'яна крига, Козуля мов знавіснів. Насадив на бриту голову пузатий червоноармійський шолом і, як та банька, прилип до лави, вивернувши дороги товсте черево.
Далі, ночі цілі не спав, бігав босий по хаті, аж луна йшла, і ламав голову над рисунками у зошитові з йортретом Троцького. Мати—Горпина,- суха, чорна, як кручене тютюнове листья, ойкала на печі, а перечити синові не насміла. Образи Микола Святителя та Кас'яна, чуючи, що діється в синовому серці, занесла до кухни -от гріха.
А Козулі з нудьги та думок аж лице мов воском налилося; під очима, сині, як ніч, синці. Зошит швидко був повний щільно пописаними незграбними рядками й теємничими рисунками про щастя мужиче... Дужий-у батька вдався-був Козуля. Сила у синю жилу налилася йому, коли він, через два тижні, враз підвівся з-за столу. Ранніми ранками заходився він коло клуні майструвати, щось по своїх рисунках, притесував та обточував якісь косточки для дивовижного пристрою.
Ховав думку свою від допитливих очей Силантієвих мужиків... І одного дня, на світанку, коли вперше, мов п'яна, закрутилася голова од запашного повітря, блеснула невідома радість: Козуля заходився становити по-за токами чудернацьку модель саморобної машини. Різні на селі люди були всяке по-свойому в селі говорило. Про Козулину штуку на селі відразу думка повстала дяк, навіть попові, потайки шепнув, що машину пекельну затіяв червоноармієць Силантія турнути.
А Силантіїву Раду, як перевибори настали й Дрюк, учитель, з міста приїхав, скинули. Раніш перед Силантієм мужики шапку знімали—хто за жито, хто за овес, а тепер—диво та й годі: за теличку, що вчителеві на гостинець,— сина старшого Остапа у місто за калавуром погнали. Зазнавши таких строгостей, статечні мужики стали цуратися Козулі демобілізованого, Сохрона й Дрюка—учителя. На селі великий день випав. Бій мав бути з голотою—завзятий. Коли, після сходу, Силантій на сиве більмо на лівому оці показував, лебедянські мужики з комуни, як ті гуси разом усі закричали: 
— Не треба нам Силантіївого порядку! Ми організацією своєю!... Дрюку, заступай!
— Та пострівайте, людоньки добрі... Не можна усім разом. 
— Самогоном зате пити Силантія, так і так матір його. 
— Навіщо село споюзали? 
Учитель Дрюк, синій від збурення, крутив головою, як тим горшком на полиці, й намагався перекричати сход. 
— Уважаючи на подану конкретну пропозицію, товариші селяни, бологирую Козулю, Сохрона—комсомольця—ймене, Дрюка...
Козуля, що крутив «козячу ніжку» з газетного паперу, став за спиною в Дрюка, підняв до сходу своє, мов з воску з медом зліплене, обличчя й засміявся хрипким сміхом. 
— Від цих псів яка користь, окрім самогону? А чому пропиваються?— Темнота—механізації, громади не хочуть.. 
Бородані переглянулися; Селантій понурно промимрив собі в бороду. 
— Ось вона, штука яка. Бачте, люди добрі, сам натяка про механізацію... Держись, братці...
Селом опанувала міська сила. Силантія скинули, понастановили— Козулю, Сохрона и Дрюка—вчителя. Силантієва сила не взяла; їх із сходу прогнали та ще й прилюдно зневагою засудили... Над вечір, коли хмільне сонце тільки-тільки встигло роздягти запущену інеєм землю, скинути з неї почорнілі крижанки, із сходу потягло колючим і дзеркальним холодом. Козуля вгорнувся в лахміття кожуху, грюкнув дверима—в хату увірвався стовп сивого диму й мигнула вогненим язиком бляшана лямпа; Козуля дійшов до кооператива, проминув криничку й поважно забряжчав залізними підковами по льоду, що блистняком вкрив землю.
Коли він зазиркнув у вікно до школи, побачив схилину Дрюкову голову, вкриту жовтим і цупким, мов солома, волоссям. Окуляри з одним склом засунулися на самісінькій кінчик носу й тіпіпалися на мутузку. озуля щільно притулився гарячими губами до скла, стежачи очима за повільними рухами незграбних пальців учителевих. 
— Товаришу Дрюку, —це я. Одчиніть, коли маєте охоту... 
Дрюк не зрозумів, але підвів голову, кліпаючи біпястими віями. 
— Пишете кореспонде цію? Пишіть—я заважати не буду. Єсть до вас одно діло... Це я—Трифон Пудович,— повторив кріз шибку Козуля, помалу тарабанячи нігтем по рямі. 
Двері відчинилися і з них висунулася Дрюкова голова.
— Це ви, товаришу Козуле? А я не розібрав був—у мене подвійна рама, то не чути. Заходьте.
Коли вони увійшли в хату, Дрюк сів на лаву, широко розставивши костляві коліна, і встромив очі в Козулю. 
— Ось бачите,— почав той, мінячись проти жовтого лампового світла воском опухлих лиць,—ви наш кореспондент і чоловік бувалий... Хочу про одно діло порадитися.
Козуля витяг з-за пазухи зошит і показав його перед Дрюком, портретом Троцького догори. Учитель нахилився, немов надвоє переламався, й спитав: 
—А що? Кореспонденція? 
— Ні, не кореспонденція, а пристрій. 
— Пристрій?— перепитав Дрюк, розявивши з подиву рота.—Який? — Селянський. Агрономи кажуть,— коли-б вберегти господарство од засухи, забагатіла-б країна наша. Я й задумався—як-би то його радіо до діла прикласти? Трудненько було. Та, нічого—справився. Оцей от пристрій і може робити дощ—згущати воду в повітрі й розряжати хмари, коли схочеш.. Розумієте? 
Козулі здалося, що зелені Дрюкові очі от-от вискочать з-під розтягнених повік, а тіло скулилося в судорожний клубок і затрусилося, задеренчавши скляним сміхом.
— Та невже? To-ж не завошивіли ми ще в наших злиднях і убожестві? To-ж виходе, —з усіх куточків смердячих і справді почали бити джерела відродження?... Добре, товаришу Козуле, радісно,— тим-то я й, брате, й в'юся од сміху, мов та гадюка.. 
Дрюк накинувся на зошит, вбираючи в себе незграбні слова, що віщували сільське щастя... Вчитель подивився на вигадника й посміхнувся сивими очима..
— Талан, Козуле, талан з вас 6‘є. Про це кричати треба, щоб усі почули та допомогати стали..
Дрюк нахилився до опухлого обличчя Козулиного, потому схрпився й замахав руками, як вітряк крилами. 
—Я щасливий, бо нове село світ пальцем переверне,— чуєш, Козуле? Ти розумієш, що значить—світ перевернути?—він булькав ротом, мов смоком, і захлинався. 
— Загомонять, скрегочучи зубами, про мужицький вигад в Англії, Америці, —там, де десятки років безглузді учені цим собі голови сушать. А тут на тобі—на злість всьому світові мужик всі поняття про фізику перекинув. Ха-ха-ха... І знову задеренчав своїм сміхом, як скалками скла.
Тюха Силантїв, що їхав вночі з станції по-при школу із шмарою Симкою, бачив, як Козуля з Дрюком над паперами сиділи й писали. 
Хміль, мов голоблею з голови вибило,—Тюха повернувся усім тілом і злісно накинувся на Симку: 
— Дивись-но,— гадина вчитель знову доноса на попа пише із червоноармійцем—бодай їм очі повилазили... 
Тюха зціпив зуби, аж заскреготав ними, гострим, як Дрюків ніс, скреготом. 
— Скрутять вони собі в'язи, Симко... 
Симка крутнула головою й притулилася до Тюхиного боку твердими, мов буханець хліба, персами.
—Уб єш? 
—А що-ж? Довго хіба?
Коли далина стала прозорою й сизою, а дзвінке повітря заспівало терпкими ранковими пахощмми, Др к втомлено потягся до бляшаної лямпи й дмухнув на червоний язик її. 
—А тепер що робити? Куди вдаватися, куди везти модель?— спитав Козуля не моргаючи попухлими повіками.
— Їхати треба—в суспільства помочи шукати треба. Зрозумів? Їдемо разом. Спершу до міста, потім до губерні, а, коли треба, то й до Петровського дійдемо. Дрюк зігнув свої гострі коліна аж під груди, склався мов той аршин, і почав низати на папер рядки. Коли папер був пописаний увесь кружалочками й палочками, учитель прочитав написане тихо, а потому, куйовдячи довгими пальцами волосся, почав голосно урочисто: 
В. Ц. В К. СРСР.
“Змучившися в братерській солідарності за селянським лихом, що чинить жорстока посуха,— незаможник села Корочівки Козуля, в запалі своєї пролетарської відданности, вигадав радіс-пристрій для самовільного згущення, без відому природи, водяної пари і екстреного викликання, в разі потреби, дощу.
Тому що цей вигаданий пристрій обіцяє вивести наш Соціялістичний Союз з темряв злиднів і звести його на Альпи світового панування, породивши заздрість і розор капіталістів усіх країв врожаями збіжжя, Сільрада села Корочівки прохає видати кошти на будування зазначених пристроїв". 
— Ну що?— радісно поводячи очима спитав Дрюк. 
Козуля, мовчазний і незрабний, тяжко сопучи заложенним носом, порався в кутку з такою, як і сам, незграбною моделлю. 
— Увечері ідемо до міста — сказав він Дрюкові. 
— Ідімо. Поки-що, бувайте здорові, я спати хочу.
Козуля загорнув на собі кожуха й вийшов на простір ночи. 1 вогкість, якої був повний різкий лютневий ранок, і намоклі вуса, й вогка липка нудьга на душі в Козулі, липко, як болото, що хлюпало в його під ногами, обліпила його соний мозок неприємною, білястою гущею; він ішов по розталих калюжах, хлюпаючи мокрими онучами в заболочених чоботах.
Силантій звечора був у попа, розмовляв із ним. Син попів—Гліб, підрядчик, через більшовицькі порядки, без діла сидів; Силантій мав був дати підряд достроїти ЄПОвську крамницю, а тут— на тобі—перевибори, нові правила пішли, бо гадина Дрюк з Козулею верховодити стали.
Думав Гліб через цей підряд своє хазяйство опорядити, худобу в Кечетихи, червоноармійки, купити. А тут- маєш собі... До живих печінок допекло, все порушилося перед попом, Глібом та Силантієм. На всіх-би воно кооперативної деревні вистачило...
Пізно вночі приїхав з станції Тюха. Симка перед ним, як сука, задом крутила, вилаялась по-московськи й хрустячи, мов піском, зубами, побігла сизою вулицею. 
—У-а-ух!— врізався в ніч соромицький покрик Ситантіівасина. Зорі спустилися до обрію; на білій смузі небосхилу закурився, мов козоча ніжка, димаря цукроварні; за токами повітря задзвеніло, як сокира.
Коли Тюха проїздив повз попове обійстя, Гліб хрипко гукнув йому: 
—Гюхо, Тюхо,—це ти? А мені не дрихається, Тюхо...—позіхнув, ліниво одмахн- УЕСЯ широкою долонею від тривожних думок і сів на призьбі.
Тюха спустив ноги з воза й спинився. 
—А вчитель з червоноармійцем, так і так їх матір, сидят при лямпі й пишуть... Гасу не жаліють;- хоч ти лусни... 
—З світу їх зжити треба доноси пишуть, ліниво промовив пошепки Гліб, потім блиснув очима, схопився враз і верескливо, по-бабському, засипав на всю вулицю:
— Ліс возити не дають, Силантія проти нашої волі скинули, Остапа до міста за калавуром погнали. Не піде це їм, гадам, плазом... 
З перекривленими судорогою щелепами, нахилився до Тюхи й сказав: — Турнемо разом- і кінці у воду... Розібрав? Догадався? 
Тюха покопався в сіні: 
— Тут розуміти нічого. Давно так.
Вони, не дивличись одно одному в обличчя, мовчки вхопили одно одного за руки; Тюха скочив на воза й сердито стьобнув по-під черево коняку. Настав день; сонце пронизувало сніжевим промінням землю; Тюха вийшов на вулицю, витяг для свята сороківку й вихилав, смокчучи жовтим ротом із шийки. Горілка бовталася в пляшці, булькала баньками, а сонячне проміння так саме хмільно грало на склі пляшки, як Тюшині посоловілі очі.
Козуля голосно плямкав, запихаючи у рот хліб із салом. Тюха побачив червоноармійця, що стояв біля воріт, і сплюнув в його бік. 
— Стрівай, собача душе, взнаєш ти мою руку... З діброви повіяв вітер і одніс слова в другий бік...
Горпина загреміла відрами—без молодиці самій тепер воду носити доводилося; Козуля пішов до Ради — треба було до вечора діла поробити і Сохрона попередити. 
— Чого-ж ти хату кинув?
Козуля зневажливо махнув рукою й зашкарублими пальцями витяг картчастий кисет. 
— Увечорі з Дрюком машину до міста веземо До Ради треба зараз. В старої немов щоки лопнули, блискучі очі затягло, обличчя якось ізбіглося. 
— До міста? Свят, свят!—та чого це?
Повернуся Козуля, як ведмідь той клишоногий, і боком виліз у сіни. Стара з переляку немов на п-іваршина в землю провалилася й коромисла випустила. Любила Горпина словом з бабами перемовитися — одірвала босі ноги від землі й кинулась черевом і пласкими грудьми, до журавля коло юродивої кринички.
Силантієва крива наймичка брала воду; підбігла баба Горпина. 
— Пусти, серденьку, мій бо до міста над-вечір збирається з учителем. 
—З учителем?- протягла клишонога й підняла чорну й волохату, як в курки, ногу. 
— Ой Горпино підірвалася я—гризь замучила... Силантій з двору згризею жене.
Козлиха витягла цебер. 
— Не підбився вгору Силантій. Волі йому немає. Шабаш, серце. 
Наймичка повела білим оком на Кривулиху й пішла від колодязя, мовчки, скам'янівши з тяжкої думки про хазяїна. 
Козуля запріг булану кобилу. Кобила махала гривою й не давала протягти посторонків. Козуля узяв її за вуздечку й повів на вулицю. Накрив сіно квітчастим килимком і посадив небогу — сирітку Марусю; поправив на кобилі шлейку й пішов у хату.
— Зараз надійде... Дрючок, — сонно проповзла в Козулі думка; він загорнув пристрій полою кожуха й виніс до возу на вулицю. 
Дяк Філантій зліз на дзвіницю й вихилився з вікна. 
— Чи чула новину? Голова наш удвох з учителем буряки до міста повіз на спекуляцію... — заспівав з високости піднебесної аргангльським голосом дяк.
Тюха перекрутився, як в'юн, й штовхнув у бік посоловілого від жіночого хмелю Гліба. 
— Чи чуєш? Правду кривоокий гавкає... 
разу по землі, no-над вербами, а далі по-над річкою сонно поплив дзвін із дзвіниці.
Козуля щільніш запахнув кожух і заховав носа у вовну. Дрюк зігнувся в дугу, зарив свої кістляві ноги в колюче сіно й, синій од вітру, що дув у лице, вхопився за одноокі окуляри, що мало не впали з носа.
Короткі Козулини ноги впиралися в Дрюків живіт. З кужушиння вчувся тоненький голос вигадника. 
— Слухайте-но, ви не засніть, бува, Трифоне Пудовичу, а то пристрій ногами роздавите...
Через кілька хвилин Дрюків ніс уткнувся в пухке Козулине плече й голова схилилася на кожух. Хоч їх на возі й підкидало, вони посунули і, міцно обнявшися у твердому сні, не чули, як за ними виростав із землі тривожний гучний топіт кінських копит...
Дрюк прокинувся, витяг шию й дужче загорнув поли шинелі. Повернувши голову вчитель крізь темряву роздивився, що за возому верхами їхали Гліб—попів син і Тюха - Силантіїв.
Степ, що відпочив був від денного шуму, зненацка здригнувся, прорізаний вістрям пострілу... Дрюкова голова якось дивно зсунулася набік,окуляри впали з носа, а довги ноги, безсило роз'їхавшись в різні боки, жахливо стреміли з воза, як дві дрючини...
Козуля солодко потягся, підніс був руки до злиплих очей і теж ураз застиг в несподіваній посмішці з чорною мушкою коло скроні. Червона стрілка полохливою ящіркою майнула по його губах униз, закрутилася вузлом в жорсткій щетині неголеної щоки й гарячою, течією залила кожух.
Булана кобила стала й тривожно втягла в себе повітря, насичине духом крови. Знову степ поринув в тремтячий кришталевій тиші…
Топіт копит поволі віддалявся від Довгої Балки; впоперек дороги - коло спуску в балку —понурно стояла булана кобила, настороживши вуха, чекаючи сонного оклику мовчазного Козулі...
Але обидва вони - й довготелесий Дрюк і сільський вигадник Козулянерухомо лежали один коло одного, дивлячись один одному в обличчя усміхненими скляними очима, повними живої думки про втрачене сільське щастя.