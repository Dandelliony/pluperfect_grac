«Ку-Клукс-Клан»
«КУ-КЛУКС-КЛАН!» В цьому є щось металеве, холодне, що нагадує ляск рушничного затвору.
Може, тому й добрано таку назву. Вона дорога, мила та приємна для вуха бандита, лицаря дрюку й проїзжої дороги.
Що ж воно таке за «Ку-Клукс-Клан»? — Хуліганська організація. Її дух — реакція, сваволя.
Ще 60 років тому, під час «визволення» чорних, в Америці повстала тайна організація «Біла
Ліга», яку підтримували поміщики-рабовласники.
Метою «Білої Ліги» було закріпостити чорних.
Вона всіма способами перешкоджала владі здійснити зрівнання чорних рабів із їхніми білими хазяями.
Це перша стадія. Це зародок організованої хуліганської реакції.
«Біла Ліга» —  прародителька сучасного «Ку- Клукс- Клану», що грає видатну ролю в суспільному житті «вільних» штатів.
Члени «Білої Ліги» нападали на муринські сім'ї, вбивали їх, мордували.
Білий халат і білий ковпак, що закривав і лице, з попрорізуваними в ньому дірками для очей, таємничі постаті, подібні до казкових мерців, що повставали з могил, - все це наводило жах на заляканих, забобонних муринів.
Отака та «Біла Ліга».
Друга стадія – це вже хуліганство «романтичне».
За імперіялістичної різанини старе «товариство» відродилося під новою назвою «Ку-Клукс-Клан».
До нього пристала «золота молодь». Пересичені життям, молоді діди знайшли новий змисл для свого дегенеративного існування в конспіративно - театральній комедії. 
Таємничі знаки, таємнича одежа, тайні збори, нічні паради, клятви, присяги обов'язково при нічніх обрядах, яскраве, зловіще полум'я, що прорізує непроглядну пітьму. 
«Ку-Кукс-Клан» зрадив свому попереднику. 
Він позабув про муринів, обравши своїм об'єктом робітників. Зразу, як повстав, «Ку-Клукс-Клан» показав свою лінію. 
Загони білих саванів нападали на оселі робітників запідозрених в революційних настроях. Жертву звичайно завозили в ліс і там. чинили росправу.
Бранця прив'язували до стовпа, били батогами, вирізували на тілі літери «К-К-К», пекли на вогні. 
Мордуючи свою жертву, члени ватаги мовчали — ані пари з вуст. Вчинивши розправу, бандити розходились по домах і на другий день ніхно вже не міг пізнати катів у виборних паничах — синах банкірів, фабрикантів, купців. Так було спочатку. Тоді настала третя стадія. «Некорисливість», «робота» для власної втіхи відійшли на задній план. Робітничий рух шириться; і самих жовтодзюбих любителів стало вже мало. По великих містах почали організуватися спеціяльні загони, що за добрі гроші пропонували свої послуги капіталістам. 
Ці загони складалися вже : усякого наброду: прогоріли франтів, салдатів «американського легіону», волоцюг, злодіїв, убивців.
Банда стала набирати організовану форму. В де-яких місцях утворено спеціяльні технічні школи для членів «Ку-Клукс-Клану». З тих шкіл випускають кваліфікованних «робітників-штрайкбрекерів». Власті, звичайно, потурають бандитам. 
По вулицях Ню-Йорку, Вашингтону, по великих і малих містах «вільних штатів» час від часу «Ку-Клукс-Клан» демонструє свої сили, уряджуючи паради-маніфестації. «Ку-Клукс-Клан» субсидують трести, банки та окремі промисловці, але охорона інтересів капіталу — його початкова мета — чим далі набірає все більше й більше політичного характеру.
Крім того, що члени «Ку-Клукс-Клану» силоміць намагаються зривати страйки, — вони й на вулицях вчиняють бешкети під час робітничих демонстрацій. 
Особливо жорстоку боротьбу з американськими фашистами провадить революційна організація індустріяльних робітників всього світу — «Ай-дабль-дабль-ю». («І. W. W.»).
