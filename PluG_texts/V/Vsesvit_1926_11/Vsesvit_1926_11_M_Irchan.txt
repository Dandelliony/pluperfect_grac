Антон Сінклер.
Ми не помилимося, коли скажемо, що американський письменник Антон Сінклер є сьогодні найбільш популярним письменником —  цілого світу. Твори Сінклера мають масового читача у всіх країнах земної кулі. Читає їх в першу чергу, пролетарська класа, читає й буржуазія. Та фактом є, що найменш популярним Сінклер як письменник, є в своїй рідній країні - Америці. Причина цьому проста: Найсильніша в світі буржуазія і її велетень — преса — від ряду літ бойкотує твори Сінклера. Сам письменник в розмові з редактором «Ліги авторських бюлетенів» каже: Великою радістю є для мене вістка, що один примірник мого твору читали десятки людей, в'язнів, шахтарів лісових робітників вчителів і професорів. Я одержую листи з полудневної Америки, з Аляски і Нової Зеландії, з Індії і Радянського Союзу. Багато моїх книжок, про які ви ніколи й не чули в Америці, роспродані у Великій Британії і її колоніях, в Германії, Італії, Голандії, Данії, Скандинавських країнах, від Фінляндії до Сербії. Буквально мої твори видержали сотні видань, а зараз видаються теж державними й приватними видавництвами Радянських Республік...
Ці слова на перший погляд можуть здаватися цілком звичайними, але коли ми візьмемо під увагу, що в рідній країні Сінклера є 120 мілійонів населення, а тираж творів письменника в другому — третьому виданню доходить до 100 тисяч, тоді ми зрозуміємо, чому самий автор «відкриває» таємницю редакторові «Ліги авторських бюлетенів», родовитому американцеві, що по за Америкою повиходили і роспродані його твори, про які в Америці й не чули. Американська буржуазна преса нічогісінько не пише про Сінклера, окрім пасквілів, які в ряди-годи з'являються. Був час, коли паперові трести відмовились продавати Сінклерові папер на друкування його творів. І Сінклер друкував на найгіршому афішному папері, який дістав хитрим способом. В буржуазних журналах і газетах ви не найдете рецензії про пролетарського світового письменника на нові твори Сінклера, навіть з журналістичного обов'язку їх немає. Великі й менші видавництва відмовлялись друкувати його твори і автор був приневолений видавати їх власним коштом, поборюючи ріжні труднощі. Робить це й по сьогоднішній день.
А. Сінклер і Україна. В звязку з моїм листуванням з А. Сінклером я відкрив йому свій намір написати про нього довгу статтю до харківського «Червоного Шляху» і прохав допомогти мені в цьому. Письменник радо погодився і в моїх руках є надзвичайно цінний та багатий матеріял про цього своєрідного і дивного американця, про якого кажуть, що він «пророк без поваги у власній країні». І коли я тверджу, що Сінклер є найбільш популярним письменником в світі то обгрунтовую це голосом всесвітньої преси. В моїх руках є уривки 66 газет проріжних націй з усіх частин світа: Европи, Азії, Африки, Америки, Австралії. Немає ні одної країни, в якій не писали б про Сінклера і його твори. Особливо після імперіялістичної війни Сінклер став найбільш голосним у світі, але ударним твором його, що розніс ім'я його по світі — були «Нетри».
Про Україну й українців Сінклер до недавна мав дуже туманне поняття. В першому листі до мене він навіть питав, чи Україна входить в склад
СРСР. Та коли я почав докладніше інформувати його про свою батьківщину він зацікавився чимало. Прохав надіслати всі його твори видані українською мовою, пропонував мені перекласти де-що з новіших його творів. Правда, доводилось круто, бо 35 мілійонова моя нація з 28 книжок Сінклера має на сво'ій мові заледво декілька і тих годі достати з України для автора. Прохав, писав, пояснював і на тому закінчилося. Навіть фотографій з постановок «Джімі Гігенса», якими письменник страшенно зацікавився, не достали.
Мимоволі нагадується мені маленька чеська нація. Кожний новий твір Сінклера появлявся в Празі найбільше в 3— 4 місяці після виходу його в Америці. Звичайно, переклади авторизовані і гоноровані. А Україна находиться в тому вигідному положенню, що не потребує платити гонорар авторові, бо твори Сінклера в СРСР є державним монополем і коли що будь появиться російською мовою за його згодою, автор не має ніяких претензій і до виходу тих творів на мовах інших національності в, що входять в склад А все ж таки скільки творів Сінклера появилося досі на українській мові? Хай мені пробачать, кому це болісно, але помимо буйного розвитку на Україні, ми все ще їдемо волами... 
Один з українських пролетарських письменників, коли довідався, що я переписуюся з Сінклером, між іншим пише мені з України:
- Може він (Сінклер) що писав і з приводу української літератури хоча б загальні міркування. Цікаво було б почути...
І я теж скажу. А діло в тому, що як я вже згадував, до недавна Сінклер майже нічого не знав про нас. В його пре багатій бібліотеці є книжки на ріжних мовах світа, окрім, звичайно, українських. Про українську літературу він цілком нічого не знає, коли не рахувати тих побіжних інформації, які я подав йому (нова революційна українська література, визначніші наші письменники, літературні організації на Радянській Україні, тощо).
«Коли я поінформував його про Те, що частина українських земель находиться під п'ятою польської шляхти, румунських бояр і чеських панів, а трудові українські маси від ряду літ в обіймах білого терору, Сінклера вразило це до глибини серця. Згадуючи про Західну Україну, писав мені:
... Я переконаний, що незабаром гряне знову велика хвиля революції і хоч це рівнозначне тим стражданням, що були в Росії - все таки наступить велика зміна... Ці слова великого письменника дають нам змогу пізнати сучасні погляди його. Вірить він в одне вирішення долі працюючих в буржуазних країнах: революцію, після якої «наступить велика зміна».
Як працює і живе А. Сінклер. 
Досі я не мав змоги бачитися особисто з Сінклером. Нас ділить приблизно 2.000 англійських миль. Але здається мені, що цей великий американець перевів росподіл своєї праці до крайности. Кожного дня одержує він сотні листів з ріжних країн світа і відповідає на них найдалі через день. Треба одначе знати, що на найважніші листи відповідає сам письменник. коли не рахувати технічної роботи, яку виконує машиністка. Окрім великої літературної праці Сінклер має час цікавитись громадськими справами, давати лекції, писати власні циркуляри (бюлетені) до своїх приятелів про власну працю, бути в курсі справ світової політики, обов'язково кожного дня займатися хоч годину-дві спортом (улюбленою його грою є теніс).
Сірклерові зараз 48-й рік і як сам він пише «люди дивуються, як я можу виглядати таким молодим. А я відповідаю: «Живу надією». Франк Геріс (з Англії) малює такий портрет Сінклера: «Мужчина середнього росту, сильно збудований. При першій зустрічі нагадував він мені письменника Уельса, але риси його були ще більш звичайні, а чоло ширше. Очі теж повніші світла і лагідніші, живіші, можливо розчаровані, спокійні, нарікаючі. Обличчя гарне, зрівноважене, піддержуване безпосередньо чемною рішучою манерою ...».
Цікавий спосіб писання творів у Сінклера. Коли назріє в нього сюжет, він довго обробляє його в своїй уяві. Як сам каже — «Днями й ночами, цілими тижнями». При цьому він розвинув свою пам'ять до того ступня, що навіть по місяцях пам'ятає уложені в своїй уяві цілі сторінки твору. «Я ніколи не покладу пера на папір, доки немає цілих, сторінок в голові... Мені тяжко контролювати себе. Цим я хочу сказати, що мій розум утікає швидче доки я знаю, і я ганяю за де-якими думками внутрі себе. Я ніколи не бачу людей по природі, незнаю а ні їхніх очей, ні волосся, нічого...».
Тому, що Сінклер не має доступу до американської преси, інформує він своїх читачів та приятилів окремими циркулярами (обіжниками), які видає час від часу англійською мовою і розсилає. В тих циркулярах пише він про свої найновіші праці, відкриває свій план, а часто і звертається за грошевою допомогою на видання нових книжок. Окрім своїх літературних творів Сінклер видає чимало дрібних агітаційних брошур, з яких читач довідується про успіхи творів Сінклера по за Америкою, про голоси преси цілого світа, визначніших письменників ріжних націй і т. інш. Словом, Сінклер приневолений сам собою агітувати, бо ніхто інший цього не зробить. Це може видатися дивним, але коли зважити, що надзвичайно продуктивний письменник в такій великій країні як Америка залишений самий собі, бойкотований всесильною пресою капіталу, що держить міцно в своїх кігтях подавляючу більшість працюючих мас, то ніхто певно не стане дивуватися, чому робітничий письменник сам за себе агітує. Як би не робив він цього, то давно пропав би. Він же не тільки автор творів, але й видавець тих творів. Бувають випадки, коли книгарні не приймають для роспродажу його книжок. Хіба дивуватися цьому, коли в сьогоднішіх часах країни найвищої культури судять людину за науку еволюції.
Нещодавно Сінклер звернувся до своїх читачів, прихильників та приятелів і товаришів, за грошевою допомогою для видання власних творів. Пропонує він свого роду кооперацію. Один пай коштує 12 доларів, Його власник одержує від Сінклера посвідчення на 10 доларів, які може одержати коли будь на протязі 30 днів. Крім цього, пайщик одержує на 5 доларів кожного роду книжок Сінклера. Цю «кооперацію» назвав письменник «Сінклерів позичковий план».
Дуже цікавою книжкою Сінклера, одною з новіших (1925 р.), є «Момонарт». Насправді — це теорія культури, написана в прикладний і приступний для всіх спосіб. Ця книжка матиме напевне великий успіх, особливо серед письменників та інших культурних робітників. Чимало говорить Сінклер в «Момонарті» про визначніших письменників, які вже не живуть, бо як сам каже в «Момонарті» — «я безпечно лавірую допікаючи помершим авторам, які не можуть вже посуджувати мене, що я так говорю про них. В цій книжці Сінклер між іншим каже:
«Все мистецтво є пропагандою. Є воно універсальною і неминучою пропагандою, часами несвідомою, але частіше навмисною пропагандою». Визнаний мистець якої будь доби — це людина що симпатизує правлячим класам тієї доби і висловлює їхні інтереси та ідеали». Надзвичайно цінні відкриття робить в «Момонарті» Сінклер про Джека Лондона, О. Генрі (Біля Портера), Анатоля Франса й інших.
Джек Лондон, за словами Сінклера, був справжнім королем повістярів. .Дав він нам найбільшу спадщину геніяльности й розуму і це, що Америка зробила з ним, просто болюче». Джек Лондон — був алкоголиком. Пив, щоб «лікувати хворе горло», але декілька днів перед смертю він все таки голосував за «суху Каліфорнію» (за примусове заведення тверезости).
Великий успіх мав Дж. Лондон в жінок і в цій царині міг він похвалитися чималими «здобутками». В своїй статті «Що життя значить для мене», він вилив своє росчарування після того як він, колишній босяк, проліз в панські покої. Ось, що писав він: 
... «Де вони ще не були переповнені гнилю і не пересякли брудом життя, там нагадували вони тільки живих трупів... Визнаю, що жінки ці були роскішно, прекрасно одягнені, але на моє наївне вдивування переконався я, що були вони з тієї ж глини, що й решта жінок, яких доводилося зувстрічати мені в льохах... 
Воно правда, що ці, прекрасно зодягнені, гарні жінки щебетали про солодощаві ідеали, про дешевеньку мораль, зле — помимо цього все ж домінуючою ноткою їхнього життя був грубий матеріялізм. Які ж сантименатально-егоїстичні були вони. В кожній дріб'язковій доброчинності брали вони участь і прекрасно знали при тім це, що пожива, яку вони їли і прекрасні модні одяги, які вони носили — були куплені за дивіденди зрошені робітничим потом, ба навіть самою проституцією»...
Взагалі, Сінклер надзвичайно високо цінить Джека Лондона, хоча за життя останнього вони обидва мало коли погоджувалися.
Коли кілька років на Україні і в Росії стали дуже популярними короткі оповідання О, Генрі, я теж зацікавився цим письменником і— на велике здивовання не міг в Канаді достати його творів. У великих книгарнях навіть не чули про О. Генрі, Сінклер сказав декілька інформаційних слів про цього письменника (не забуваючи подати докладну дату його смерти), а в кінці додав: 
Докладніше довідаєтесь про О. Генрі з моєї книжки «Момонарт», яку засилаю вам рівночасно з листом... Дійсно, розділ присвячений О. Генрі в «Момонарті» незвичайно цікавий. Сінклер розкриває ціле життя О. Генрі (правдиве прізвище Біль Портер), багате на ріжні пригоди. Справа в тім, що в тюрмі, де сидів невинно понад три роки О. Генрі, зійшовся він в славним потяговим бандитом О. Дженінгсом, який стоваришувався з пізнішим письменником (О. Генрі) і написав доволі цікавий твір про себе і про О. Генрі «На дні  з О. Генрі».
Талановитого письменника зіпсувала тюрма і скалічила на ціле життя. Характер його був дуже слабий і Сінклер несимпатично висловлюється про цього письмениника, теж алкоголіка, підкріплюючи свою апатію доказами. В кінці каже:
- «Твори О. Генрі є алкоголічні твори й займають вони алкоголічне становище супроти життя»...
Анатоля Франса Сінклер називає «безсмертним бунтарем». Розділ присвячений пам'яти Франса, кінчить Сінклер в «Момонарті» так:
- «Цікаво було стежити за некрологами, що з'являлися з приводу смерти Анатоля Франса... Наші літературні огляди трактували його все як великого майстра-французької прози, як найбільшого іроніста, гідного традидій Рабеле, Вольтера і Ренана. Вони залишили для радикальної преси почитати Анатоля Франса, як «Хрестоносця» і «червоного знаманоносця». Я питаю вас, джентльмени від літератури, чи знаєте, яке може бути ще більш життєве речення, ніж оце: «закон в своїй величності забороняє однаково як багатим і вбогим спати під мостами, жебрати по вулицях і красти хліб...»
Письменник про себе в своїх циркулярах. 
В найновішому свойому циркулярі до читачів і прихильників Сінклер між іншим пише: 
«Ми одержали від наших німецьких видавців п'ять грубих томів. «Повна збірка творів Аптона Сінклера». — Госиздата (Державного Видавництва) в Москві ми одержали список ріжних видань наших книжок, друкованих в Радянському Союзі, не рахуючи нових перекладів, але рахуючи окремі твори в числі 69. Майкел Голд, що недавно повернув з СРСР, пише мені, що й цей клас людей, який в Америці знає Чарлі Чапліна і Джекі Кугена, в СРСР знає Аптона Сінклера». Японський перекладач Нетрі доносить нам, що книжку видруковано, але уряд Токіо наказав видавцям стягнути назад роспродані примірники і викинути останні розділи про соціялізм. Японський переклад «Момонарта» вийде незабаром. З Варшави ми отримали пропозицію видати 20 моїх творів в формі дешевої бібліотеки по 0,95 злотих за примірник (коло 13— американських центів). Один чеський видавець повідомив, що всі книжки досі надруковані. Є в нас огляд (ревю) «Момонарта», присланий по радіо австралійською партією праці. Маємо теж листа від українського письменника, в якому пише він про те, як на Україні грають мої інсценізовані твори та пристосовують мої повісти до сцени. Ми заложили книжні агенції в Лондоні, Індії і Полудневній Африці. Нас повідомляють, що читачі обмінюються моїми книжками на Яві, в Гондурасі сландії».
До Сінклера особисто пишуть дуже багато й часто робітники, робіт ниці, студенти, вчителі. Буває що й подають йому нові сюжети, вказують про що варто написати, подають ріжні факти з місць і Сінклер завжди радо відповідає на ці листи. Він не гордує тими людськими прац ми, що часами й надокучають.
Навпаки він каже: «Я не проміняв би цього потоку листів за всі 50.000 тисячні доларові чеки, які міг би одержувати за писання сценаріїв для кіно, в яких вихвалював би діла багатих людей».
Професор О. Білецький в своїй статті «Красне письменство заходу» («Червоний Шлях» № 6, 1924 р.) між иншим пише, що біографічних відомостів про Сінклера маємо дуже замало. Я саме викінчив довшу статтю про Сінклера за його допомогою і думаю, що в ній найдеться чимало біографічних відомостів про славного письменника, діяча і політичного борця Америки, ім'я якого відоме цілому світові. Правда, не буде це вичерпуючий матер'ял, бо для цього потрібно писати цілий том, але все ж таки з наведених у великій моїй статті документів можна буде де-що глибше пізнати життя і працю Аптона Сінклера.


ІЗ СНІЖНОЇ КАНАДИ
Такий тут білий світ, що очі сліпнуть 
а довкруги в життю грязюка без кінця
і аж в країні виміряючих індіян 
святим зітханням питаєш сам себе: 
«А де-ж країна моя». 
На преріях Канади вовки виють, 
а в серці біль, як лис в лабетах — 
і страшно робиться в цій чужині 
коли подумаєш в тяжкій годині, 
що доведеться тут померти. 
Чую стогони з-за далекого моря, 
чую крик матері з Галичини
і рвуся в цих снігах, паду в болоті,
мов на мені без ліку пут. 
І я ненавиджу себе і проклинаю, 
бо тисячний раз в душі питаю: 
«Чого-ж я тут?» 
А світ тут білий, аж очі сліпнуть 
і довкруги в життю грязюка лиш одна. 
Я знаю: прийде час — 
і край мій вийде з підземелля, 
і матінка моя з сльозами втіхи 
напише мені: «Ти зрадив нас — бо був не тут, а там!»
