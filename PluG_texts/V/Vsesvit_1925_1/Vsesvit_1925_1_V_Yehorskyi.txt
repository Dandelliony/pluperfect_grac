ГАДИ.
Мовчать! С-скатіна! Ступай дрова грузить! Ваше високородіє... Як же паровоза?.. «Паровоза»!.. «Паровоза»!.. Неначе торговок на базар везеш, м-мерзавець! Ступай грузить, та щоб мені так не їхав! Чуєш? А то...
І офіцерський наган чакнув у руці... Ну про мене... буркнув машиніст і поліз на сніг. Ясно було, що послухавши такої розмови пасажирам паровозу не варт було далі залишатися в кутках його невеличкої «житлової площі», щоби не нарватись на зайві неприємности: мало яка фантазія може прийти в голову офіцерові Добрармії, особливо тоді, коли він героїчно втік із прифронтового міста й одїхав од фронту на цілих 50 верстов, та коли потяг стоїть трохи не на полі.
Будемо вантажити.—Моргнув компанії Панько (по пашпортові Іван Іларіонович Забіяков, з міщан міста Київа, нині - урядовець Міської Управи) потираючи жилаві руки—скучив за роботою...
Тю! Пізнають,— озвався Валерка. (Вибачте, Валерій Симонович Прищекин, земський агроном).
Он гайок з другого боку. Далі — село. Раніше, a-ніж за годину не скінчать. Встигнемо повернутись, — подала думку чорнява Ліна (по пашпорту — вихованка Епархіяльної школи, дочка священика з Гадячого, як і сестра її Валя, 18 років блондинка).
Ох і хороше ж на свіжому морозному повітрю, особливо після 5 годин торохтіння в жаркій, смердючій конурі паровоза—старого паровоза, що прославляє ім'я Максима Горького. Але, коли ти — скромна епархіялка, а особливо, коли твій бюст трохи підправлено—та не бавовною, а донськими, керенськими, царськими троячками—то тобі краще гуляти трохи окремо від кавалерів, у яких в прокручених палицях мапи, а в кишенях — саморобні цигарки з мундштуками... Хай уже потім роскажеш ти котрому із них —і про сонце, і про блискучий сніг і про сизий дим, і про иній, і про радість життя...
У військові часи —все по військовому: швидко, чітко й рішуче. Це прекрасно розумів стрункий офіцер Добрармії (отой самий), коли вирішив, що навряд чи встоїть проти його чарів і влади чорнява панянка, яка не бажаючи обтирати пальці мерзлими полінякам , зайшла з подругою в гайок. Головне—повести справу швидко, чітко й рішуче. Раз-раз—і в дамках!
Але він не знав про тендітних дівчат, що вміють роздавати удари кавалерам по системі джіу—джітсу. Так: знизу двома розтопірченими пучками —під очі; а подрузі—коли вона близько—зовсім зручно м'язистою рукою дати кавалерові під здуховину. Швидко, чітко й рішуче: раз-раз —і без духу!..
Коли наскочили хлопці, що здаля побачили небезпеку — вони застали дівчат нахилених над непритомним кавалером: їх руки розщібували шинелю шукаючи —ні не серця, щоби довідатися про пульс — тільки бумажника з документами... Гу —ІІ І—і! — загув, закликаючи, гудок потягу. Біжимо! А цей? Чорт з ним...
В паровозі всі вже були в зборі, крім молодого, чорного, як негр, кочегара, що прибіг, засапаний, хвилин через п’ять. Очевидно всі побували в селі за гайком: про це свідчив бухан хліба, цибуля, сало й пляшка якоїсь каламутної бурди, ковток котрої помітно впливав на настрій машиніста, кочегара і ще якогось чоловічини у замурзаній до стану юхти формі залізничника. Було людям весело: регіт не вщухав. А потяг ішов —не йшов. Бо ж йому байдуже було прийти до повітового міста на годину раніше чи пізніше гудка на заводі, де в конторі можна спитати конторщика в умовленій формі про роботу й одержати від нього адресу помешкання... Чи скоро будемо на місці Звернувся Панько до машиніста. Та хто й зна... Може на ніч... Ой! Невже не раніше?— Вихопилося у одної з дівчат.
Справа ставала гіршою. Досі щастило: вдалося влізти на паровоза, заплатити «проїздного» машиністові, добре обійшлося з посадкою (хоч і неконспіративно було збиватися всім в один куток), спекалися небажаного «ухажора». Але зараз — перспектива — лишитися без притулку в чужому місті та ще й сповненому «героями фронту» — офіцерами, що тікають далі на південь... Н-да... першпектива... — Муркнув Валерка. Треба було щось вигадувати. І противно було слухати п'яний гамір, задоволене чмакання, соромицькі анекдоти веселої компанії. Ми поліземо на тендер. Там повітря свіжіше. Лізьте, лізьте!.. Насмішкувато підморгнув залізничник. Машиніст і кочегар вибухнули реготом.
От свинота! А в цей час там, на фронті за них... Обурено заговорила Валя, коли всі вилізли в завалений дровеняками тендер. Ш-ш!.. шестая! — показав Валерка очима на кватирку в дверях паровоза. Там майнули уважно насторожені —і зовсім тверезі —очі машиніста й одразу зникли, коли побачили, що його помічено.
Справа ще гіршила. Ясно, що вони засипались. Очевидно ці залізничники — сміття, сволоч, шкурники, яким не тільки байдуже кого возити, але які ще й продадуть за понюх табаки кого вгодно —аби тільки якийся генерал установив їм порядок: брати хабарі, возити зайців, піячити... Треба було шукати виходу.
Та радитися-не було коли. Дверцята паровозу одчинилися й до них звернувся машиніст:
А-ну, гаспада, подавайте дрова- — треба ходу трохи прибавити.
Бо ще, бува, знов отой офіцер наскочить... — додав кочегар.
Хотілося Ліні крикнуть, що не наскочить... Хотілося сказати, що вони ж заплатили гроші не для того щоби тягати мерзлі поліняки... Кортіло Панькові вдарити гада: через таких ото і революції скрутно...
Та вибору не було. Важка дровеняка одна, друга, п'ята здається без кінця - падали в червону пащу печі. Зачинялися й знову одчинялися дверцята з паровозу, знову подавали, а в перервах чули п'яний гармидер. Було зимно, але не хотілося заходити грітися до машини: було чогось погано, ніби пекла печея.
Щось після третьої порції палива паровоз, отой скромний «максимка горький» ніби сказився, ніби з цепу зірвався і, сил набравшись, рванувся старими грудьми вперед шаленим ходом. Скакали поліняки на тендері, різав у обличя вітер, моргали будки і полустанки. В цьому було і приємне і неприємне. — Приємне те, що з'являлася надія прибути вчасно, не спізнитися до гудка і сьогодні ж стати до роботи, а неприємне -ох і неприємнюще ж, - свідомість того, що на дорозі до здійснення цієї надії стоять троє жилавих очевидно вороже настроєних людей і швидка хода паровоза, яка не дозволить стрибнути з тендера, вискочити із сільця.
Ну й гади!.. От гади!.. Що ти з отаким падлом робитимеш?.. іритувався Панько. — Досить було плюгавому золотопогонникові показати кулака, щоб вони гнали так що й казани не витримають...
Ні, а все таки мені цей шалений ход нагадує нашу революцію. Хто б міг подумати, що наш максимка може перти таким чортом. Це ж експрес, справшній експрес... І він несе нас уперед...
Е, киньте поезію, — обірвав Ліну Валерка. — Яка там поезія, коли цей експрес пре нас вперед — просто в зуби державній стражі й охранці. Лучче скажіть, як нам рятуватися. Питання було на часі. По всьому видно було, що потяг уже недалеко від місця їхнього призначення. А настрій у машинному —не змінявся: п'яний регіт, дотепи (очевидно на їхню адресу) і пильна стежа через кватирку дверцят.
Коли немає виходу — пробують вискочити—формулював становище Панько. Після наради зійшлися на тому, що при наближенні до міста всі повинні виплигнути з паровоза, вибравши місцину найбільше завалену снігом. Справа була лише в тому, як всім зосередитися біля дверцят паровозу, не викликавши підозріння. Але це хіба важке завдання: чи ж не всім пасажирам цікаво заглядати вперед при наближенні до рідного міста — стовпитися біля дверей?
Раз-два-три!— скомандував Панько, вилітаючи з дверцят. Перевернувшись в повітрі й боляче вдарившись об якусь грудку, він крізь цілу райдугу ріжнобарвно-узорчастих снігових зірок бачив, як за ним метнулася з дверцят друга постать, але... метнулася— і зразу зникла в паровозі, втягнута назад цілком безцеремонно чиїмись руками.
Коли зі 'становища не вдається ані вийти, ані вискочити — з нього треба вилазити. Це одне залишилося Панькові —та ще хіба одводити душу будовою словесних хмародряпів, від яких обвалилися б стелі у їхній скромній комуні, а товаришка Ліна забігла б світ за очі, забувши всі правила конспірації. Але по правді сказать і щілина, для того щоб «вилізти», лишилася мала, щоби не сказати, що її зовсім не осталося. Явки, посвідчення, гроші — залишилися у товаришів, а товариші —залиши- в рукак ворога. Потяг прибуде до міста скорше ніж Панько, — одже на станції йому вже буде влаштовано зустріч. Вже досить пізно для того, щоби напевне встигнути до конори заводу (добре —хоч пароль запам'ятав!), але ще досить рано для того, щоб не спробувати цього зробити. Тим більше, що це і є та щілинка, через яку можна спробувати самому вилізти зі становища і щось робити для рятунку товаришів ( —ох і серце ж защеміло —і хто ото його облив гарячим терпко-пекучим трунком?)
Через півгодини Панько пробираючись до заводу порожньою вулицею відчув знайоме почуття: за ним стежили. Більше того: за ним була погоня. Він прибавив ходи. Погоня — собі. Все ясніше чути рипіння снігу під важкими чоботами. Ворог отверто гнався. Озирнувшися звичним моментальним рухом, Панько пізнав: спереду був чорний, мов негр кочегар. А за ним — далеко,— мабуть, поліцаї й жандарі.
Одразу зорієнтувавшись Панько нирнув у порожній провулочок стиснувши в руках бравнінга. Кроки ближче... Тут... —Т-ти гад! Стій! — прошепотів Панько наставивши перед баличчя зрадника рурку револьвера. - Ти чого тут? А де товариші?..
Я... я... забув передати бумажника... Він вам здасться... Що за бумажник?! Кажи правду, а то зразу! І рурка револьвера порівнялася з чорним лобом. Бумажник отого офицера... я його забрав... Він вам здасться... А ваші переказували, щоб ви йшли прямо на Пушкинську 17... Спитали того, кого мали штати в конторі... Ре-во-лю-ці-я, — На останку видушив із себе негроподібний післанець, протягуючи Панькові бумажника з золотою монограмою. Що?!.. Спасибі.. Вибачте... Тьху!.. Ре-воль-вер... От чорт!.. — Зовсім заплутався Панько. А веселий кочегар не знати й як зник у порожній вуличці провінціяльного міста, де паролем революція, а одзивом револьвер.
