ГАЛИЦЬКА БІДА
Після нечуваної війнової хуртовини, яка так свавільно пройшла цілою Галицькою землею настала також нечувана руїна господарчого життя, серед якої мусить тепер животіти галицьке селянство. Нищення польською владою народніх шкіл, підбирання землі під мазурські колонії стягання спеціяльних податків і «припадкових данин» довели галицьке селянство до того, що воно масово залишає свої оселі й емігрує за «Великий Став» шукати свого щастя в далекій Канаді та Бразилії, на чому знову стараються заробити щось свої ж таки «патріоти», творячи на спілку з корабельними товариствами («Сanadan Paciffe») т. зв., «комітети опіки над емігрантами». Голоси роспуки, які тепер доходить із ріжних еміграційних пунктів Бразилії, свідчать про те, що така «опіка» дійсно не даремна і що патріоти» дійсно де-що заробляють... Наслідком того галицьке селянство залишилося на ласці долі, яка чим далі, тим стає важчою і так протягом одного лише останнього року дійшло до того, що т. зв., «куряча сліпота» стала «характеристичною хлопською ознакою» майже цілого Покуття. Цьогорічна голо духа та безоглядне стягання податків «очистили» галицького селянина до останньої сорочки і зробило його вічним наймит кожного орендатора та спекулянта які за безцін користуються з його важкої працею. Так наприкл., за день праці в економії плотиться не більше, як один польський золотий, що на наші гроші є коло 35-ти коп., а за корець картоплі, яку селянин привозить до міста п'ятнацятиверстовою заболоченою дорогою дають усього лише три польських золотих. Не продавати селянин не може, бо під загрозою найстрашніших кармусить платити належні податки. Отже нема що й говорити, що селянство чує незвиклу тривогу й жалібно хапається за кожне нове слово, яке тільки говориться про його будучину. Завдяки польонофільському «курсові» митроп. Шептицького, церква стратила всяке своє значіння, чим знову користуються всякі євангелистичні проповідники («прічери») з-під крила «брата» Форда, які приїжджають сюди аж із Америки й ширять тут свою «науку». Ця «наука» базується головно у Станиславові коло ;часопису «Віра й Наука», поруч якого веде свою «оздоровлюючу акцію» орган хлібоїдів Селянський прапор. 
Взагалі, як Станиславовщина, так Покуття і ціла Гуцульщина і стали тепер тереном діяльности найріжномаїтіших руїнників селянського життя, під галас яких цілком незалежно й цілком органічно зростає нова думка,яка знайде свій вираз у майбутньому. Про те майбутнє, може свідчити цей характерний малюнок оселі галицького селянина, який ставши пролетарем, мусить ще ! стати свідомим свого класового становища.
