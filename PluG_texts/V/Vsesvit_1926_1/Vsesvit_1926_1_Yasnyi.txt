КАМ'ЯНКА.
(Черкащина)
Тихо падали сніжинки, як ми покинули станцію і рушили покрученим шляхом до містечка Кам’янки. Кам'янка історична. Нещодавно минуло сто літ, як тут, у володінні пана Давидова перегорнула сторінку історії революційна завірюха декабристів. Сто ліг стерли з лиця Кам'янки певні ознаки цього руху, але спогади живуть.
Живуть вони в переказах кам'янських сторожилів, а більш усього в пам'ятках старовини, що таємниче хоронять в собі декабристське повстання. Але спочатку про Кам'янку Радянську. Кам’янка містечко лежить по залізничому шляху Київ Ростов, в 3-4 верстах від ст. Кам'янка. Нині Кам'янка містечко промислове: має цукроварню і сірникову фабрику.
Скупчення в цих промислових місцях робітників сприяє розвиткові торгу що звив собі місце в осередку містечка. Переважають крамниці кооперативні. Але й не без крамарів... Населення у містечку спролетаризоване і живе або з цукроварні, або з сірникової фабрики. Кам'янка містечко на горі, низом по річці Тясьмин розкинулось Кам'янка село.
Кам'янка село півколом огортає цукроварню і зникає геть поділене в свою чергу на сторони Покровську і Миколаївську. Село колись панське, містечко володіння Давидова. Якраз у містечку і схоронились деякі пам'ятки «декабристського» руху. Парк. Власне не парк, а рештки великого панського парку. Лежить він на горі над річкою Тясьмин, по шляху на цукроварню. Біля 80% дерев цього парку вирубано і на том місці росте буйний молодняк.
Цей парк сто літ назад давав притулок членам південної групи «таємного товариства» («Декабристів»), що гостювали в пана Давидова, теж декабриста. Збиралися вони не просто в парку, а, з переказів, часом у кам'янній гроті тут-же в паркові а часами в панському будинкові, що стояв, за одною версією в паркові, а за другою в селі Кам'янці на Покровській стороні.
Що-ж уявляє собою грота? Вище ми зазначили, що парк лежить над річкою Тясьмином, спускаючись дуди крутою горою. От в цій горі й зроблено гроту. Зроблено її півколом з доброї паленої цегли і міцно оштукатурено. Місцями штукатурка опала, а місцями, на горішних карнизах залишилась і по сей день, припавши лише мохом.
Дверей немає (знято). В середині грот кругла і також старанно виложена знизу до верху тією-ж цеглою. Ні вікон, ні якихось дірок взагалі немає. Коли зачинити двері, то в цій гроті, можна стріляти з гармат — не почує ніхто.
Здається от, що ця грота побудована виключно для підпільної революційної роботи (таке уявлення), хоч говорять, що пізніше в цій гроті переховувались фрукти. Між иншим ніяких натяків на присутність поблизу так в минулому як і нині, фруктового саду - немає.
Недалеко гроти, коли дивитись на не?, так як вона є на фотографії ліворуч буде церква. Церкву збудовано за п’ять років до народження «таємних товариств», а саме 1811 року поміщиком Давидовим, і зараз вона стоїть пусткою (до речи замкнена 12-ма замками).
Яке має відношення до декабристського руху церква? Майже ніякого! Але ми кажемо про нею лише тому, що вона була німим свідком подій які розгорталися під її хрестами в парку. Оце й все, що є в знаменитому паркові.
Розказують, що до революції, парк охоронявся сторожою і про існування грота не знав ніхто. Коли-ж його було знайдено, думали що це звичайний льох (відціля й балачки, що там були фрукти). Розвідку продовжуємо. Чим-же кінчилась справа декабристського руху в Кам'янці? Покинемо на хвилину парк і підемо на дворище теперешньої цукроварні. Там серед велетенських заводських будов, стоїть над широкою канавою млин. Млин цей кам'яний, круглий, двоповерховий, збудований, видно, добрим майстром, бо схоронився в колишньому свойому вигляді.
Тут-же коло млину жолобок, яким спадає вода. Є підстава гадати, та воно так і було, що спочатку млин побудовано під водяну силу, але згодом тут опинився за механика німець Шервуд. Що і мав робити механик Шервуд у водяному млині? Є гадка, що поміщик Давидов замислював поставити, коло млина машину із цією метою закликав Шервуда. Але чи була там машина, чи молов нею механик Шервуд — невідомо.
Відомо лише одно, що цей Шервуд змолов щось инше, а саме — донос на декабристів в Кам'янці, де їх і викрито в панському будинкові. На цьому розвідку і закінчуємо, але як кажуть, «за одним заходом» перейдемо до не менш історичного «зеленого» будинку.
Зеленим будинком звуть Кам'янчани Давидівський будинок-гарем, що в свій час був схожий з кущем дикого винограду (нині винищений). Стоїть цей будинок високо над річкою знов-же таки Тясьмином.
В ті часи жив тут славнозвісний поет Пушкин, що підчас вислання на південь, частенько гостював у декабриста Давидова. На цю пору відносять відому Пушкинову поему «Цигане», що Пушкин очевидно по бесарабських вражіннях оброблював її в Кам'янці.
Це підтверджується що й переказами Кам'янчан, що по річці Тясьмин недалеко будинку, де гостював Пушкин, довгий час стояли табором цигани, викликаючи у Пушкина спогади з бесарабської подорожи. Оце й все про що ми довідались.
