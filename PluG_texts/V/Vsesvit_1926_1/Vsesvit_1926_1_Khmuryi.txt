Художник Ол. Хвостов
Ми пишемо цей нарис з нагоди постановки в Державній Опері «Мадониного намиста» Ферарі, що йде в оформленні художника Ол. Хвостова. Цю постановку ми вважаємо значним поступом наперед нашої Державної Опери й тому вирішили перемовитися з українським громадянством про одного з її творців, сягнувши no-за первісну причину.
Власне й не Хвостов, а Хвостенко. Хвостов пішло з життєвої необхідности, коли художник, бувши учнем Московської школи живописи, різьбарства та архітектури, мусив ховати своє справжнє ім'я за надуманим прізвищем.
Після виходу зі школи 1916 року відбулись перші кроки художника на театральнім кону та в живописи, взагалі, там таки-ж у Москві. Тоді вже в театрі твердо стала на ноги так звана живописна декорація, запроваджена там учителем нашого художника знаним і славним майстром кону й декоративного пано Коровіним. Ці то декоративні принципи й засвоїв першими зараз після школи Ол. Хвостов і довго потім з ними не розлучався, коли став працювати в театрі й самостійно.
Одначе в Москві художникові не пощастило стати майстром значних театральних робіт, та й завданням цього нарису є оцінка його роботи на Українськім театральнім кону, де він знаний більше театральним майстром, про це й буде далі наша мова.
На Україну художник прибув 1919 року й почав уперше працювати в Київі. Тут власне й почався розвиток його мистецького світогляду, вироблення й усталення принципів роботи та усвідомлення ролі художника в театрі. Ми говоримо почався, бо часи громадянської війни не сприяли розвиткові мистецтва взагалі. Кілька постановок в театрі Бергоньє й «Гальку» за режисурою Курбаса в муз. драмі є все, що можна згадати з цього часу. Натомість життя зажадало тоді від художників своєрідного характеру мистецтва — агітаційного революційного плакату й малюнку, над цим більше й довелось художникові працювати, служивши в Наркомвоєні.
Визначити шляхи розвитку й характер та принципи театрального декоративного майстерства його дається тільки з 1920 року, як він почав працювати в Харківських спочатку російських, а далі українських театрах З 1920 до 23 року наш художник багато працював на театральнім кону й дав художнє оформлення низці постановок в Героїчнім театрі: «Містерія Буф» Маяковського, «Цар голод» — Андреєва, «Армія в місті», — Жюль - Ролена, «Принцеса Турандот» — Гоце за Шілером і «Лі-лю-лі», — Ромен Ролана, остання постановка йшла за режисурою Глаголіна. 1923 року він працював на оперовім кону — робив декорації до «Казок Гофмана». — Офен баха та «Золотого півня», — Римського-Корсакова то-що.
З цього часу про Ол. Хвостова можна говорити яко про художника, що творить за певною виробленою собі раз на завжди системою й виходить у своїй творчости з усталених поглядів на завдання й ролю театру в житті та місце художника в театральнім містецтві.
Перші його оформлення ще йдуть суто від Коровіна, від принципу живописної декорації. Це ілюзія дійсности і хоч прагне вона живописними засобами перетворити театральний кін у дійсність все-ж лишається тільки ілюзією.
Далі, в Харківських роботах художника з'являється нова система творчости. Він засвоює Рейгардовські декоративні принципи, переходить від Коровінської живописної ілюзорности до трьохмірної напів-архітектурноі будови оформлень, до натуралізму, справжньої міцної й тривкої форми. Не кид ючи користати з живописних засобів він робить перші спроби організації театрального кону перенесенням на нього архітектурних форм і метод побудови лаштунків. Це одначе не експеримент, а засвоєння нової форми організації кону через усвідімлення її логічности й життєвої доцільности над попередньою, зглядно до розуміння театру. Художник іде на експерименти, тільки беручи з новітніх здобутків театрального декоративного майстерства те, що вважає за краще для виявлення театрального дійства й ділання його на масу глядачів. Він комбінує ці новітні декоративні принципи й систему організації кону з раднішими й цим досягає певної оригінальности та індивідуальної характерности оформлення.
Так підійшов художник і до останньої течії оформлення театрального кону — до конструктивізму. Конструктивізм приніс до театру цілком нову систему й принципи побудови оформлення. Він залишив цілком мету п >передніх течій створення через декорації ілюзію оточення театрального дійства, чи натуральну будову цього оточення на засадах архітектурности, а сказав: життя є складна організаційна побудова з різних галузей людської діяльтости. Театр є та-ж діяльність і художник при оформленні кону мусить дбати тільки про створення такої форми знаряддів, яка найбільше відповідає перебігові дійства-роботи. Оформлення не для ілюзіі, а для роботи акторів і для організації режисером цієї роботи. Геть ілюзію, геть натуралізм, художник театральний є організатор планів, і форм й побудови з них, такої форми, що як-найкраще сприяє роботі режисера й акторів, виявляє біодинаміку театрального дійства, бо в цім сучасна театральність театру.
Правдивости й логічности такого погляду не можна не визнати і Ол. Хвостов визнав його. Останні оформлення художника до постановок «Моба» Глаголіна за Сінклером в Держдрамі й «Хобо» тих самих авторів у Дитячім театрі та балету «Лебедине озеро» — Чайківського й опери «Модонине намисто» — Ферарі в Державній опері, побудовані в своїй основі на конструктивізмі.
Проте художник не кинув і декоративности, хоч і змінив її форму за новими вимогами оснівного — конструктивного принципу оформлення. Він кинув цілком живопись, залишив ще подекуди архітектурність і декорує оформлення грою системи кольорових площин. Беручи за основу оформлення його конструктивність, він підходить до конструктивного принципу не яко експериментатор, що шукає в нім кардинальної зміни формальних і організаційних принципів оформлення кону, він не мислить конструктивізм самоціллю, а користується ним через його логічність і утилітарність та театральну доцільність супроти раніших декоративних принципів. Конструктивізм для Хвостова зручний, щоб організувати простір кону в потрібну для театру форму.
«Моб» побудовано на конструктивізмі й прибрано в блискучі цятки. Поруч з утворенням станків для гри акторів і поєднання їх в певну систему для режисерської роботи та виявленням правдивої краси істотного матеріялу, декоративна позолота, блестки кольористі цятки. Найкраще-ж виявилась творчість художника яко організатора кону в оформленні до опери «Мадонине намисто». Це оформлення є типовим зразком його підходу до театру й манери, роботи та одночасно й кращою його роботою в театрі.
Дозволимо кілька слів промовити самому художникові: «для драми, побуту, дії: — сходи, похилена площина, драбини, балкони, висоти та инші опорні й відправні місця для мізансцен. Для глядача, ока: гра площин матеріалів, кольорових забарвлень, групових костюмів, та для робочого апарату сцени: — конструктивність, легкість простість обернень — перестановок одного акту в другий».
Оформлення побудовано воскові за конструктивним принципом. Воно економне, зручне для гри просте й легке для перестановки. Разом додано й архітектурних форм (сходи й стіна 1-й, 2-й Іі3-й акт). Все це поєднання планів і просторових форм для мізансцен із загально і конструктивністю свого оформлення, прибране в кольорові плями суто декоративного характеру, і від цього оголений матеріял відбиває також декоративністю.
Оригінально розвязує художник справу театральних строїв Він має нахил давати групові строї й поєднували їх барвистість із загальним декоративним завданням оформлення. Така манера розвязання декоративного завдання дуже виграє на видовищності.
Разом з цим до оформлення опери «Мадонине намисто» внесено й фотографічність. Неаполь представлено просто побільшеною типовою фотографією цього міста.
Загалом художник дбає в своїх роботах, головним чином, за театральність оформлення, його логічність і надатність для режисерської роботи та гри акторів, для виявлення біодинаміки театрального дійства й декоративність, видовищність для глядача, що ще не вбачає справжньої краси істотного матеріялу.
Хвостов для досягнення своєї мети комбінує всі здобутки декоративного майстерства та розважно використовує з їх ті чи инші надатні для даної постановки виходячи зі згадуїаного вже нами розуміння мети оформлення кону й синтетичної методи.
Він належить до тієї природи художників, що хоча й не пускаються на сміливі експерименти й шукання нових форм, проте роблять також важливу справу мистецьку, вбираючи в себе нові досягнення й зміцнюючи їх, прищіпають поступово життю сміливі й палкі льоти фантазії. Що, перепускаючи через свою індивідуальність нові здобутки майстерства кону, здобувають їм право громадянства,
