ХАРКІВСЬКИЙ ДЕРЖАВНИЙ ТЕАТР
В ЧЕРВОНОЗАВОДСЬКОМУ районі, там, де протягом довгих років існував Народній будинок, о потім руський драматичний театр, в нинішньому театральному сезоні почав працювати український театр. 
Проведення в робітничі маси української культури, охоплення авдиторії околишнього театру методами художньо-сценічного впливу — така основна мета утворення Державного Харківського Театру.
Показати зразки сучасної драматургії, ознайомити районного глядача з класичними творами, відобразити побут і освіжити в пам'яті глядача історію в світлі наших днів — таке його завдання. 
Небагато днів свого Існування нараховує „Державний Харківський Театр", але ним проведено вже цілу низку постановок.
„Республіка на колесах", „В ті дні", „Пурга", „Лукерція Борджіа". 
Театр накреслює нові шляхи, намагається знайти вірну лінію й тон. І коли дуже тяжко в сьогодняшніх умовах зробити добір суто-витриманого репертуару, коли ще тяжче підійти до глядача, вихованого на інших принципах, то все ж театр узяв непомилкову лінію в справі зовнішнього оформлення виставок. Театр посамперед подає свої постановки свіжими. Він уникає заялознсних штампів і намагається давати постановки у видовищно-придатному вигляді,
Для перших кроків театру характерні дві постановки: „Республіка на колесах", і „Пурга". Обидві вони сучасні, поставлені надзчичайно дбайливо основна суть творів виявлена чітко.

„Республіка на колесах“
Роки громадянської війни. Звязку центрів з місцями ніякого. Забута, покинута, напівзруйнована станція Бузанівка.
Сторож Кузьма, телеграфіст, вчителька, експансивна „анархістка" попова дочка, дідок Мерчик, два-три глитаї —оце і все „культурне товариство".
 І забрів на цю вбогу „Бузанівку" загін петлюрівських салдат під командою меткого й нахабного Дудки. У нього гасло „за народ". Дудка — проти білих і проти більшовиків, але за світле, веселе життя. Він засновує Бузанівську народню республіку, призначав міністрів. Бузанівка стала самостійною державою зі своїм урядом.
Автор п'єси Мамонтов дуже вдало, хоча й уривчасто, освітлив епоху самостійних республік, добре накреслив типи. В п'єсі багато соковитого словесного матеріалу і в цілому п'єса досить дошкуляє „українській народній республіці", будучи трохи шаржованою пародією на неї.
Провінціяльно-хуторянський бонапартизм знайшов досить яскраве відображення в комедії Мамонтова.
Історія президента Андрія Дудки—це жива картина минулих бурхливих днів. В них багато романтики, наївно-довірливого побуту. Тут мізерно-маленьке переплетене з великим. „Республіка на колесах"— це бувальщина, сумна, але харакерна для епохи громадянської війни.

„П у р га“
Теж роки громадянської війни. Але не початок, а кінець. Сибір. Тундра. Дочка директора золотих копалень, що тікав з золотом від червоних, відстала від компанії свого батька.
Дівчина Оллан опинилась в тундрі разом зі своїм нареченим Генрі. Рятуючись від голодних вовків, молоді люде набрели на тунгуську юрту, давно покинуту господарями, нетоплену й темну.
До тієї ж юрти потрапляє й більшовик Володимир, що збився з дороги. В тундрі лютує пурга. В тундрі пурга—довгий і суворий гість. Випадковим мешканцям юрти доводиться вести спільне життя, боротись за існування і чекати кращих щих днів.
Більшовик Володимир—старий революціонер, старий сибіряк з примусу. Він здобував дичину, він могутній духом, в перспективі у нього—велика справа. Генрі—кволий фізично й морально. Він не має змоги полегшити ні своєї долі, ні долі Оллан.
Оллан - американка. Вона молода, вихована по спартанському, вона міцна натура, вона з серії лондоновських дужих жінок.. Не дивлячись на глибоку класову безодню, що лежить між нею та Володимиром, те спільне, що є між цими людьми—бадьорість, енергія, воля, зближує їх.
Кволий мусить загинути. І гине Генрі. Тундра охопила його своїми цупкими льодовими обіймами, пурга засипала заклякле тіло, тільки одна рука залишилась докірливо стричати спід снігу. Володимир і Оллан—самі. Вони покохали одне одного. Оллан готова йти з Володимиром до кінця.
Однак... зустріч зі своїми, можливість безтурботного, світлого й веселого життя знов вабить до себе Оллан і вабить дужче, ніж несподіваний полумінь кохання. В Оллан прокинулась дочка міліонера і класовий інстинкт вказав їй шлях: вона йде туди, де її особистий добробут є безперечним фактом, їй нема рації лишатися в країні, де за добробут, та ще й за загальний, точиться лише боротьба. І Оллан їде геть, а Володимир, не беручи за приклад загиблого Генрі, в сум не: вдається. Він поспішає до своїх, до сибірських партизанів, поспішає взяти участь у великій боротьбі за краще майбутнє.
Постановка цих п'єс — лише перші кроки нового театру. Відношення до роботи та до глядача свідчать, що театр використовує всі можливості до того, щоб вистави були привабливі. Театр молодий, але він шукає і прагне того, щоб стати серйозним чинником в культурному житті країни. І слід гадати, що до цього він дійде.
