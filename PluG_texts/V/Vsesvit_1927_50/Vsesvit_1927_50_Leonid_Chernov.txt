ВУЛИЦЯ-МІСЦЕ ПОСАДИ
І. Серед метушні буднів ми їх не помічаємо. 
Ми їх бачимо щодня, ми щодня користуємось з їх послуг, і тому, власне, звертаємо так мало уваги на цих людей. 
В установі зараз тепло. Синіми пасмами висить в повітрі цигарковий дим, але — мороз десь там, за вкритим чудернацькими білими везерунками вікном.
Тепло й на заводі, а подекуди й занадто тепло: спека. 
А ці люде, чиє місце посади —на вулиці, працюють зараз на скаженім морозі, хукають в долоні, ляскають величезними рукавицями і віддирають з вусів прозорі крижані бурульки. Вони сьогодні—герої цієї сторінки. 
Їм—пошана й місце. 
І перше й найпочесніше — Вагоноводові.

ІІ. Його праця починається рано, коли не гукають ще гудки заводів. 
Тоді мороз дошкуляв немилосердно. Бадьоро гупають об сніг цупкі валянки, і сніг під ними кувікає поросям.
Роздратовано цвенька різкий дзвін — вагон виїзджає на роботу. Це час робочих пасажирів.
Збираючи їх невеличкими групами на зупинках, трамвай цілком спорожняв своє черево десь на околиці, біля заводів. 
Поворот, невеличка зупинка для контроля —і вагоновод знову починав своє коло.
Спробуйте колись у мороз проїхатись на передньому ганкові в три чотирі кінці, —і ви після того не лаятимете вагоновода, коли він ненароком добре „смикне" вагон або в пересердя загальмує так круто, що ви клюнете носом муфту вашої сусідки напроти. 
Біля останньої зупинки трамваю стоїть невеличкий будиночок.
Він нагадує кімнатки для залізничих кондукторських бригад: щось середнє між брудною кухнею й контор; ю вугляного слепу. Від контори там—стіл, контрольні книжки. Від вугляного склепу—закурені похмурі стіни й бруд; від кухні —.плита", на ній—стопобитий емальований чайник.
Оцей славетний чайник, висловлюючись пишно, є могутнє знаряддя вагоновода в його боротьбі з морозом. Ковтнути окропу й помахати почервонілими руками над гарячою „плитою" — цієї насолоди не може уявити собі той, хто не зазнав її.
І знову —на передньому ганкові. 
Біжать назустріч рейки, тріщить дзвоник: обережно на повороті й під гору, бо зараз неможна швидко загальмувати вагон — сковзаються колеса й гальма. — Що найбільше заважає працювати підчас морозу? — спитали ми.
— Та мороз же. 
— Тоб-то?
— Та замерзає ж переднє вікно. Батите, нічого не видно. Доводиться що хвили злазити й витирати. А так—нічого. Гріємось.

ІІІ. Майже що-години звичайна суєта харківського вокзалу подвоюється —йде дачний потяг. 
Взімку дачний потяг? 
Так? 
Не дивуйтесь, що й взімку, вкриті крижаною норою, бігають дачні потяги.
Ними їздять робітники, ті, кого столиця не може вмістити в своє набрякле перевантажене житлове черево. Вони й зараз живуть десь в Липовому гаю, — дачники з примусу. 
Машиніст дачного потягу, старий рудовусий поляк, коли я йому росповів про трамвайних робітників, призирливо пхекнув: 
— Ну-у... по місту їздити—не шутка! От хай вони спробують поїздити зараз на паровозі — тоді й узнають... 
Рудий машиніст має рацію.
Гуде ненажерлива топка. Скажено шипить, гуде, гуркотить паротяг. 
Від топки й машини пахкотить неймовірною спекою, а боку—скажений вітер. Слів машиніста не чути. Перемагаючи рев машини, механік реве мені в ухо: — Ну, що скажете? 
— Згоден з вами. „На сто процентів".

IV. Два герої праці. 
Теж посада на вулиці. 
На вулиці Короленка, в великому будинкові вже сорок перший рік незмінно працює дворником старий дідусь. 
Бабуся (жінка героя праці) старанно кричить в старече, поросле сивим волоссям дідове вухо: 
— Зняти тебе хочуть, старий; Чуєш, чи ні? Оце прийшли знімати
тебе, па карточку. Га? На корточку? Можна! Де? Тут? На дворі? 
—І мене може знімете?— питає стара. 
—Е, ні, друзьки, — сміється дід. — Попрацюй ти з мітлою років з сорок, тоді й ти удостоїшся…
На розі вул. Лібкнехта й панценарника Потьомкина росташувався із своїм кіоском старий продавець газет. 
Двахдцять чотирі роки день-у-день сидить він на цім місці.  
— Правда, Вісти, Полетарій! Оччнь інтєресна газєт. Ще не було тут навіть того будинку, стоїть зараз, коли спритний хлопець вперше став на цім місці з купою газет! 
Минали роки, гуркотіли події, зникли несподівано „постійні покупці"—а він і досі на тім самім  місці — тільки вже. не хлопець, а літній поважний чоловік.
Після літньої спеки приходять осінні дощі. На зміну їм — жорстокі морози, потім — скупа міська весна, і знону літо. 
А він стоїть тут, як учора, позавчора торік, позаторік, десять років тому. 
На комірі в нього — морозна сивина, на руках—рукавиці. Це саме він особливо майстерно ляскає рукавицями й підтанцьовує, гріючись. 
—Вечернєє радіо, новості! Нада купіть .

V.  Листоноша... 
Найзвичайнісінький собі чоловік, той, Кого ми звикли бачили майже щодня. В маленьких конвертах він розносить по місту горе й радість. 
Це також — один з робітників тієї трудової армії, чиє місце посади —на вулиці. 
Рано вранці виходить він на роботу зі своєї поштової філії. На плечах у нього — велика шкіряна торбина набрякла від листів. 
З будинку до будинку, від дверей до дверей: 
– Вам лист. До побачення. 
— Рекомендований. Роспишіться. Квапливо метушиться ця людина — поволі порожніє шкіряна торбинка й робітник повертається до своєї філії.
Він працює не в темній кімнаті, але він — весь час в русі. Він не відчував морозу так гостро, як... ну, хоча б нічний сторож, або той пожежник, що вартує на вулиці біля своєї пожежної частини.
Погляньте-но, яка помпезна постать! 
Вночі він нагадує мастодонта, велетня своїм неосяжнім кожусі, цупких валянка», в кудлатій шапці. Повільно, поважно, сосідно пливе він вздовж пішохода, і морозне веселкове сяйво вулишного лихтаря вихоплює з розкуйовдженого безладдя цупкого вбрання тільки червоно - синій ніс та щітку рудих вусів.

VI. Сніг заважав міському рухові.
Тендітні легкові автомобілі, кахкотливі поштові мотоцикли і бегемотоподібні автобуси потрібують гарного шляху. 
Через те—скрізь край вулиць, біля бруку стоять важні бендюжники. Здорові хлопці в велетенських рукавицях накидають великі грудки снігу на санки й вивозять подалі від центру. 
Це — сезонники. Вони на вулиці доти, доки не звільнять брук від зайвого снігу. А там вони знову стануть до звичайної роботи. 
Вартовий міліціонер дивиться на їхні незграбні сани, як на зло, що його треба терпіти.

VII. Важко працювати зараз електромонтерам. Не так просто, як здається сторонньому глячеві, злізти по сковзькому стовпу нагору, до білих ізоляторів. „Кігті “ сковзаються, людина, важко дихаючи, сунеться вниз.
Доводиться працювави вдвох, допомагаючи один одному.
Ми якось не помічаємо тих людей, що працюють на вулиці. Вони губляться серед безлічи людей, що снуються в усіх напрямках, поспішаючи чи то на працю, чи то з праці до дому, серед людей, що для них вулиця — тільки засіб сполучення.
 І тільки пізно вночі, коли вулиця порожнів, мимоволі звертаєш увагу на загорнуту в кожух фігуру нічного сторожа чи бадьору постать вартового міліціонера.

