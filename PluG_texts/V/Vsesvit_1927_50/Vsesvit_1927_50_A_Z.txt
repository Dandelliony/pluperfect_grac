Міста ростуть
Першотравенськ
Є В НАС на Україні багато окружних центрів, де житлова криза відчувається ніяк не менше, як у нашій столиці — Харкові, от хоча б у міст, Першотравенську, що до утворення окружного центру ніколи не був навіть повітовим містом, а тільки містечком із трьох сел — Голти, Ольховіополю та Богополя.
Цілком зрозуміло, що Першотравенському Окрвиконкомові зразу ж довелося зустрінутися
з великими труднощами як у росташуванню окружних установ та відділів, так і відносно впорядкованости міста.
Установи доводилося роз'єднувати на окремі частини та росташовувати по халупах. Розуміється, що про продуктивність роботи установ можна було хіба тільки мріяти.
І ось, коли в 1925 році Окрвиконком заклав будинок Ради, багато з наших т. т. скептично ставились до цього, не вірилося, що в такому селі Окрвиконком збудує палаца, здатного пишатися й на ліпшій вулиці столиці.
Але творча впертість ОВК'у — зробила своє діло і в десятиріччя Жовтневої революції відбулось відкриття цього будинку. Робітництво та селянство Першотравенщини щиро вітало Окрвиконком з новим його досягненням.
Що до самого будинку, то він має понад 41|2 вис. кубів будівлі і вміщує в собі Окрпарком, Окрвиконком зі всіма відділами та інші окружні установи. Окрім того в будинку є окрема заля для переведення з'їздів, конференцій то-що, розрахована на 630 місць; її в вільний час використовувається під кіно, вистави та інші видовища.
Будинок устатковано не згірш від центральних установ Харкова —є парове огрівання, водогін, радіо-установка то-що.
Шкода тільки, що вибрано такий немодерний стиль: будинок нагадує будинок ВУЦВК'у, будинок колишнього дворянського зібрання. ВУЦВК тільки через вбогість сидить у цьому будинкові і копіювати його по округах — явна помилка.
Але не самим будинком обмежується творча діяльність Першотравенського окрвиконкому.
Зараз уже добудовується на р. Бузі гідро-електростанція силою в 2.000. кінських сил, що й мають пустити в рух у травні 1928 р.
З пуском цієї станції значно покращає розвиток місцевої промисловости — броварний, шкіряний та машиновий заводи, не кажучи вже про цілу низку інших, дрібних підприємств, матимуть дешеву енергію і зможуть успішно розвиваться та поширювати й здешевлювати своє виробництво.
Крім цього, сумежні а м. Першотравенськом села та й саме місто зможуть користуватись дешевим освітленням і використовувати електроенергію в господарстві.
