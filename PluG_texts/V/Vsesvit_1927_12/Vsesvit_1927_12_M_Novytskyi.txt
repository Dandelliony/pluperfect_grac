ПЕРЕСЕЛЕНЦІ НА АМУРІ
Стаття
Колись це було — два місяці самої дороги та з півроку муки. Це тоді, коли виїздячи на Амур чи на Зелений клин, немов на смерть прощалися люде з рідною землею,слізьми обливали поріг батьківської хати, а на хрест на шию нав'язували вузлика своєї землі і простували не на Самару, а на «Адес», до моря.
А в «Адесі» тому поневірялися на пристанях, вистоювали тижнями в прийомних і просто на східцях «агента», «переселенського» і всяких інших панів, поки китицями гнид обростали і хрест і мотузочка і вузлик землі — згадка вбогої півкріпацької «батьківщини».
А потім — важкий «Доброволець» (пароплав «Добр. флоти») і п'ятьдесять, а то й більше день матало море незвиклі до його примх хліборобські печінки.
Десь там реве й переливається світ: золотом і сонцем виблискує Константинополь, пеклом Аравії й Африки дихає Червоне море, комашнею напруженого голого людського тіла ворушаться Аден, Коломбо, Сінгапур, Гонконг, Шанхай. Та нічого того не видно було в трюму, що сам здавався пеклом від бруду, плачу хворих дітей, суму жіночого і тяжкої думи: «А що ж то ще там буде»?
А там — знову східці «агентів», «переселенських», «крестьянських» і всяких інших начальників, аж поки зрештою спроможеться було чоловік допхатись верстов за тисячу, за дві в тайожні нетрі до своєї «нарізки» і роспочне крівавицею нову добу життя серед суворого простору — займанщини.
Та це було буже давно. Тоді, коли не було ще залізниць кругом Байкалу, через Манчжурію, понад Амуром та понад Усурі, коли не було ще міста Хабаровска, а була слобода Хабаровка, а там, де Нікольск-Усурійський, була слобода «Нікольская».
Ті, хто їхав так, уже давно — діди, а де-кого й на світі нема. А сини їхні тільки головою крутять, згадуючи: — Батько казали — тяжко було!
Бувало й іще тяжче. Це тим, що зі своєю худібчиною цю Сибір старим трактом пішки та колісьми проміряли. Та таких зовсім мало.
Тепер — простіше. «Всього» 16 день залізницею, коли почтовим, а товаро-пасажирським, звичайно, довше.
Бо далеченько таки, більш як 11 тисяч верстов до долини ріки Усурі, і трохи менше — до Амурщини. Досить згадати, що коли у нас у Харкові на світ благословиться, то в Владивостоці або в Хабаровскому вже про обід дбають: на 6 годин з хвилинами живе Приморщина та Амурщина раніш Харкова або Москви, і без малого на 7 годин (6 год. 43 хв.) раніше Ленінграда або Київа.
Далечінь! Більш двох тижнів летить мимо вікон безмежна просторінь Союзу: хати й то полі Украіни, шуті, без лозиночки, вчорнілого дерева рублені ізби Росії, потім — самарські розлогі степи, як ЩО на Самару та Челябу їхати, а як що на Москву та Пермь — то зелень костромських лісів, і нарешті — густо щетиною Лісних нетрів укриті круглі бані Уралу. А за Уралом же ще,— безмежні степові простори Акмолину та Барабинського степу, що протягом ширші за всю нашу Україну, потім тисячі верстов густої мовчазної середньо-сибірської тайги, потім всесвітнє диво — прозорий хмурий і буйний Байкал — глибокий капшук води між горами, 700 верстов завдовжки, від 30 до 70 завширшки і більш 1 ½ версти завглибшки. А далі знову чотирі-п'ять день суворим Забайкаллям, поки винесе залізний змій у розложисту долину зеленого велетня —  пшенишного Амура.
Що ж жене в цю далечінь від м'якого сонця, ласкавих тополь і скупих меж та обніжків? Скупі обніжки, тісні округи женуть. Вабить просторінь А що просторо, так справді таки простори. За роки з 1857 по 1914 (початок війни, коли переселення було припинено) в тодішню Амурщину (середня течія Амуру з містом Благовещенском у центрі) переселилося 167.248 душ; в Приамурщину та Приморщину (нижня течія Амуру з містом Хабаровском у центрі і долина Усурі з м. м. Нікольском та Владивостоком) — 269.551 душ. Переселенці прищепилися, колонізують край, і число їх природнім чином дуже зросло за цей час, та й місцеве ж населення менш, ніж 1 душа (0,68 чоловіка), на низу Амура — 0,58 чоловіка, в Приморщині — 0,55 чоловіка на 1 квадр. версту.
Звичайно, зосереджене васелення здебільшого по долинах річок; верхів'я ж річок та лісисті гірські пасма майже зовсім незаселені.
Чого багато в зазначених районах радянського Далекого Сходу — так це лісу. В межах однієї тільки колишньої Амурської области за даними 1922 року (вони мало змінилися до цього часу) нараховувано лісової площі 32 міліони десятин, з них під добрим лісом — 20 міліонів десятин, а все інше — то лісисті гірські верховини та багнисті місцевості. Ліс тут, здебільшого — сосна (1 ½  міл. десятин) кедр (600.000 дес.) листвянка — велетенське смолисте дерево —  біля 9 міліонів десятин та інших дрібніших пород (ялина, осика, то що) де-кілька міліонів десятин.
Для лісного господарства умови прегарні, але воно стоїть поки що на початковому ступні розвитку, Як і скрізь у місцевостях, де земельна площа ще далеко не використана, площа рілі на Далекому Сході ввесь час зростав. На середньому й низовому Амурі, а також у Приморщині, що року збільшується асигновання на дослід нових ділянок упорядкування їх та прокладання шляхів у переселенських районах. Цього року в самій Приморщині (Зелений Клин) на цю справу асигновано 180.000 карб, і визначено прокласти на 300 кілометрів нових шляхів та на 209 кілом. відремонтувати старих. Велика робота провадиться також для висушування та зрошення ділянок (в плані намічено цієї роботи на 370.000 гектарів), а також для прищеплення найбільш придатних для природніх умові найбільш зисковитих культур, як хінські боби та риж, що дають великий прибуток. Для рижу ведуться спеціяльні підготовчі роботи в районі озера Ханка.
Перед колонізацією краю лежить іще величезне майбутнє.
