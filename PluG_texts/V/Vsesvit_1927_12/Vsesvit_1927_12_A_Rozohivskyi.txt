ПИСЬМЕННИК-ГРОМАДЯНИН
56 років тому помер молодий талановитий український письменник, Анатолій Патрікієвич Свідницький. Подолянин родом, А. П. народився в 1834 році. Свідницький вчився в бурсі, в тодішній бурсі, що калічила юнацьке життя.
Але Свідницький поїхав і до вищої школи, та злидні змусили його покинути університет і заробляти гроші. Свідницький у 1861 р. стає вчителем руської мови в Миргородській повітовій школі. Молодий учитель, замісць сухого вчиття, провадить з захопленням розмови з учнями старших класів, головним чином на громадські теми діячів 60-х років. Саме тоді він засновує першу повітову книгозбірню, що існує 65 років. А. П. так само основоположник першої на Україні Миргородської недільної школи. Вкупі зі своїми старшими учнями — теперешніми лікарями —І. А. Зубківським, А. Т. Богаєвським, працює по ліквідації неписьменности серед колишніх кріпаків, де навчання в школі провадиться українською мовою. Свідницький організовує школи грамоти по хуторах та селах. Вчителі провадили навчання даремно. В Миргородській недільній школі та школах грамоти провадилося читання для дорослих. Особливо поширювано „метелики», головним чином з циклу творів Т. Шевченка: «Катерина», «Наймичка», «Три тополі».
Але царські чиновники заметушилися. Почалася реакція. Було зачинено школи грамоти і недільну школу. Вчителів обвинувачував царський суд у «самовільному навчанні селян грамоти».
Поруч громадської освітньої діяльності! Свідницький провадить і літературну роботу. В кінці 1861 року він закінчує в Миргороді свій відомий перший український соціяльний роман-хроніку «Люборацькі». Цей твір мав друкуватись в «Основі», але журнал було закрито і роман «Люборацькі» не доходить до читача.
Мало не 25 років „Люборацькі» не бачили світу. Лише в 1886 р. в галицькому журналі „Зоря», а потім окремим виданням, „Люборацькі» виходять у світ. Але галицьке видавництво не зважилось друкувати твір, як його було написано автором, боячись галицького попівства. Видавництво робить натяк, що річ іде про попівство руське. Дякуючи Іванові Франкові рукопис романа „Люборацькі» було повернуто на Україну і лише через сорок років, у 1908 р., роман і цей було видруковано. Тоді саме було трицятиліття з дня смерти Свідницького.
В „Люборацьких» Свідницький змалював життя подільського попівства. Цей соціяльний роман не втратив інтересу й зараз, не зважаючи на 70 років з часу його написання.
В Миргороді Свідницький написав „Великдень у подолян». Його твори в свій час друкувалися в «Основі».
Під нагнітом реакції Свідницький був примушений в другій половині 1862 р. покинути Миргород.
Він міняє посаду вчителя на чиновника міністерства фінансів, далі скромного робітника - книгозбірника Київського університету.
Знервований, оточений злиднями А. Свідницький вмирав в 1871 році, досягти всього 37-ми років.
Д'яльність Свідницького в Миргороді — незабута й по сей день. Одну з вулиць Миргороду названо іменем Свідницького.
Т. Шевченка: «Катерина», «Наймичка», «Три тополі».
