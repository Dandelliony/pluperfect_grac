ІСКРИСТИЙ ТАЛАНТ
Ні, цей наголовок аж ніяк не претендує дати найбільш точну характеристику всіма сторонами видатної, високо обдарованої, багатогранної натури А. В. Луначарського. Бо з таким же успіхом можна було б назвати цю яскраву індивідуальність тонким мистецтвознавцем і запальним політичним бойцем - більшовиком, блискучим академіком, знаменитим промовцем і разом з тим визнаним дипломатом, огнеметним памфлетистом і спокійно іронічним драматургом, філософом - ерудитом і літературним критиком. Народившись в тихій, сонній Полтаві, Анатолій Васильович Луначарський дуже рано почав бурхливе життя революційного діяча. Вже в київській гімназії чотирнадцятилітнім хлопцем він організовує підпільні гуртки для вивчення марксистської літератури. Не маючи змоги через «політичну неблагонадійність» продовжувати освіту в Росії, він їде закордон, де не тільки вчиться філософії, але і близько знайомиться з фундаторами і учасниками групи «Освобождение труда». Починається довгий шлях політичної діяльності на завдання більшовицьких партійних центрів. Шлях, на якому чимало місяців і років одібрали одиночки Лук’янівської, Таганської і інших тюрем Російської імперії. Був період перед світовою імперіалістичною війною, коли Луначарський одійшов від більшовиків, виплутавшись в чіпкому павутинні ідеалістичної філософії. Проте під час війни від одразу ж став на інтернаціоналістські позиції і після лютневої (революції працював разом а більшовиками, за що був арештований владою Тимчасового Уряду. В Жовтневій революції Анатолій Васильович - в перших лавах будівників нової Радянської республіки й нового життя. 12 років на посту першого Наркома Освіти першої пролетарської республіки, дванадцять років боротьби за створення цілком нової системи народної освіти це величезний пам’ятник. Промовистими написами на цьому пам'ятнику є і його твори, промови, памфлети, книжки вся та діяльність, з яких трибун, політичний боєць, академік, драматург, дипломат і т. д. висвітлював грандіозні ідеї партії Леніна — Сталіна, що вела його і ним керувала.
