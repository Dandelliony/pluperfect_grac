ШЕВЧЕНКІВЦІ
Державний український театр імени Шевченка займає своє виразне місце серед низки Українських театрів. Коли Франківці, Березіль і Одеський Держдрамтеатр передовсім є театрами єдиної волі режисера, театрами, або цілком експериментальними («Березіль») або експериментуючими (Франківці, Одеський театр) театр ім. Шевченка насамперед є театром актора, театром, що в центрі своєї творчости ставить особу актора, що домінує над допоміжними чинниками сценічної акції (режисура, художник). 
Треба зазначити, що цю лінію Шевченківці провадять не з переконання, не з протесту проти індивідуалістичних тенденцій режисерів в театрі, а лише через відсутність доброї режисур що з честю могла-б керувати таким сильним акторським колективом, яким є театр імени Шевченка. 
Шевченківці існують восьмий рік. За чей час в їхніх лавах перебували найкращі українські актори й режисери. Повсякчасні переїзди, відсутність постійної бази дуже зле відбивались на роботі театру. Тепер Всеукр. Відділом Мистецтв театр Шевченківців остаточно закріплено за Полтавою. Це дало спроможність театрові вирівнятись, підтягтись і більш серйозно взятись за виявления свого мистецького обличчя. 
Останні постановки минулого зимового сезону запорукою тому, що театр Шевченківців стоїть на правдивому шляху. 
Державний Драматичний театр ім. Т. Шевченка закінчив зимовий сезон з великим художнім та матеріяльним успіхом. Після двохмісячного перебування в Сумах Шевченківці переїхали знов до Полтави, де й приступили до переорганізації трупи на майбутній сезон.
