Поворот.
Оповідання Ол. Коржа.
Артіль Реута закінчувала зміну шпал на 261 версті. 
Кур'єрський севастопільський поїзд номер 6 іде рівно о 12 годині. Тоді робочі ідуть в холодок, знімають із глоду свої торбинки і то — обід. Та на цей раз вже певно хтось буде голодний: од глоду побіг безпритульний пес і в зубах йому білий вузольчик з харчами. А харчі в кожного — хліб і цибуля. Незавидні харчі, але ж все для робочого — їжа. 
Ай-ай! Фю-їть!
Зник у байраці грабіжник. 
Робочі змітали із рейок пісок, упорядковували камінці, чи збірали навколо рос киданий струмент.
- Скоріш хлопці, скоріш підганяв їх артільний, а сам те і робить, що голову нахиляє до рейок — дивиться в даль, чи немає товчків, але — рівно. На «кривій» кучерявився дим: Поїзд гигикнув раз, і вдруге і не зважаючи на викинутий зелений флачок, промчався як вихор. 
Йолоп залізний! Він і не відчув того, що під нього покладені нові соснові шпали! Сосна ти, сосна північна... В годину дзвеніла, шуміла в негоду — зрубали ж, під ноги турнули, чавунними рейками груди здавили, а в саме серце-костиль! 
Лежи, не пручайся... Доволі шуміла, дзвеніла доволі, тепер послухай, як дзвонять колесане ти! На тілі твойому зарубина — знаєш: Віднині господар чавун і залізо — не ти!... 
Сосна ти, сосна північна!.. Юрба посунула під одкос і чути було потім, як довго хтось лаявся, проклинаючи на світі всіх собак, а глод стояв і сміявся гострими колючками. 
Роман тоді йшов од дорожнього майстра. Його старечі ноги грузли в піску і ракушці, неначе в багні, коли порівнявся з робочими він не зупиняючись кинув їм сухе привітання і далі чвалав собі, важко ступаючи. Він думав, що аж тепер над ним насіялися всі чорти з чортенятами, заплювали йому обличча, і з помутнілих очей виглядала одна безпорадність. 
Оце зараз майстер передав йому папірці, що їх з Учстрахком'а надіслано. То було: «діло з приводу призначення пенсії бувшому путьовому сторожу Роману Жиглові». В виписці з протоколу № 112 комісією по соціальному забезпеченню постановлено так: 
«Залізничний сторож Роман Жигло 63 років прослужив на транспорті з першого квітня 188 по перше червня 192, з якого числа і звільнений... По акту медичного обслідування загубив 75 відсотків загальної і професійної працездатности... Признати Романа Жигла інвалідом другої групи... Але беручи на увагу його земельний наділ (4 десятини) і дім — у пенсії відмовить»... 
Тепер він рішуче був убитий, тому й хилитався, мов п'яний. Здавалось ось-ось упаде і покотиться вниз із високого насипу. (А внизу поле до самого бору — від чавунки на північ — бір, за бором село: відтіля Роман)... 
Сонце, надмірно щедре і добре, воно співчувало Жиглові, але говорило: «пробач, ах не сила мені в таких випадках дати нещасній людині допомоги». Брудні напірці по під рейками, клапті гезет, цигарки недокурені - все це неначе давав хтось Жиглові: візьми в нагороду. Будка назустріч засяла віконцем привітно, Тихо, а потім взялася десь хмарка й вікно померкло. Його будка — поруч із будкою Реута, ні краща, ні гірша, так собі будка — числом — одиницею менш. І сонце обом їм однаково світить, хоча зі сходу, уранці, раніш воно в вікна сусіду побреше, а потім уже через дах і Роману. За те вже надвечір, в той час, як на будці артільного — тінь, воно світить Жиглові в самісенький покуть і грає фольгою старенького Суса... В цій будці йому залишалося жити не довго.
Це було так давно-давно: Химко, Химусю? Ну що? Так підемо? Згодна? А вже ж що підемо. От і добре. І землю залишимо.
Навіщо нам земля? Проживем і без неї, адже ж інші живуть: а чи не так Химусю?
- А вже ж що так.
- Славна Химуся, золота Химуся. Гас у нас буде і паливо: вугіль, і дров скільки хочеш соснових... Химуся буде бар'єр замикати, а снопи не в'язатиме, ні./ Химка всміхалась, мріяла: Романе.
- Ась? А кожухи даватимуть на зіму? Ясно .. І валянки? Ясно... Химка цілком була задоволена. «От вже награється Коля в пісочку  —  мріяла  — а то копирсається в чорній землі, замазурка»... 
Це — тоді, коли була вільна вакансія путьовому сторожу на будку число 222. 
Оселився у ній Роман. Перейшов із «ремонту», — до того часу в «ремонті» робив: шпали таскав, киркою гепав, не випустив гожого місця з рук; майстерю скаржився: кепсько мені живеться дома, Павло Євгенович, —  батько все свариться, мені 6 того, на будку... Захотілось на лекший хліб, мріяв: хе, будка — віддижурив години й спи... Ой, як із землею набридло панькатись... 
Залишились дома батько й сестри. Старий був батько,  — умер незабаром, а сестри повиходили заміж. Пустіла земля...
Хочете: весна, хочете; осінь,  — обидві проходять повз будки число 222 і зникають за степом в далі, перша — в бузкових садах, і друга — у сірих туманах. З невитурканими піснями вбиваються горлички об дротяну лісу, с розчахнутими крилами падають на землю.
Мовчить земля і горда своїм мовчанням, і тільки вони, дроти, не мовчать — гудуть, а про що — невідомо. Не міг збагнуть і Роман їх гудіння, чи може і то; не хотів. Йому, Роману, що? Ну і хай гудуть-вигравають.
А вони так просто гуділи про те, що його не сьогодні, так завтра звільнять з посади і з будки попросять без жодних отих церемоній: звільни, скажуть, на таке-то число, й звільниш, бо більш не потрібний будеш... І може й ми — гуділи дроти  — не потрібні будем: буря порве в ожеледицю, он що, і ми... 
І поки вбивалися горлички на очах Романа, і бабине літо чіплялося роками за стовби, за дріт, —  десь брело манівцями «скорочення штатів» немов садівничий з ножиком: усохла гіллячка  — геть, непотрібна, очікував. 
Такою гіллячкою був і Роман. Але як це все сталося  — він і не знає. Без малого сорок років прослужив. Житло на чавунці тридцять на будці і решту в «ремонті». Жетон поганенький одержав «за безпорочную службу на южних железних дорогах», кожушків казьонних таки поносив, і валянків істоптав на віку не одну пару. Та все це задорого вийшло Жиглові. Ще на другому році служби він загубив свого єдиного сина Колю, п'ятилітнього хлопчика, що вмер під колесами царського потягу. Велика це страта була для нього, ще більша для матері. Зблідла до смерти бідна Химка, а сон так повіки й лишився не рівний. 
Часто у сні вона бачила Колю. Розмовляв він із нею:
- Мамо, мамуню.
- Що Колєчка?
- Я хочу до дому, на своє місце... Пусти мене мамо. Бором піду... Мамусю, бором: чатини стежку встелили, чатини колючі, як стерня. Житня, знаєш, а яшна не колеться, ні. Гусей пожену на яшну... З повними волами повернуться гуси, і воли їм набік ізверне... Гусяткам колосся пучок назбіраю... Вутю, вутю... 
- Ги-лля! —  у сні кричить Химка: то гусак простяг шию щоб Колю вкусити. ги-лля! Колечка! Вкусе. Не руш. Ні, мамо, не вкусе... Я гусяткам нарву іще кульбаби.. - Ой як люблять вони молоденькі листочки! Вутю, вутю... 
І баче Химка, як Коля, гарненький хлопчик, в штанцях полотняних, босий, і головка йому кучерява — гонить гусей до води, а в руках шелюговий прутик. Білою низкою важно ідуть гусочки пере валькуваті, неголодні. Сірий гусак — проводир, довгошийий і злий — он сичить на собаку, з погрозою. Бідне гусятко позаду відстало од гурту, напевне кривеньке. Ах. —  Коля підніс би його залюбки, колиб не той сич суворий. Ось — річка. Всі в воду — ген-ген попливли і вже зникли з очей за густим очеретом. Стоїть пастушок кучерявий, веселий, самітний на березі, плюскає прутиком воду... Ах ні, він бо ж ось, коло будки в пісочку вовтузиться... 
І Химка зітхає, кличе:
- Коля, мій Колєчка, іди я тебе поцілую. Добре мамо, цілуй, і я тебе поцілую, тільки пусти.
- До дідуся. Я хочу. Занудився по ньому.
- Мій славний, куди ж бо ти підеш? Дідусь вже давно помер. Як ішов за волами та так і впав... У борозні твій дідусь умер... Мамо, мамо! Я теж хочу так. У борозні... Як дідусь... У борозні мамо! Навіщо ж я вмер під колесами?
А-а-а! прокидалась опівночі Химка і вії цвіли сльозами. Це тоді як гуділи дроти за вікном, а в пічурці — цвіркун. Роман свій участок обходив у теплім кожусі і в валянках і до дому повертався над ранок обліплений снігом. Григорій Юхимович! —  гукав він сусіда замети... на третій верстві...
Чавунка, ти моя чавунка, бистрольотний шлях! Чорними батогами простелилась — роскинулась од моря до моря, —  а чому бо й не так? Ох, ти чортове зілля чавунової флори, ще може й отруйне - о-го!..
Було холодно і потяги ховались в туманах. З півночі дули холодні вітри, а дощові краплі дзвеніли об шкло, то по одинцю, несміливо, то цілою ватагою раптом нахабно вони налітали на вікна, неначе було їх метою узяти штурмом смирений притулок Романів.
І він відчував цю сіру загрозу і здавалось йому, що кожна найменша краплина і та цілить прямо у серце, вигоняє геть за поріг із чужої хати, вітер глузує: у-у-у. 
Далеко гудів паровоз. Трьохразові гудки десь лягали в байраках осінньої далі, немов цуценята голодні, там, у сухих бур'янах, зігнувшись — лягали. 
...Тормозні... гудки  — думав Роман, латаючи ввечері пізно при лампі свій рваний кожушок. А в самого нерви гудуть і руки тремтять, мов травини. Як? У нього нема більш коробки з петардами, молота теж, і рожка і флачків? О, як би йому хотілося вийти із будки і стати під дощем на полотні з лихтарем в руках. Це я, мовляв, Роман, що загубив на залізниці сім десять п'ять відсотків здоровля, але не кидаю служби, не кидаю, чуєте — і стою зустрічаю поїзд — товарний, кур'єрський, — який?... стою...
Заблимала фільма спогадів у тисячах метрів перед очима Романа: штабелі, верстви, гони, робочі, щити і далі, далі: — в майстера дрова він коле, гній викидає... Май у флігелі майстер п'є...  — «Здрастуйте Павло Євгеновичу! — рапортичку приніс... І коли промайнула остання картина: станція... Лікар... Мацає той йому тіло, та з трубкою слухає в грудях, (і у нього, Романа, трубка була — рожок) і далі, далі — папірець у контору: непрацездатний... — Як? —  було трохи не скрикнув Роман і гнітом незнаних образ він схопив свою шапку і вибіг шалений за двері.
Не можна, не можна так насміхатись... — лютувався він, — падлюки! Ви не вірите: ось вам — 
- Б-бух! То він в сінях узяв кувалду і в затверження сили своєї, підняв її високо над головою й з розгону ударив об рейку... 
Гаркав собака в далі. В пітьмі виблискували плямно берези, може біліли примарою, а може тим снігом, що хутк о впаде. Геть за посадкою блиснув огонь паровоза і раптом облив молоком і Романа і будку й стовби і ще щось облив — огонь. Довгий товарний поїзд простягся в очах, як чортяча горлянка  — червона й жахлива. 
Роман дививсь на вагони, на тормози, думав: іти зігнувся в кожусі, (про кондуктора думав), —  мочать тебе дощі. 
А далі згадав — як одного разу хотів він проїхать на тормозі, а кондуктор в потилицю ляпаса дав... —  «падлюка» — тепер він подумав — і ти подлюка! Всі падлюки... Вік прослужив на чавунці, а їздить — не їздив... 
Паровоз раз-у-раз подавав ще сигнали. Останній вагон зеленавою слиною харкнув у вічі Роману. «У-те-чу - не-бо-юсь» гаркотів він колесами, а Роман стояв і дивився тисячу раз ображений.
- Де третій лихтар? Інструкцій не знають!
І ще раз промовив і зійшов з полотна. На посту тьмяно горіла диска, а в небі ні зірки. В далині завмірала поема коліс, а ближче — вітер шумів, а ще ближче - стукало воно — серце. 
Роман подивився на будку сусіда, там не світилось — спали. 
Мріяв: «зберуться робочі завтра сюди ось, до будки, візьмуть струмент, покладуть на вагончик, — поїдуть, а я? 
«Гроші одержуть на перше число по червінцю і більш, а я?» 
Не то свист, не то шум пробіг по землі і завмер у бетоннім лотку,  —  праворуч. 
«І його, лоток, будував я, — думав, — воду тяг, піску кучугури наносив, мішав тоді з цементом, знаю... 
«І дзюрчить тепер в ньому вода по весні, а не знає, що там моя праця... і дзюрчить, а не знає»... 
Роман ще з хвилину постояв на дворі, а потім увійшов у хату і заснув як маленька дитина поруч із своїми ляльками: сумнівом і сумом. У сні метушився немов у гарячці, під ніс буркотів щось, все скарживсь на когось і чоло йому було потом уквітчане, і м'язи рук випиналися немов от натуги: «не вірите — ось вам, ось», а далі стареча душа зітхала і з уст виростало:
- Земле родюча... Ти мене не залишиш... Прости...
Кармазоновим поле буває узімку, вечорами. Тоді воно ніби всміхається: — сніг. Глянсовита посмішка роспливеться до самого обрію — в один край і в другий — до сизого бору. А зараз, коли осінь — поле зажурне, сіре, і сиві тумани над сивою головою Романа — доречі. 
(Так. Вересень — все більш у стареньких штанях. Коли-не-коли він надіне святкову приношену одіж і пройдеться степом, ще може й з помітним соняшним форсом).
В брезентовому плащі вигнав старий Жигло свою лису коровчину в осіннє поле. Це від будки на північ за півверстви. Там видко стовби й невисоку наспу: проектована залізниця. Не дала війна прокласти рейок,  —  поріс бур'ян — скотина пасеться, і люде фургонами їздять по наспі. 
Колись більшовики, як відступали од білих, наділили Романа маленьким телятком. Виросло те телятко в корову і не простого заводу — з панської економії. Пасе її тепер Жигло та згадує добрих людей, їдуть мимо селяне в город, везуть у мішках, що земля вродила. Якийсь парубок сонно кинув Романові:
- Драстуй дєд! А далі безглуздо:
- ...Коровку?
- Коровка... — відповів непевно Роман. 
Віз поторохтів собі далі, і чути було, як парубок сонно і п'яно наспівував під ніс якусь пісню. 
Роман дивився у слід, в туман... Чорні ріллі причаїлись зломудро по той і по цей бік проектованої залізниці: - на зяб. Стовби без дротів, але з білими «чашечками» чекають чогось і не можуть ніяк дочекатись. В стороні від дороги стирчали останки двох древніх верб, що їх запалив хтось недобрий. Тепер там як дві черниці, безпритульних бродяги, в імлі малювались неясно…
- Гей лиса!.. То корова зривала полинь: молоко гірке буде.
«І тут набудують будок для таких Романів, як я, - порхади думи з під сивих патель, немов горобці з-під стріхи: — а потім звільнять їх... 
Зайцеві ніг де сховатися буде: бори порубають на шпали; покалічать все поле високими наспами, забігають поїзда де толоки, і нікому буде заплакать ні по бідних чужих Романах, ні по соснах отих пахучих, ні по збитій траві у полі»... 
- Гей лиса!... 
Щось раптом потьмарило розум. 
Білі, зелені, червоні вогні замигтіли навкруги неприємним і болізним світлом. 
Хотів ісхилиться Роман до печального сірого стовба, що без дротів, але ніби хто ломом ударив у ноги — спіткнувсь об хом'ячий бугорчик, упав, та так і лишився лежати з годину.
З селян вже ніхто не їхав. 
Останній віз десь далеко губив торохтіння по наспу. 
Туман густішав, сірі стовби запечалились дужче і білі чашечки похнюпились. 
Ніде нікого. Каркнула ніби ворона над чорними ріллями. Тиша. Придорожні останки двох древніх верб нагнулись, присіли нагнічені чорними думами.
Прокинувсь Роман і не міг зрозуміти, чому він лежав на землі, коли сирість, осінь, а потім схопився до корови й жахнувся: адже, ж вона може піти на путь кур'єрський, «крива», ту ман... 
І це було так. Його «лиса» забула про свого пастуха і не бажаючи знати межі насовиська, пішла собі скрізь, куди тільки вабив полинь чи інші якісь билини. Хутко вийшла на шлях, що по ньому Роман її гонить у поле  — зупинилась, постояла, мукнула в даль на безлюддя, а потім попаски попростувала неначе-б до дому, до залізниці... В той день у Романа не стало корови. В брезентовому плащі ішов він самітний полем, а поле осіннє зажурне, сіре. Кармазиновим воно буває узимку, вечора ми...
Повесні Роман покидав будку. 
Всю зиму йому ще давали платню, а також паливо: вугіль і дрова. 
І всю зиму він мріяв про те — як повернеться на село... А Химка за ним... Так... Так... Відшукають забуте поле... Химка засіє коноплею лан і —  з рідного поля на смерть сорочка...
Де-хто радив Роману відмовитись від землі, земля бач причиною, але Роман був тепер вже рішучим: —  Віддати землі свої останні сили і не забути ніколи того, як гірко на; ним насміялась проклята залізна дорога... ...Любий синочок — єдина надія... Безсонні ночі, корова все це пожерла вона, — ах як він тепер ненавидить її. 
І ні інвалідний будинок, ані пенсія вже не є для нього утіхою. І мідний жетон з двохголовим орлом і вензельом «Николая Второго» від давно роздробив об рейку... 
І тепер, повесні, Роман покидав будку. Покидав її на-віки, щоб більш не прийти й не почути, як голосяті дроти і гудуть паровози пронизливо... Бором ішов Роман. 
Далеко, позаду лишались стовби телеграфні. Наче з тенет дротяни що-йно вирвався і ступав по знайомій дорозі. З світлими мислями віг повертався до рідних місць, і не було вже на серці гніту. Не хотілось згадувать горя, а тільки — йти. І не йти — тікати. Сонце світило так ласкаво мов би радувалось його повороту. Над верхів'ями струнких і високих сосен застигло густе весняне передзвіння. Неначе бджолів рої зупинились на; бором і завели свою дивну симфонію... 
Пахло смолою. Тихо-придушено хрустіла під Романовими старечими ногами суха торішня глиця...
