Казка про царя Салтана.
Останньою річчю, виставленою нинішнього сезону в Харківській Українській опері, була відома опера Римського-Корсакова «Казка про царя Салтана». Лібрето опери зроблено по відомій казці Пушкина тої самої назви. Харківський театр поклав в основу своєї вистави принцип епічного стилю. Отже, казку подано не як голу фантастику, що має роспалювати уяву глядача й слухача, а як абстрактний історично-побутовий опис казкової події. 
Музику цієї опери вважають за одну в найблискучіших у творчости Римського-Корсакова. В ній дуже багато уваги віддано оркестровому виконанню, із цього погляду виставу обслужено дуже яскраво. Однак, центром уваги в постановці «казки» була робота художника Хвостова. Він дав декорації й костюми, в яких змагався до максимальної яскравости фарб. 
Сценічне оформлення вистави зроблено під український стиль. 
Такого самого характеру й костюми, в яких виявлено в прибільшених і підкреслених тонах народно-побутовий бік дійсних осіб. 
Опера Римського-Корсакова намагаючись не відходити від стилю Пушкина, паписана у великій мірі статично. Її динаміка далі музичних ілюстрацій в оркестрі не йде. Руху в самій фабулі п'єси мало. Тому в постановці увагу звернено головним чином на зовнішній бік вистави. Тут досягнення художника великі. Вони тим значніші, що відходять від цукеркового шаблону.
