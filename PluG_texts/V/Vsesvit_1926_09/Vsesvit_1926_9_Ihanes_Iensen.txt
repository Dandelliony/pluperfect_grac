Чи це вам до вподоби.
Одного разу я з своїм сином катався за містом на коньках. Коди ми повертаючись до дому проходили біля старої фортеці, на нас в безлюдному місці, серед білого дня було зроблено напад якимсь злочинцем.
Цей бродяга з надзвичайно несимпатичною зовнішністю сидів до того часу в засаді за прірвою. Одним скоком він перелетів через рів і опинився перед нами. Не могло бути ніяких сумнівів відносно його наміру. Це був великий, крем'язний та гнучкий парубок йодне, — що мені залишалося робити, перейти самому в наступ. Я замахнувся, щоб вдарити його коньками по голові, але він нагнувшись врятувався від удару. Тоді я схопив його за барки, підняв і з усієї сили кинув об землю. Щастя моє, що мені вдалося його перемогти! Він упав на землю як здоровенний віл, і лише тоді я зрозумів, яка небезпека загрожувала нам в тому разі коли б це стерво знову піднялося на ноги. Я схопив раклюгу за вуха й почав лупити його головою об камінь. Коли я відчув, що він губить свідомість, тоді звелів синові негайно покликати поліцію і він кинувся виконувати мого наказа. Мої пальці бігали по голові злочинця, я боявся що проломив йому черепа. Він лежав нерухомий з витріщеними як у мерця очима, але я не знаходив ні рани ні каплі крови на його голові.
- Маленьке струсення мозку, — думав я, — неприємно! Що ж тепер робити з цим здоровенним противним тілом? Карету, як найскорше, а потім в лікарню з цим пройдисвітом...
Ледве дихаючи я підвівся й почав уважно придивлятися до чоловіка, що лежав переді мною. Замурзане грубе обличчя конвульсивно здрігувалось і я знову злякався чи не зробив йому часом серйозного ушкодження. Чоловік же він був не старий з чудовою будовою тіла, гладенько поголений з великою нижньою частиною обличчя, що видавалась вперед. Він справляв на мене вражіння запеклого вбивці, або ж якого небудь другого злочинця і ні в якім разі не порядної людини. Хто його може знати? Одежа на ньому була замазана й пом'ята, але я помітив зовсім білу сорочку й дорогу шкіряну жилетку, що виглядала в нього з під роздертої мною під час бійки поганенької куртки. Мабуть походження цієї жилетки мало яке небудь відношення до однієї з останніх крадіжок зі зломом...
Мені не вдалося далі обслідувати одяг злочинця через те, що я несподівано відчув на своєму плечі чиюсь руку... Мене зовсім нечемно повернули і я опинився перед здоровенним антипатичним поліцаєм. За ним стояв ще менш симпатичний другий, а ще трошки далі двоє урядовців тримали мого сина... Я був страшенно здивований цією новою несподіванкою. Це було щось надзвичайне. Поліцаї прийняли мене й мого сина за вбивців. Вони міцно тримали хлопчину й очевидно мали намір заарештувати й мене. Я всіма силами намагався пояснити урядовим особам; що ми смирно йшли шляхом, що ми (цеб-то я й мій син) примушені були перейти в наступ, що поверталися з катання на коньках, що... що... що…
- Ага, катання на коньках! промимрив озброєний з ніг до голови здоровило, він бачите, катався на коньках, сердешний, аці гицлі бо — їх же ціла банда (це я та мій син ціла банда...) сиділи тут в засаді й коварно його забили. Вашого змовника ми спіймали в той час коли він хотів втекти, а вас я запопав коли ви хотіли обібрати покійного... — Це було вже занадто, але я стримався й спокійно й уперто звернувся до урядовця:
- Чи не будете ви ласкові потурбуватись про те, щоб цього розбійника було доставлено в лікарню, а мене й мого сина в Управлінні поліції. Ми там дамо наші свідчення.
Про це можете не турбуватись — буркнув урядовець і в ту ж мить з-за вугла з'явилось два великих закритих автомобілі. З них вискочило ще два урядовці. Упевнено я пішов до автомобіля, подавши знак своєму синові йти за мною. Звичайно ж нам потрібно було перекинутись парою слів з інспектором, щоб роз'яснить непорозуміння. Старший поліцай захватив мої коньки й почав чванливо скалити зуби: «Річевий доказ, не забудьте річевого доказу»...
Не хочу ховатись, але на мить я остовпів. Що це дурень бреше? У мене в середині все кипіло від обурення, але я повернувся до них спиною щоб швидче увійти в авто. Не встиг я одвернутись як хтось сильно штовхнув мене в спину — то негідник в мундирі вдарив мене ногою. Цього вже я не міг вибачити. Коли створіння чоловічої породи піднімає на мене руку - я реагую на це так, як належить реагувати такому самому створінню з тієї ж самісінької породи людей. Мене це все страшенно роздратувало і я розлютований кинувся на нього. Це вже з мого боку був напад на урядовця... Звичайно, я був переможений, але все ж таки їм прийшлось подерти на мені увесь одяг раніш ніж посадити в своє авто. З моїм хлопчиною їм було теж не мало роботи. Він виверткий і брикається як кінь, а коли побачив, — що його батько в біді бореться з багатьома він так рванувся, що урядовці, які держали його — обидва зарили носами землю. А коли йому підставили ногу і він впав, то скочивши знов одним ударом повалив напасника так як зваюлють дерево. Не вважаючи на це його було покладено на землю. Бідний чесний хлопчик! Троє товстих важких поліцаїв мусили навалитись на нього раніш ніж звязати йому руки.
Т-а-а-а-к, це була бійка яку не кожного дня побачиш!!! Високознамените видовище! А тут не-сіло не-пало як неначе під землі виріс здоровенний навтоп. Всяка патолоч чоловічої породи — мешканці сусідніх околиць міста, ці люде кишіли біля автомобілів як мухи над купою гною, гиготали плювали на нас погрожували нам кулаками й вітали поліцаїв вигуками «ура" за те, що вони пов'язали «вбивць» як свиней й швиргнули їх в автомобіль.
Автомобіль з шумом двинувся з місця, залишаючи з заду гегочучий натовп, що стукотів деревляними черевиками. Але раніш ніж машина здвинулась з місця я подивсь через двері на халамадника, що лежав недвижимо на землі, Як же я був здивований, коли побачив що «жертва" спокійно встала й почала чистити свій костюм. Я подивився на роздратованих урядовців, що стояли на сторожі, але не знайшов на їхніх обличчях ніякого роз'яснення, та мені і ніколи було його шукати. Як себе почував мій хлопчик в другому автомобілі? Чи не заподіяли йому чого лихого? Як вони поводились з ним? Од знесилення я заплющив очі і відчув тільки трясіння автомобіля, що біг з швидкістю 80-90 кілометрів у годину. Ще ніколи заарештований не був так задоволений швидкістю доставки його в поліцію, як я. Але ми так і не доїхали до поліційного участку. Після скаженної їзди, що продовжувалась де-кілька хвилин, ми під'їхали до кіно-ательє в самому кінці міста.
Спочатку я цьому не хотів вірити, гадаючи, що з яких небудь невідомих причин ми тілько випадково зупинились біля цього скляного дому. Але нас силою втягли туди і раніш, ніж ми встигли очухатись, опинились в прозорному помешканні, де було розвішено декорації, ширми й инші речі, що вживаються під час зйомок. Крім того я побачив прямо перед собою кіно-апарат. Якийсь чоловік, не спускаючи з мене очей, швидко не перестаючи крутив ручку і увесь час слідкував за моїми рухами. Тепер я тільки зрозумів всю цю безглузду історію! Мене й мого сина без нашої згоди й бажання зфотографовували для фільми з якоюсь невідомою метою. Фільмою була і сцена з розбійником. Немає ніякого сумніву, що чоловік з камерою сидів захований в кущах біля прірви, а жулік, що робив напад на нас був артистом. Добре ж він грав, а особливо з великим талантом симулював безпам'ятство (ні разу не крикнув, коли я вшкварив його об камінюку)! Також і всі поліцаї були артистами й частина навтопу... Ех! хе-хе!.. 
В ательє знов навтоп... Я наблизився й почав вимагати, щоб мені сказали, в чім справа? Звичайно вся подія була шуткою, але я найшов, що ця шутка занадто довга.
- Директора! Я хочу з ним побалакати! Мотузки з моїх рук і ніг було знято і я почував себе знову вільним в своїх руках. Щоб довідатись, що ж буде далі, я пішов на середину ательє де стояло багато добре одягнених людей. Я їх запитував таким тоном, неначе все що скоїлось тілько забавляло мене а не ображало, як я повинен зрозуміти нав'язану мені ролю в цій комедії? Замісць того, щоб відповідати мені, вони витріщали на мені очі мовчали неначе приголомшені, а один із них показував комусь, що був за моєю спиною, щось на мигах. Переляканий я повернувся назад й побачив чоловіка, що йшов до мене з апаратом і штативом. Він витріщив очі прямо на мене й крутив, крутив без кінця.. Не кажучи ні слова я кинувся на нього, повалив його на підлогу, скочив йому на спину, топтав його а разом з ним і його камеру ногами, підскочив раз — другий в повітрі і тоді тільки легко здихнув після добре проробленої роботи. Після того я подивився навкруги підстеріраючи нових ворогів. Мені почулось що неначе хтось один з тих, що стояли позаду в середні ательє зареготав і коли я повернувся то побачив, що ніхто не сміється. Вони стояли нерухомі і здавалось, що навіть не образились на мене за мій виступ. Кивання одного з них примусило мене звернути увагу на другий куток ательє і там я побачив ще одного чоловіка з апаратом... Невпинно він крутив, крутив, без кінця й без краю крутив ручку й дивився на мене... Виходить, що він фотографував увесь час поки я бився з його товаришом й витанцьовував на ньому. І не дивлячись на нечувано нахабне поводження зі мною я щиро зареготав. Це була забавка і я помірав од реготу... й це було зфотографовано. Я помітив, як чоловік заклопотано переніс свою камеру на декілько кроків в бік, щоб вибрати краще місце й увесь час навіть на ходу він продовжував крутить, крутить, крутить... і вдивлятись в мене!.. 
Мені стало зрозумілим, як вони все це організували: що б я не робив, аби попсувати їм справу — як раз потрібно було їм для створення фільми! 
Добре! Але ж я теж не дурак. Досить насильства! Ні однієї хвилини в цій прозорій чарівній тюрмі. Але чи не чудово було розіграно всю сцену бойовища? Браво, шановні! хотів я їм сказати і простягся до них, щоб стиснути їм руку. Але дарма! На мені були тільки підштаники та черевики. Нічого иншого після всіх бійок не залишилось.
Я буду на вас жалітися й видеру з вас все до останнього пфеніга за вчинені збитки — обурився я всім своїм ображеним нутром.  — Я дам освітлення цього грубого нападу у всіх газетах країни, я знищу вашу фільму!
Це я думав про себе, а зовнішньо прикинувся приборканим через те, що хотів їх всіх вивести на чисту воду. З покірливим виглядом я направився до них неначе на авдієнцію до короля з усмішкою аж до самих вух. Але раніш ніж я дійшов до них сталось щось таке, від чого в мене захолонула вся кров і що заставило мене вийти з ролі. 
З другої групи я почув стогін та голос мого сина. Він сидів на скринці майже голий і тіло його було червоне як сира гов'ядина, але здається ще не поранене. За ним стояли два вугольно-чорних негра й міцно тримали його за руки. Блідий схвильований чоловік в черепахових окулярах намагався встромити в рот мого сина ложку. Вказуючим та великим пальцями другої руки він хотів одкрити йому рота. 
Переляканий на смерть і закричав, — самі розумієте як – «За ради всього святого. Вони мордують мого сина!» Я кинувся до нього, але по дорозі був захвалений ззаду а через мить і сам сидів на скрині зі звязаними руками. Якийсь чоловік з кам'яним лицем наближався до мене з ложкою в руці. 
Я примушений був випить з ложки. Так, так! Вони примусили мене випити їх противні ліки! Ох! Собаки! Воно було зовсім не гірке, як цього можна було сподіватись, воно було брудне з приторно жирним сморідом як піт. В перший раз мені занудило. Вдруге вони мені закинули голову назад і ліки залишились в моєму животі. 
Після того вони притягли ширму з плакатом, де були намальовані фігури й великі літери. Плакат було поставлено за моєю спиною, а чоловік з апаратом, звичайно, все крутив, крутив, крутив! 
Мого сина помістили біля мене, в нього були окрівавлені губи й груди піднімались, як циганський мішок. Але чесний хлопчина був стриманий і опечалений моїм стражданнями. 
Увесь фільмовий штаб нагло роздивлявся нас і неначе б то ждав ще чогось більшого. Мовчазний чоловік, похожий на Наполеона, стояв спереду всього персоналу з чековою книжкою в руці. Після павзи, під час якої чути було тільки тріщання апарату, він витяг з кишені самопишущу ручку, написав чек, одірвав його з книжки й стояв з таким виглядом, неначе мав намір кому небудь з присутніх платити величезні витрати; чуть помітна усмішка промайнула по його губах.
Він уважно дивився на мою голову... І не тільки він, а всі, всі дивились на мою голову. Вся банда вишикувалася півколом й витріщила очі на мою голову та на голову мого сина.
Камери тріщали по всіх кутках й фотографували наші голови, а оператори крутили й дивились, крутили й дивились без кінця... Коли раптом моє волосся стало до гори! Запевняю вас, мороз пробіг по моєму тілу. Моє волосся встало до гори!.. А я ж був зовсім лисий! 
Зхвильований я подивився на сина... Його волосся теж стояло до гори і стало в два рази довше. Так! Менш ніж в одну хвилину вся моя голова вкрилась волоссям, а волосся мого сина було довше на пів ліктя і простягалося до неба неначе полум'я... Вони нас примусили прийняти патентовані ліки для рощення косей.
І це вплинуло не тільки на наші голови. 
Ні; все наше тіло вкрилось волоссям. Я озирнувся й подивився на плакат, якого фотографували разом з нами. Там я прочитав об'яву, що була написана літерами в метр кожна. Вона рекламувала якісь патентовані ліки для рошення косей, що звались комаган. Коли я одвів очі від плаката то побачив дві жінки з стрункими ногами. Вони раптом почали обнімать нас ніжно і з такою грацією, як могли б це робить тільки зовсім не цивілізовані феї. 
Це мусило зображувати кохання, що його ми викликали нашою красою первісних людей... Все це було зфотографовано. Тут я розридався! І це теж зфотографували!! 
Всю цю дику травлю ви маєте змогу зараз побачити в Уніонтеатрі. Ну, як це вам до вподоби?? Га? 
