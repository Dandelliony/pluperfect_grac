ШТЕРІВСЬКА ЕЛЕКТРОСТАНЦІЯ
Один з видатних американських інженерів, Стюарт, що недавно оглядав Донбас, у свому звіті в Вищій Раді Народнього Господарства УСРР зазначив: «Я повинен констатувати, що досягнення в галузі вдосконалення технічних приладь та устаткування збудованих електростанцій і підстанцій у Радянському Союзі зовсім не ріжняться від наших, а подекуди то ще й кращі». Казав він це як технік, а не як політик, і вірити йому можна.
Та й без американця ми маємо змогу зараз констатувати й самі, що одне з наших досягнень, Штерівська станція вже працює. Завертілася нова могутня електростанція в Донбасі, збудована руками радянської влади.
Почали ми будувати Штерівку за часів, коли все господарство було ще в руїнах, після звільнення країни від білогвардійських банд, і тому багато було злорадників, що пророкували не вертітися Штерівці, бо взялися, мовляв, не за своє діло.
Але наслідки, як бачите є—Штерівка блискуче виправдала себе, і перша районна електростанція на Україні, могутністю на 20.000 кіковат першої черги вже димить.
Зараз безупинно ведеться далі робота на збільшення її могутности ще на 40.000 кв. (друга черга).
Перша спроба будівництва могутніх теплових електростанцій блискуче витримала іспит.
Найважливітиа річ тут—це використання антрацитової порохні від вугілля, що нагромаджувалася як нікчемне сміття на території копалень від самого початку їхнього існування, перешкоджаючи переводити роботу.
Антрацитова порохня в звичайних умовах не горить і тому, як паливо, її й не використовувано. Тільки тепер, коли навчилися топити перемолотим вугіллям, виявилася змога використати антрацитову порохню.
Для цього треба мати спеціяльні млини, де ця порохня перемелюється як борошно, а далі по рурах іде під казани, де горить дуже гарячим вогнем.
Змога використання цієї порохні, що раніше тільки займала місце та заважала на копальнях, набуває величезного значіння, бо нікчемна порохня в кількости до 100 міл. пуд. перетворюється в паливо високої калорійности, цеб-то дає стільки тепла, як і справжнє кам'яне вугілля.
Штерівка має величезне значіння як перша у нас районна електростанція, збудована за останніми вимогами новітньої техніки та обладована на зразок найкращих закордонних електростанцій. Не меншу вагу вона мав теж як перша спроба використати для витворення електричної енергії паливо, що до цього часу вважалося нікчемним сміттям і цілими горами лежало без ужитку на території шахт і копалень, часто навіть спинюючи нормальний розвиток здобичі вугілля.
На Штерівці ми витримали іспит і маємо право сказати всім злорадникам, що робітники під тяжким поневоленням добре будували і для буржуазії, але для себе, для закріплення влади робітників та селян, вони працюватимуть іще краще, і незабаром вже той час, коли СРСР стане прикладом для тих, у кого ми вчились.
