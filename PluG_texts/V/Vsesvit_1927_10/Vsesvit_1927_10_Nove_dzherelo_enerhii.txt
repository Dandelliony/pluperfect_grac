НОВЕ ДЖЕРЕЛО ЕНЕРГІЇ
Двоє французьких інженерів, відомих багатьома своїми працями в галузях фізико-хемії та електротехніки Жорж Кльод і Поль Бушеро після десяти років систематичних дослідів та розрахунків реферували перед французькою Академією Наук своє відкриття, що обіцяє неосяжні переспективи індустріалізації для росташованих над теплими морями місцевостей.
Досліди вченого Богулавського довели, що температура морської води — від дзеркала до дна —не скрізь однакова. В екваторіальних морях температура дзеркала тримається на рівні 28 —30° Цельзія, даючи хитання не більше 3° протягом року. Вода ж у глибинах холодна, і на глибині 1 кілометра її температура спадає до 4 —5°. Кльод і Бушеро поставили собі завдання використати цю ріжницю як джерело енергії. 1 вони досягай своєї мети—способом стільки ж технічно раціональним, скільки й несподіваним, їхній винахід —це парова машина, що працює без палива.
Щоб зрозуміти функціонування цієї машини, треба пригадати, що пара в фізиці й механіці —річ трохи інакша, ніж в уяві неспеціалістів. Велетенська більшість навіть освічених людей знає пару тільки з чайника чи казанка. Температура цієї пари —100°. Рівняюче дуже небагато людей знають, що в парових казанах пара — значно гарячіша. Дуже мало хто знає, що температура пари, як правило, рівна температурі води, і що вода, залежно від нагніту, парує при ріжних температурах. Під нагнітом атмосфери вона парує при 100°, а в казані Штерівки, під нагнітом 20атмосфср, —при 205°. 1 вже майже ніхто не зна, що при зменшенню нагніту вода парує при все нижчій температурі і що можна мати й зовсім холодну пару, аби був відповідно низький нагніт. Наприклад, туристи, влізши на Монблан, не можуть зварити том яєць на сніданок, бо вода хоч і кипить та парує, але температура її лишень біля 80°, бо що вище, то атмосферний нагніт менший. Тим часом, парова машина могла б працювати й на Монблані. А раз так, то можна змусити працювати «пору» навіть 28° температури, що й роблять Кльод та Бушеро.
Як видно зі схеми, їх ня конструкція складається посамперед з «казана», куди помпа наганяє воду 28° з дзеркала моря.
Як що з казана висмоктати повітря, то вода почінае парувати і казан заповнюється парою 28°. Вода від випаровування холоднішає і друга помпа висмоктує її назад у море, трохи глибше, щоб не остуджувати дзеркала. Завдання цих двох помп — підтримувати воду в казані на однім рівні. Тоді казан буде заповнено парою 28» температури і 0,03 (три сотих!) атмосфери нагніту, Пара такого нагніту дуже рідка, ледве не повний вакуум (порожнеча), а все ж вона – пара і її можна змусити вертіти парову турбіну як і на Штерівці. Але для того треба, щоб пара, перебігши турбіну, охолоджується в конденсаторі, де нагніт був ще  менший ніж у казані. Цього охолодження можна досягнути, коли в конденсатор гнати холодну воду з глибини 1 км. Її температура - 4°, і в конденсаторі встановлюється нагніт, рівний 0,01(одній сотій) атмосфери. Тим що вода в конденсаторі гріється, її ввесь час треба висмоктувати назад у море, — можливо глибше. З конденсатора треба також висмоктувати розведене в воді повітря, що визволяється з води в казані. Коли цітри помпи підтримуватимуть рівень води в конденсаторі на однім місці, то від циклу «гарячої» води в казані до циклу холодної води в конденсаторі безперервно тектиме струмінь пари, і хоч вона й буде надзвичайно рідка, проте все ж віддаватиме свою енергію турбіні. І не так мало, бо коли порівняти пару 20 атм. з «парою» 28°, то остання, бувши в 700 раз тонша, все ж дає роботи тільки в 5 раз менше.
На малюнкові подано переріз проекте гідротермічної станції Кльода і Бушеро на 150 тисяч кінських сил. Це залізна кругла коробка, що тримається на однім місці на якорах. На коробці шостипромінною зорею стоять залі з термічним устаткованням, з'єднуючись кожна з центральною круглою залею. На малюнкові перерізано дві термічні залі і центральну. Почавши з боку стоять: «казан», «конденсатор», турбіна, динамо, трансформатор. З трансформатора струмінь високого напруження підводним кабелем іде на беріг. До острова-коробки зісподу причеплено руру довжиною в один кілометр для підтягання холодної води в конденсатор. Для могутности 150 003 кінських сил діяметр цієї рури має бути рівний 15 метрам. Тим що вода з рури витрачатиметься безперервно, вона нагріватиметься в верхньому кінці тільки на 0,50.
В згоді з підрахунками Бушеро коефіцієнт корисного чину спорудження має досягати 45% втрати в турбіні будуть 25% і на помпи 30%. Встановлений кіловат має коштувати 1033 франків, дешевше ніж у звичайних гідроелектростанціях. Поклавши на амортизацію та зиски 16% і припустивши, що середнє навантаження буде лишень 25%, Бушеро доводить, що ціна кіловат-години буде 12 папірових сантимів, себ-то щось біля 1 золотої копійки. Звичайно, це в два рази дорожче, ніж коштуватиме енергія Дніпрельстану, але ж Дніпрельста — один на ввесь світ, а гідротермічні станції Кльода і Бушеро можна буде в необмеженому числі ставити скрізь, де тільки є глибоке тепле море, не витрачаючи ні вугілля ні нафти та добуваючи електрику разів у 3-4 дешевше, ніж її дають найбільш удосконалені парові спорудження. В найбільш сприятливих умовах будуть країни на західному березі обох Америк, північно-західний і південно-східний береги Африки, західний беріг Індії з Цейлоном, південно-західний береги Суматри і Яви, східні береги Філіпін і Австалії, як також і мало не всі острови Тихого океану. Гідротермічних станцій не можна буде ставити на східному березі Сполучених штатів, на західному березі Індії і на берегах Хіни, де моря дуже неглибокі. В межах Радянського Союзу станцію Кльод-Бушеро можна було б поставити тільки біля Батума, але вона могла б працювати тільки влітку і фінансово себе ледви чи виправдала б.
Геніяльний винахід Кльода і Бушеро є не чим іншим, як відповіддю буржуазної техніки на класове замовлення імперіялізма —як найдешевше індустріялізувати колоніяльні посілості для можливого підвищення експлуатації їх. Само собою розуміється, що результатом їхньої індустріалізації буде лишень зміцнення колоніяльного пролетаріату та його революційного руху. Машина Кльода-Бушеро, як що практика виправдає розрахунки її творців, відограє не останню ролю в процесі вистигання соціалістичної революції в колоніях. Техніка капіталізму і тут має копати йому яму, як це їй і належиться.
