На панелі золоті листки.
Кидай сонце з відер чамуриння!..
Я росквіт, і живі пелюстки
Не обіб'є з мене вітровинням.
Моє серце піснями бренить
І чоло вже хмари не захмарять,
Бо зумію в найскрутнішу мить
Ніби в дзвона — піснею ударить.
Задзвеню, як стоголоса сталь,
Заплету, гей, вигуками й гуддю
У землистий простір — золотань —,
Мертвий камінь піснею розбудю.
На панелі золоті листки,
День розлив зафарблену олію...
Хоч росквіт я, живі пелюстки —
На собі затримати зумію.