ЖОВТНЕВА ПРИГОДА
ГЕЙ ТИ музиканте румунський, заграй! Закрий плювачку, звощик! Та давай стрілку, арханголе солом'янський. З серцем крикнув машиніст Нюта і вилляв на голову стрілочника Панаса Шрубеля кілька порцій лайки найвищої кваліфікації.
Стрілочник швидко спровадив лютого машиніста від своєї будки, а коли „Щука" одміряла метрів зо три, кинув сердито навздогін:
Кошельок ти дурної барині.
Паротяга зупинили біля посту. Знов затримання: нема провідника. Нютина артистична лайка вплинула на чергового станції так, що той призначив за провідника Шрубеля. Це власне не було Панасовим обов'язком, але щоб не заходити в перекір з начальником, а ще до того комуністом, він, сердито підкрутивши лівого вуса, сів на передній ганок.
Під мірні подихи циліндрів у стрілочниковій голові роїлися невеселі думи. За тиждень получка, а в кишені безнадійна порожнеча. Та хіба можна на 40 карбованців прохарчувати п'ятеро чоловіка? А такий Нюта одержує на місяць 130—140 карбованців і вусом не веде.
Нюта був сердитий як вогонь. Ще б пак! Він багато років боровся за Жовтень, але ще жодної річниці по-людському не святкував. Що-року 7 Листопаду машиніст „чубачить" своєю „Щукою" по залізних морях.
Ех доля, клята! Ось і сьогодні Жовтень засівав майдани й бруки радістю, червонопрапорний Київ весело сміється до сонця, а він — старий комунар — крутиться по коліях, як собака в сливках. Правда, ще рано: пів до дванадцятої. Можна й поспіти та...
Завсіда ці могулі гальмують — пробубонів під ніс Нюта.
Під'їхавши до депа, машиніст трохи повеселішав. Його довгий, дерев'яний вид, з великим червоним, як у п'яниці, носом і товстенними, наче в негра, вустами приоздобила радість. Нюта випростав свою гнучку, м'язисту, мов із заліза збиту постать і жадливо-хутко маневрував сірими, проникливими очима по струнких вулицях.
Дідуган Київ начепив на своє велетенське камінне, горбате тіло тисячі тисяч червоних прапорів, укрив бруки лавами робітників і маршував, співав під сотні духових оркестр.
Дев'ятий Жовтень, — тисячоногий, тисячоголовий, сталевомогугній нагнав задеркувату усмішку на машиністове обличчя і порадив йому такого плана. Він зараз поїде на склад і випише шість кадубів вугілля; потім залишить паротяга на помічника машиніста, а сам піде в місто. Правда, це перечигь інструкціям, не годиться... Сто чортів його мамі! А хіба годиться йому, Нюті, старому комунарові не одвідати Жовтневого свята?
Розійдись море — корабель пливе! — промовив, усміхаючись у чорні, пухнаті вуса, машиніст.
Він був мов у трансі ..
ІІ.
Машиністівська практика знає багато категорій самогубців. Один — хоче налякати дівчину, чи жінку, а може й себе, і обережно, в-день, дивлячись на машиніста, лягає поміж рейок. Другий, недосвідчений, що не знається на законах техніки, лягає на колію за метрів п'ять-вісім до паротягу. В таких випадках машиніст і гальмує валку, біжить до самогубця й часто-густо доти б'є чоботом по найм’якшому місці тіла, доки бідолаха вітром не полетить од залізниці.
— Не лягай, мовляв, на дорозі: це ж не Америка, а Вкраїна — у нас нема короволовів.
Кажуть, що таке „дикунство" машиністів назавжди гальмує бажання самогубця вкоротити собі віку під паротягом.
Скнара-самогубець напочатку скидав з себе верхню одежу, залишав записку, на цю адресу занести речі і — гайда під потяг. Правда, іноді такий самогубець, лежачи на рейці, полюбить життя з нечуваною силою, втікав спід паротягового носа і в одній білизні, мов божевільний втікач із Кириловської лікарні, біжить до дому.
Машиністи особливо не люблять мати діла з самогубцями „спецами": і не зоглядишся, як заріжеш мов курку.
Кочегарові Бахові зрадила дівчина. Він і просив, і загрожував і залякував револьвером: все марно.
Смерть — блискавично громайнула думка.
Нехай зрадниця святкує з „корішком" Жовтневе свято, а він, Бах, старий комсомолець, на цей час укоротить собі віку під паротягом. О, тоді вона, мабуть, усе життя тужитиме за ним!
Кочегар з виглядом людини, що йде на rendez-vous шпацерував понад укосом. Коли ж паротяг наблизився до Баха на півметра він, як підрізане дерево, упав на рейку.
„Щука" залізними лапами вп'ялася в тіло самогубця. Хряск... Лемент, тужливий лемент, як свист локомотива, що проситься на станцію...
Нютини мрії раптом загальмував одчайдушний Шрубелів крик, Машиніст затремтів, наче в пропасниці, зупинив паротяга і, як малпа, сплигнув на землю.
Сполоханий стрілочник стояв на передньому ганкові і, не дивлячись на те, що Щука стала, махав червоним прапорцем. Об маленьке веснянкувате анемічне обличчя Шрубеля бився чорними крильцями переляк...
Машиніст стояв монументом біля паротяга і, не кліпаючи, буксував очима трупа; Нютине серце олив'яним тягарцем билося в грудях. Під паротягом (жахливе видовище!) між другим і третім станами лежав розчавлений гребінем по діяфрагмі Бах. Очі йому повилазили з орбіт, з живота звисли кишки, бігла кров...
Нюта стояв монументом... Обличчя йому, здавалося, навіки здерев'яніло, руки тремтіли, як у неврастеніка підчас великого хвилювання, очі гасами по трупові од голови до ніг. Поблизу стояли Шрубель, кочегар Чубанько і помічник машиніста. Чубанько — Нютин родич, — побалакав із помічником і хутко пішов од паротягу.
ІІІ.
---
--- жахливе видовисько — паротяг чавунними грудьми втявся в юрбу... Багато сартів було побито на смерть, багато поранено... Вся машина — замащена кров'ю, кістками...
Дивлячись на склині, мов у фіґур із паноптикума, очі Баха, машиніст згадував забитих сартів і тремтів як у пропасниці.
Недобитий, оглянувши трупа, заходився біля слідства та складання акту. Віноваг, братішка — квапливо кинув Нюті агент.
Машиніст ніби стояв на гарячій жужелиці: його відповідь мала стати базою, що на ній буде збудовано протоколе.
На ту хвилину Нюту можна було б порівняти до еліпса, в одному фокусі якого було сконцентровано бажання збрехати, а в другому — жеврів намір, як завжди, говорити правду.
Та воно, звісно, не без того — понуро промовив машиніст, а про себе додав на адресу агента: Гнида кучерява!
Недобитий узяв у роботу стрілочника. Шрубель ворогував із Нютою ще з того часу, як останній, бувши комісаром, зашпилив його за спекуляцію в Доркомпутьдезертир. І тому в стрілочникових свідченнях палахкотіла зненависть до машиніста.
Шрубель на запитання Недобитого упевнено відповідав: Що за вопрос?.. Я, конєшно давав сигнали .. Можна було стати... Тут всьо видно на факті...
Стрілочникові свідчення сверлували Нютин мозок і, напевне готували машиністові затишне місце в Бупрі. Так, у Бупрі...
IV.
Недобитий плив до агентури Г. П. У., маючи на причалі Нюту й Шрубеля.
Машиніст ішов з думкою скласти свою провину. — „Не додивився і — ніяких гвоздьов"...
Невже його, старого комунара з великими заслугами перед революцією тяжко скарають?
Назустріч міліціонери вели кількох хуліганів, а за ними йшла ціла шпана друзів.
Один із шпани, в широчезному кльоші й рябій американській кепі, крикнув до низенького, крижастого, „в доску" п'яного хулігана:
Ану, Блін, лізгінку!
Січас ніззя... мент кнацаїт — прогунявив „Блін“, артистично сплюнувши під ноги міліціонерові.
Напився, кусок арестанта! — пилкою проскрипіла якась дівчина, мабуть, „симпатія".
„Блін" вовком глянув на дівчину і люто кинув: Мовчи Марухо, а то під сомплі і дам. Заарештовані, навіть один міліціонер, укрили ці слова гучним сміхом.
За час зустрічи з хуліганами уява, цей незвичний, чужий струмент для Нюти, в надто непринадних малюнках намалювала йому життя в Бупр'і поруч із урканами, фармазонами, п'яницями.
Невже й тебе угробастають у Бупр? — настирливо запитував один голос.
Чорта з два! Заллю майки, що нічого не бачив, — рішуче відповідав другий.
Машиністові думки раптом загальмувала зустріч із Чубаньком (він одразу пішов геть) і жінкою. Вона несподівано вискочила з-за вагону, впала на чоловікові груди, щулилась і тремтіли, наче заколисаний вітром кущ.
Куди ти, Яша ? А Жоржик? А я? Не пущу! — шепотіли зів'ялі вуста, а вії безупинно тремтіли, наче крила сполоханої пташки.
К-кинь... Лена... стєрики. Я ворочусь до-дому насилу видушив із горла Нюта. Мовчанка...
Мовчанка тягуча як глей, перемішана з горем, одчаєм, слізьми...
Машиністові думки поплутались, збились, поламались, як вагони підчас катастрофи, але за хвилину в далекому куточкові мозка закресала думка: Заллю майки.
А Олена все щулилась і тремтіла, мов заколисаний вітром кущ.
Нетерплячий Недобитий напочатку не знав, як саме збуксувати цю несподівану зустріч. Згодом Ісак згадав материне голосіння, коли він ішов на призив у Червону Армію, і мало сам не росплакався.
Ну йдьом... Телячіє нєжності, — нарешті суворо промимрив агент.
Процесія рушила далі.
По Олениних жилах оливом поллялась утома; вона через силу попленталася за чоловіком.
Біля станції машиністові думки вже не концентрувались в двох фокусах еліпса. Навпаки. Вони з хуткістю п'яти верстов на годину маневрували в голові і врешті заїхали до певних суточок.
Нічого не бачив і — ніяка гайка.
Кочегар і помічник потягнуть руку за свого машиніста А стрілочник?.. Ні... Та менше з тим... Хвилювання врешті взяло Нюту на кольки. Під серцем кололо ніби швайкою: це нагадував про себе задавнений невроз серця.
Наближаючись до агентури Г. П. У., машиніст пригадав ті часи, коли він працював у Че-Ка, „розмінював", відсилав до „штабу Духоніна" ріжнобарвих ворогів революції: чорних, білих зелених...
А зараз на нього чекає Бупр. На серці було боляче, темно.., Захмарився святковий настрій... Хотілося щось образливе крикнути, когось шарахнути, шарпати...
О tempora, о moras! — мабуть сказав би на Нютиному місці Ціцерон.
V.
Слідчий Красний випадково був у свому кабінеті. Його постава, а особливо обличчя — важке й тупе, нагадували гіпопотама. Коли до кабінету ввійшов Недобитий з Нютою й Шрубелем. обличчя слідчого прибрало непроникливого й холодного, як залізо, вигляду. Красний знав, що суворість йому личить і навіть пишався з цього.
Допит роспочався. Нюту від єзуїтських питань слідчого брало на поти.
Чи він винний?
Я тут ні прічом. — Машиніст кидав словами, як нервова людина недокурки підчас сварки, ламав мову на руський кшталт і що сили виправдував себе. Красний допитував Шрубеля й мрійно писав на клаптикові паперу трикутником
Октябрь Октябрь Октябрь
Чи можна було врятувати самогубця? — Без сумнєння — впевнено хитнув головою стрілочник, глянувши вовкулакою на Нюту.
Це він по злобі... Нужно допросити помощника і кочегара захвилювався машиніст. Красний пообіцяв згодом це зробити. Перо слідчого клювало дно каламаря і клало на папір загрозливі рядки.
Чорний потяг Нютиних думок вився вузеньким, темним тунелем і ніяк не міг доїхати до сонця, волі, небесної блакити.
Тиша, як у склепі...
VI
Санітари однесли на марах Бахового трупа до хірургічної лікарні.
Біля каплиці зустрів санітарів черговий лікарні Гладченко, відомий за доброго різу на — хірурга. Глянувши на Баха, він мимохіть пошкодував, що неможна зробити ножем кілька екскурсів у його тіло.
Санітари поклали Баха в каплицю. Одному з них — Назарову — впав на очі папірець у піджакові. Цікавому, як жінка, санітарові закортіло глянути на папірця. Вийняв... Прочитав...
Я умираю вполне сознателько изза любви. Похоронити миня с оркестром на Соломинском кладбище. Прошу не винить в моей смерти никого. Прощай Лида! Прощайте товарищи!
На другому боці папірця було кілька рядків віршів мабуть. Бахових творів.
Звезда для ночи Сонце для дня Лидочки очи Всигда для миня
Цвети, 'цвети, как роза Цвети не унЫвай Й если и умру я ТЫ Сашу вспоминай
Не буду много я писать И слов тирять не буду Довольно одного сказать И в гробе Лиду не забуду
Санітар дав цидулку Гладченкові. Хірург уважно прочитав її і наказав негайно віднести до Г. П. У. Назаров маневрушкою помчав до агентури. Ех, і здивує ж він „гепеунчиків"!...
VII
Перо Красного клювало дно каламаря.. Несподівано до кабінету ввійшов задиханий Назаров, віддав слідчому цидулку, росказав усе, що знав, і пішов.
Красний прочитав папірця і звернувся до Нюти. Я одержав записку... Справа міняється... Можна йти до-дому.
В машиністовому серці джерелом забурчала радість волі і воно сильно забилося, як молоток.
Вільний — промайнуло блискавкою в голові. Нюта вітром вилетів в кабінету.
Шрубель зніяковів, як на той час, коли на його стрілці сталася катастрофа з паротягом.
Ліве око Красного затанцювало по переляканому стрілочниковому обличчі, а в кутках вуєт розцвіла усмішка вкупі з іронічним: Ваші свідчення треба перевірити. Ви, здається, хотіли насолити Нюті.
Граждан... тьфу... не в міру наляканий Шрубель хотів справді плюнути, але схаменувшись улесливо говорив далі - тоїсть товариш... Я всьо беру на факті... Работаю, слава тобі го...с-c-c... 15 років с лішком... Прямо умом помішався.
— Ну йдіть, товаришу Шрубель... Сьогодні Жовтневе свято.
Обличчя слідчого чомусь знову прибрало непроникливого й холодного, як залізо, вигляду. Стрілочник, нічого не розуміючи, вийшов з агентури і дорогою все бубонів собі під носа: Тьфу на вашу голову... Мало не втопив, гадюча душа... Тепер десятому закажу... А цього ростелепу Нюту: випустив з рук... Ну щож комуна, рука руку миє...
VIII
---
Яків і Олена, з виглядом молодих, прийшли додому. Нюта передягся в святкову одежу і з жінкою та сином пішов на парад.
Було пів до першої. Янтарилась осінь. Київ засівала радість. Тисячі тисяч робітників під бадьорі марші сталевим кроком рухалися бруками. Багатоміліонне робітниче обличчя — приголомшене радощами...
Нюта шпацерував з таким пиховитим виглялом, немов Жовтневе свято було влаштовано лише для нього.
Ніколи ще машиніст так довго не купався в молодому запалі, так гостро не відчував Жовтневої моци. Руки прочь от КитаЯ. Хай живе дев'ятий Жовтень. Ленін помер — Ленінізм живе.
Жовтневі гасла горіли полум'ям у Нютиному серці. Його голос, високий і тоненький, мов свисток „Щуки", весь час приєднувався до Жовтневого радісного. У-р-р-а-а-а-а!
Хмари раз по-раз одчиняли дверцята небесної печи і з неї падали на землю міліярди лопат проміння. Здавалося, що й сонце - піч у купі з юрбою вітало дев'ятий Жовтень могутнім, бадьорим У-р-р-а-аа-а!