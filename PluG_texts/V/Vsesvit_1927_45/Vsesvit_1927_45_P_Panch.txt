ДИПЛОМАТИЧНА МІСІЯ
ВІЗИТОМ Лец-Отаманова зацікавився в першу чергу пасажир з круглою головою, що висіла з канапи мов гарбуз. Він направив на сотника щілинки своїх очей, видовбаних у пухких горбках і, не міняючи пози, запитав: Чого вам треба, пане коменданте? Дозвольте... А дама? — пробурчав все той же роздратований голос, — кличте її сюди, а семи не вертіться перед носом.
Голова, схожа на гарбуз, ткнулась униз і тоненьким голоском лагідно проговорила: Тодосю, пане Тодосю, та почекайте, от поетична натура. Вибачте, пане, як вас? Сотник, — відповів, випрямляючись Лец-Отаманів. От бачите, сотник, значить чин такий, а це наш славнозвісний, ви може й не догадуєтесь, це наш... О, затараторив уже, — знову буркнув пасажир з нижньої канапи.
— От темперамент, хоч би й не знав, що це краса й гордість України, а серед цілого б ярмарку пізнав. А ви що хотіли, голубчику?
Сотник недовірливо глянув на нижню канапу, на торочки з халош і, ще вище піднімаючи голову, спитав: Що це за вагон? Еге, голубчику, це не вагон, а просто мозок, навіть більше, це доля України. Це, голубчику, мій, мі-сі-я. Дипломатична місія, до французів у Одесу. Лец-Отаманів непомітно втяг голову в плечі.
Місія, — ще раз сказав той же дипломат і вже поважно, мовчки зажував губами, на яких висіла пара схожих на штанини вусів. — От поїзд стоїть — почав він знову, підпираючи рукою голову, — а ви знаєте, голубчику, що зараз від нашої поїздки, можна сказати, залежить все. Та ви сідайте.
Ну просіть же даму, — промимрив ніби засипаючи вже, все той же надтріснутий хриплий голос.
Та звичайно ж, просіть, а хто вона така? Бо, знаєте, тут можуть і секрети.
Це моя... родичка, — відповів, давлючись, сотник уже голосом, який навіть самому йому видавався за принижений, родичка й щира українка. Так прошу, просимо, — заметушився дипломат, спускаючи ноги з верхньої канапи.
Лец-Огаманів виглянув до коридору й проговорив; Ніна Георгієвна, зайдіть, вас просять. — Ніна Георгієвна охоче переступила поріг.
З її появою два дипломати, що мовчки сиділи на канапі, сонливо кивнули головами й хотіли, посунувшись, дати для неї місце, але, коли вона підвела до них свої блакитні під білою пухнатою шапочкою очі, дипломати вмить зірвались із місць і запобігливо розшаркались.
Просимо, просимо пані.
Ще більшу метушливість виявив дипломат, що сидів на верхній канапі. Він незграбним рухом ляпнув разом обома волосатами долонями собі під живіт і, хутко зажувавши губами, ніби гикнув.
Ой! Вибачаюсь, пардон. Ви пані, трошки сядьте в профіль, доки я... хоч знайомтесь. Ото вам, вибачаюсь пані, ще трошки, наш відомий професор і міністер, пан...
Потуга, — подаючи руку, сам назвав себе смуглявий з блискучими очима під золотими окулярами на сухому обличчі професор у чорному сурдуті. Другий дипломат був з плескатим невиразним обличчям ввесь сірий, як і його вбрання.
Пан редактор нашої газети, — сказав, упоравшись із туалетом, дипломат. — Пан редактор, а я, голубчики мої, як що хочете знати, кооператор Загнибеда. Настоящий хахол. Мов вам шанування. А що ж це наш славетний Тодось. Пане Тодосю!
Зліз уже? — роздратовано промимрив той же голос; — Господи, коли ти нарешті вкоротиш йому віку. Ви не спите, от темперамент, вибачте, панове, це наша знаменитість.
Загнибеда сядь. Не дратуй мене хоч ти! Кооператор по ведмежому відсунувся в другий бік І все так же запобігливо договорив: От темперамент. Не любить слави, хоч і поет, а не любить слави. Це ж, панове, наш, так би мовити, бард революції, наш славетний пан Тодось. Ви може підведетесь , Микито Опанасовичу, тут дами, можна сказать, на ліцо.
Ніна Георгієвна, почувши хриплий голос із кутка, раптом зашарілась і навіть хотіла вже підвестись, але коли Загнибеда запобігливо заметушився перед канапою, всурйоз повторюючи прізвище, яке не сходило ось уже де кілька років із уст кожного щирого громадянина, вона сіла й, переливаючись тінями на обличчі, втупила свої очі з блискучими вогниками в темний куток. Також почував себе й Лец-Огаманів. З паном Тодосем він зустрічався в перший раз тоді, як його образами, його лірикою, його гаслами жив уже з перших гімназіяльних днів. І коли Ніна Георгієвна може ждала тільки глянути на живий образ співця, трубадура першої весни, то Лец-Отаманів, як мужчина, мусів до того ще й повести з ним бесіду, якою б можна було потім пишатися перед тою сірою масою, що там десь повзав поза ешелонами. Яку б можна було потім передавати із роду в рід в своїй фільмі. До такого моменту Лец-Отаманів не був готовий і тепер напружено ламав голову над тим, що сказати розумного, аби зав'язати бесіду, а може й довідатись, що зараз творить це сяйво, цей єдиний кумир, володар дівочих дум і смолоскип натхнених борців за ідею правди і свободи. Кооператор Загнибеда просунув свою голову в куток і щось шепнув до пана Тодося.
Тільки будь ласка, не дихай на мене, — проговорив із кутка пан Тодось, соваючи ногами, — ну, гаразд, перепрашаю, панове!
За цим із темної смуги на світ висунулось заспане волохате з роскуйовдженою бородою й зачіскою кругле обличчя.
Сірий його піджачок на зім'ятій сорочці, як і штани, були одного коліру й вигляду з його нечісаною головою. Пан Тодось, лупаючи заспаними очима, обвів купе, зупинився на пані й апатично плямкнув губами; потім він чиркнув поглядом по сотнику й втупився у вікно.
Дує? Так, завірюха щось страшного, — раптом стративши голос, ледве відповів Лец-Отаманів і тут же подумав: „Звичайна собі людина, навіть морда якась плебейська, чого ж я зніяковів. А може це просто жарти?“.
А чого ви стоїте? — все ще лупаючи сонними очима у вікно, буркнув пан Тодось. Вибачте, може ми заважаємо? — запитав уже більш вільно Лец-Отаманів.
Поїзд чого стоїть?
Вибачте, паротяг зіпсувався. А ви одружені? — не слухаючи сотника, запитав пан Тодось і лінкувато перевів погляд на Ніну Георгієвну.
Так, відказала вона, раптом спалахнувши.
Може й чоловік в вами?
Ніна Георгієвна зиркнула на Лец-Отаманова, почервоніла ще більше й проговорила: Так, зі мною.
Пан Тодось зробив не зовсім зрозумілу гримасу й сказав уже до Загнибеди.
Там зосталось що небудь? — В цей момент вагон здрігнувся, всі нагло клюкнули носами і колеса завищали під підлогою. Лец-Отаманів зірвався з місця.
Теж саме зробила Ніна Георгієвна і разом вискочили до коридору.
Вибачте, ми до свого вагону. Чекайте-но, ви ж не встигнете, а пані й зовсім загубиться в снігу, — проговорив професор.
Ніна Георгієвна збентежилася: Там речі мої, я навіть не встигла замкнути чемодан, господи, я забула замкнути чемодан. Побіжимо, прошу вас. Поїзд ще дужче смикнув і вже покотився прискореним ходом.
Ну куди вас по такому снігу, — сказав Лец-Отаманів, — за речі не турбуйтеся. Туди ніхто не зайде, Вибачте, — проговорив він. уже до дипломатів, — до першої станції побудемо у вас
А будь ласка, хоч і до Одеси.
Ніна Георгієвна не могла заспокоїтись і почала знову нервово мняти хусточку в руках. її соковиті вуста перекривились і здавалося, що вона зараз не витримав й росплачеться, але Загнибеда, що вже довший час чухав потилицю, знов проговорив:
Одеса, ой Одеса. Біда нам буде, пане Тодосю, з вашим темпераментом. Ви вже, хоч завтра не прикладайтесь, а то французи, хай вони зашморгнуться, дуже вже тендітні.
Начхать мені на ваших французів — відповів пан Тодось.
А доки що вони на нас чхають, ой чхають, та ще й кажуть, щоб ми на здоров'ячко говорили. Лец-Отаманів встиг уже оволодіти собою і запаливши цигарку, запитав ніби між іншим:
А з цих переговорів буде який небудь толк?
Бог його святий знає, — відповів Загнибеда, чухаючи уже волосаті груди, — бог його святий знає. Здаються потрошку. Попереду було полковник Фрейденберг такого заспівав, що й гай-гай: Ви, говорить, теж більшовики. Як вам подобається? Більшовики, говорить, та ще й другого сорту. Ви, говорить, склали умову з німцями і потім розстрілювали добровольців. Коли це було, щоб ми розстрілювали добровольців? Або звідкіля вони взяли, що Голова директорії, наш поважний Голова, став більшовиком. Так за це, мовляв, зараз же його щоб по щапці з директорії і Петлюру теж щоб по шапці, бо в Европі його вважають за бандита. Чуєте, за бандита? Нашого батька Петлюру. Так через це, мовляв, доки він буде у директорії — Франція не може з нами підписувати умови, А третього члена директорії, ви знаєте кого це, так ще краще: щоб колінком за те, що, мовляв, занадто вклоняється Бахусу.
Почавши лінкувато з чуханням потилиці, Загнибеда, чим дальше, тим говорив хутчіше. Він ніби боявся, що коли зупиниться хоч на хвилину, рука його знову полізе до потилиці й тоді за національною традицією, доведеться розтягати слова, як молоде сало на зубах, а тому він і говорив уже, мов трохкотів вентилятор.
Це вже як хочете, а на мій особистий погляд, — правда, може хто й іншої думки, а на мене так це вже недалекої від втручання в наші внутрішні справи. А звідсіля само собою виникав, щоб надалі списочок членів директорії складався тільки за згодою Франції. Оце вони й ставлять своїм першим пактом угоди. Друга вимога не така вже страшна, це, — щоб ми склали негайну угоду з добровольцями й поляками й мали армію у триста тисяч. Правда, амуніцію для армії дають вони самі, а за це ми мусимо тільки брати участь у боротьбі проти більшовиків.
Погано тільки, що це буде разом із другими арміями, що вони ж таки їх і зформують, ну .значить з добровольцями й поляками. Ну. це, я кажу, не так страшно, а от, щоб наша армія була під їхнім контролем і щоб ми просувалися посередині поміж поляками й добровольцями, це вже хуже, позаяк свою власть можемо наставляти тільки там, де пройде наша армія.
Поляки, звичайно, підуть по Правобережжю — вставив професор.
Очевидно, очевидно, а добровольці черев Донбас. А які а їхні матеріяльні претензії? — запитав Лец-Отаманів. — Матеріяльні? Бог їх святий знає, що вони думають. Доки що карт своїх вони, шельми, не роскривають. Говорять тільки, щоб значить контроль над залізницями й над фінансами, на час, мовляв, війни, ну а на далі бог його святий знає. І це, я гадаю, не так страшно. Далі можна було б із Турцією чи там із шведами зговоритись, як це робив Хмельницький, або Мазепа, та й колінком їх. Правда, коли б ми підписали цю умову, зразу б одержали мандат на двох представників у Лігу Націй, а там уже стоїть питання про наше визнання.
Тільки тоді буде визнання? — здивовано, ніби не покладаючись на свій слух, переспитав Лец-Отаманів: — А чому ж у газетах пишуть про це, як про факт, майже оформлений?
Як підпишемо цю умову, то й буде оформлений. Доки що торгуємось, хоч звичайно приємніше б оце пертися замість Одеси уже в Женеву, але що ж ти зробиш. Питаємо значить, які ж ви нам дасте гарантії, ну хоч би про кордони з поляками, або про наше попереднє визнання. Так вони що кажуть: найкраще визнання, це факт підписання такої умови. А що до кордонів з поляками, так будьте мов певні, кажуть, що ми вас з ними помиримо. Ну, з добровольцями про автономію ви, мовляв, і самі добалакаєтеся.
Про яку автономію? — питаємо: — ви ж нас збираєтесь визнавати за самостійну державу.
Сміється лиха личина:
Ви ж, — говорить, — занадто маленька держава, щоб самостійно існувати.
Оттуди к бісовому батькові — Говорю. — Як же це так? Про що ж ми балакаємо? Тридцять п'ять міліонів народу, та це ж більше за Францію, а ви так з нами поводитесь?
Так полковник їхній, Фрейденберг, заспокоювати кинувся. Хотів було його згребти під себе, та думаю: задавлю ж одним духом. Хай тобі трясця, щоб за нього гріх ще на душу брати.
Ніна Георгієвна ввесь час слухала Загнибеду з такою увагою, ніби боялася пропустити хоч одно слово з цієї безладної тиради, яка впереміш з стуком коліс під вагоном видавалася за барабанний дріб. Часом вона зводила очі на темне вікно, за яким по шибці сивими пасмами хльоскала завірюха. Потім якось замішано Ніна Георгієвна запитала:
Як же директорія? Такі переговори ганьба і для уряду і для цілої нації.
На її запитання відповів уже пан професор. Навіть більше. За силою закону від 28-го січня, директорія без санкції Трудового Конгресу не мала права творити з другими державами договорів, які б накладали на український нарід обов'язки.
Значить треба протестувати?
Звичайно. Так і поступили. Обурені з цього вчинку всі соціялістичні партії висловились за негайне припинення будь-яких зносин із французами.
І цілком правильно, — ствердив і пан редактор. — Завше етична, певна й невмінна, загалом єдина природня орієнтація — це на свій нарід, на внутрішні сили. На хахлів, — двигнувши вперед підборіддям, вставив пан Загнибеда.
Пан редактор поморщився й закінчив: На його сили і національні його інтереси. Так, — погодився й професор: — це єдиний певний шлях, на якому можна збудувати програму діяльности й утворити правдиву перспективу будучини. Звичайно орієнтуватись на свою націю можна тільки тоді, коли віриш в її будучину, коли маєш надію на її сили. А чого ж ви знову їдете до Одеси? — запитала Ніна Георгієвна. Пан професор затнувся і, вже без попередньої упевнености, відказав:
— Е-е-е, пані, це тонка аритметика, — вставив пан Загнибеда: — тонка аритметика. Не аритметика, а діялектика, пане Загнибеда, — поправив його редактор, який уже теж ув'язався в балачки. — В даному разі ясно, чому так. Більшовики директорії не визнають ніколи. А хіба вже пробували вести переговори? Можна й не пробувати. Не визнають. Якщо хочете, зараз ведуться переговори і з більшовиками, — вставив професор.—Навіть скажу вам більше. Я гадаю, що в Одесі одночасно нам удасться повести балачки і з Америкою, хоч французи і ставлять в умову» щоб ми не мали я нею ніяких справ, бо в неї, мовляв, немає тут ніякої зони політичного впливу.
Бачите, панове, директорія з представниками ЦК партії все таки надіються на великодушність Франції і інших Держав Согласія, а тому вирішили ще раз просити французьке командування руководити директорією в справі хоч би дипломатичній, політичній, економічній, фінансовій; руководити хоч до закінчення війни з більшовиками.
Ну, це вже дозвольте нам знати, — сказав редактор, — хто буде мати вплив. Америка теж має голову на плечах, і коли пускала сюди французів, то напевно тільки з переконання, що французи тут обанкротяться, а тоді Америка й буде тут як тут.
Так дозвольте пане професоре, — сказала Ніна Георгієвна — як же можна бути і ва і проти по одному й тому ж питанню?
А доки що все таки французи.
Так, це доки що синиця в руках, — сказав редактор, — А що до переговорів з більшовиками, то звичайна річ: в одному просторі не може вміщатися одночасно двох речей, значить директорія, коли хоче утримати владу, про більшовиків повинна забути, ну, а власні сили, на які ми мусіли б опиратися, спасибі їм, розбігаються із армії, мов зайці.
А це правда, — вставив Лец-Отаманів, — навіть у нас щоденно як не троє, то п'ятеро. Захопить обмундированіє і бувайте.
Значить, на кого тоді ж можна орієнтуватись? Звичайно, логіка говорить, що тільки на сторонню державу, яка б не мала принаймні наявних агресивних намірів.
Правильно, — кивнув головою й кооператор, значить на французів. Тепер, коли всунули в руку їхньому полковнику п'ять міліонів, вони зовсім інакше забалакали з нами, п'ять міліонів, як одну копійку. І зразу вже зацікавилися й піснями нашими і долею неньки. Тепер піде зовсім по іншому, А нам що хіба нужно, аби тільки була Україна, хоч яка небудь, аби Україна.
Пан професор нервово засмикав своїми сухими плечима, а пан Тодось, що мовчки підпирав стінку канапи, раптом глибоко зітхнув і півучим, повним трагічної щирости голосом, зовсім несхожим з його попереднім бурмотанням, проговорив: Ех ти доле, наша доле, всім ти стала рідна, коли маєш п'ятака.
І за цим він, промимривши „пробачте", знову витягся на канапі,
Кооператор стрепенувся: Як як. пане Тодосю? Це ж треба записати. Панове, — раптом істерично заволав Тодось: — заберіть його, заберіть з моїк очей це барило, як що не хочете, щоб я не кинувся сторч головою у вікно. Всі мимохіть піднесли очі до вікна, за яким все ще проносилась назад білими пасмами завірюха і, крім самого Загнибеди, зніяковилися. Кооператор же навпаки, підморгнув до сотника, ніби ще раз говорячи „ну й темперамент" і врочисто записав до себе в товсту книжку слова Тодося.
Колись пригадаю. Все це історія, панове, — проговорив він, ховаючи книжку в пазуху. — Ну я теж, за поетичним прикладом, спатоньки, а може б ще трошки поспівали — „Ой у лузі", га, немає охоти? Ну, так я спатоньки, А машиніст, видно таки більшовик. Ач, як смикає, бодай тебе за печінки так смикало.
Лец-Отаманів сидів уже як у трансі. Він тупо дивився у те ж вікно, за яким в диких степах гуляла рознуздана ніч і відчував, як у його голові теж, ніби рознуздані, проносилися цілі зграї самих протилежних думок. До цього часу він твердо знав лише одне, що він в щирий українець і козак. За долю свого народу він ладен був, не вагаючись жодної хвилини, віддати своє життя, свої здібності, все, що мав, аби здобути справжню волю для свого народу. Панство за гетмана Скоропадського показало всю свою звірячу натуру й було воно переважно чуже. Але що йому панство. Він мужиків син і тому вважав усіх панів за таких же ворогів України, як і росіян. А чи ж вороги росіяне? — запитав він сам себе й відповів. — Історично так, фактично ж на сьогодні до влади стали більшовики-інтернаціоналісти, значить, з ними можна буде говорити. Цим він жив із дня в день, як також чекав і на визнання України Антантою. Він безумовно вірив іменам, що стояли у влади.
Наскільки вони були компетентні, це для нього не відогравало майже ніякої ролі. Він просто над цим ніколи не думав, а довірявся їхній совісності й громадським іменам. Мимохіть Лец-Отаманів підніс очі й проти носа помітив, як із верхньої канапи звисав хлястик від кооперативних штанів. Хлястик дріжав від перестуку коліс і це чомусь навернуло сотника на думку, що в такий безнадійно сумний час треба б їздити якось по іншому не так, як їздили рибаки по тараню. І тут же подумав уже з роспачливою тугою „Чого нужно кацапам?" Чому вони наступають обов'язково на його Украіну, а не на яку небудь Індію, не на Швецію. Невже таки ми не зуміємо дати по руках? За нас же бог і сама історія. Вона висунула Петлюру...
Що ж про нього можна сказати, — відповідаючи на запитання Ніни Георгієвни, сказав у цей час професор: — говорять, що Петлюра щирий, але це не аргумент для ролі „вождя". Семінарська наука до кадила й кропила наших Головних Отаманів занадто малий ценз для міжнародньої дипломатії. — Правду кажучи, — сказав редактор: — Україна заслужила на більш а Симену Васильовичу бракує навіть елементарної чесности. Цеб-то? — запитав Лец-Отаманів. Його ж обрав Конгрес від есдеків, а він на другий день перейшов до соціялістів-народовольців і зостався в директорії; а завтра він стане монархістом, а другий може — анархістом. Це ж факт уже, що наш поважний Кирило Карпович стрибнув до більшовиків, а тепер уже й зовсім хоче виїхати за кордон. Розхльобуйте, мовляв, як знаєте, а я полівішав. А хто тільки буде відповідати за його політику, що він вів до цього часу?
А все тому, що не почувають у нас жодної відповідальности перед суспільством, жодної дисципліни перед історією. Хахли і все. Сідають до одного вагону, а їхати хотять у ріжні боки.
А чому не ведуть балачок із добровільчою армією, — запитала Ніна Георгієвна і жартовливо глянула на дипломатів з-під лобу.
Цеб-то за єдину неділиму, — відказав редактор, теж посміхаючись: — як хотів полковник Балабачан? Так його вже, здається, сьогодні заарештували.
По що. Вони зараз в такому стані, що теж погодяться на все.
Ви упевнені?
Ніна Георгієвна знову якось манірно посміхнулась і, бавлячись хутром, відказала:
Я звичайно не цілком упевнена, але так думаю, тільки, вибачте, я хотіла ще запитати, чи ви з цим поїздом будете їхати аж до Одеси?
Ми не знаємо, куди піде цей поїзд, а наш вагон десь мабуть передадуть до пасажирського, щоб довести до Одеси, а що хіба? Ви б довезли й мене?
Цеб-то? — запитав професор: — не розумію. Ви ж говорили, разом із дружиною.
Ніна Георгієвна, сміючись, хутко перебила:
Я, звичайно, жартую. Вибачте, а як би я захотіла справді хіба б ви не взяли мене?
Останні слова вона проговорила, нахиливши голову й лукаво зиркаючи на професора. Професор Потуга пожував своїми тонкими губами, відкахикнувся в долоню і нагадав, що це дипломатична місія і стороннім бути у вагоні не дозволяється, але... Після „але" виходило, „що звичайно ж можна", тільки... після „тільки" вияснилось, що немає вільного місця. Решта вагону була зайнята якоюсь санітарною місією Червоного Хреста.
На цьому балачки мусіли увірватися. З верхньої канапи, де в такт рухові, коливалося кругле тіло кооператора Загнибеди, яагло розлігся на все купе клекіт, булькання, хрюкання і свист з такою силою, ніби хто раптом у барилі з квасом виломив клепку. В той же час, ледве чутно, від паровозу, теж захлинаючись, донісся свисток. Ніна Георгіевна і Лец-Отаманів заметушились і, подякувавши, вийшли.
