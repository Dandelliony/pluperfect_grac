КАЗКА ЧЕРВОНОГО ЖОВТНЯ
ЗДАЛЕКУ селище схоже на просте розмальоване село. В середині воно міняє характер, кольори і скидається швидче на промислове місто з польськими рисами що до роспланування та будівель, В Кам'янському живе до ЗО т. ріжного населення. Кажуть, що німецьке та польське населення прибуло сюди разом з будівлею заводу в Кам'янському. По вулицях величезний рух удень і вночі. Особливо життя бурлить, клекотить на металургічнім заводі ім. т. Дзержинського. Цей велетень працює, творить. Тут стальними засобами раціоналізується робота. Прокладаються навпростець колії залізничні, будуються нові цехи, поширюється і розвертається, як кількісно так якісно творче виробництво, продукція. Кажуть, що це один з кращих заводів у Радянському Союзі.
Але зразу нашвидку важко розібратись. Бо це не завод, а ні з чим не порівняний велетень. Як у пеклі все скрегоче, горить, шумить, регоче. Тут побачите, купи, гори, як у Донбасі, руди. Всюди летять, біжать, снують вздовж, впоперек потяги, вагонетки, тачки. Дивляться скрізь страшні крицеві очі вогненні пащі домнів, зубчатих машин — виробляють червоні купи чавуну, тягнуть, спочатку, ніби якесь кудлате опудало червоні рельси, листи залізні, дріт. Палахкотять, дихають величезними вибухами полум'я, сиплять червоним приском шлаку.
Всього тут побачите. Кажуть, що Кам'янське, зі своїм чудодієм заводом, вплинуло на драматурга Черкасенка, коли він писав — „Казку старого млина", де підчас зустрічи на горбі інженір Вагнер росповідає Мар'яні, що дикий степ як у перший день творіння, і додає: „Я розведу тут такі вогні, що заступлять сонце". І огні заводу імени Дзержинського, коли спускаєтесь на низ, своїми кучерявими патлами, говором та реготом, справді заступили світ, де нічого не видко й не чути, окрім них... А там на березу де колись прозорі води заплітали латаття, де з води показував сірі очі водяник і загонив русалок у срібні хвилі, де німий Юрко Черкасенків напував овець, де в тиху, теплу, весняну зоряну ніч Лісовик і Мар'яна розмовляли з вітром, хвилями — стоїть тепер красуня водокачка, що мов чарами напуває та оживляє дніпровою водою залізну вогняну душу заводу-велетня... Ось таку нову казку утворило життя в Кам'янському. На заводі працює понад 18.000 робітників. Завод ім. Дзержинського не лише поширює сам себе та своє виробництво. Він поширює, оживляє й селище. Наприклад, у 25—26 роках заводом було збудовано понад 50 одноповерхових, двохквартирних будинків і дванадцять двоповерхових. В 27 році також понад дванадцять двоповерхових і одна трьохповерхова будівля і все для робітництва. Самі робітники теж збудували 340 будинків.
Нові вулиці, площі... Оновлюються громадські садки. Одним із провідників культури в Кам'янському є союз металістів, що увесь час енергійно роводить роботу. Металісти збудували літній театр. Нині перебудовують і поширюють будинок колишнього панства під зимовий театр.
На майданах і в садах є гучномовці. З ініціятиви самих робітників було утворено комісію і на майдані збудовано пам'ятника Прометеєві, що порвав ланцюги й приніс світло. А зараз робітники самі поміж себе зібрали 10 тисяч карб, і будують біля свого театру по проекту скульптора Кавалерідзе пам'ятник Ленінові. Пам'ятника буде відкрито підчас Жовтневих свят.
