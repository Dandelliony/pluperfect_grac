АМЕРИКА НА УКРАЇНІ
Колись тяжкі умови життя на „батьківщині" погнали тисячі людей за океан, шукати там щастя. Особливо з Галичини та з Наддніпрянщини чимало селян і робітників розсіялося по американських преріях, фабриках, заводах... Тепер багато з них повертається на Радянську Україну, щоб укупі будувати тут нове життя.
Отак і повстала в нас на Одещині перша Канадська агрокомуна ім. т. Леніна з колишніх виходців Галичини, Поділля та Київщини в Канаді. Перша група реемігрантів кількістю 42 чоловіки, 4 жінки й шестеро дітей прибула на Вкраїну в кінці квітня 1922-го року, а в травні уже на полях Радгоспу, переданого в користування комуні, працювали американські трактори.
Чимало довелося вложити праці, щоб відбудувати напіврозруйноване господарство. Виписано підмогу в кількості ще 40 чол. і 28 жінок, з трактотами, с.-г. машинами та іншим реманентом. Злидні навчили в Америці всьому: письму, вмінню керувати машинами, ріжним ремеслам і загартували в боротьбі. Працювати доводилось там по наймах у фермерів, на шахтах, рубати ліси проводити шляхи і т. д. Тепер з новими силами, з широким досвідом взялись американські комунари будувати нове життя на Україні.
Вложили американців це діло'капітал, що досягав 50.000 доларів. З них 9.000 доларів готівкою, а решта с.-г. машинами, домашнім реманентом, річний запас харчування і т. д. Тепер комуна мав вже 67.659 карб, прибутку.
Землі в комуні 1425 десятин.
Разом з тим комуна має величезний господарський і культурний вплив на околишнє селянство. Насамперед вона веде велике цілком планове господарство. З 1924-го року комунари почали складати щорічно виробничий план і фінансовий кошторис. Поступово господарство і з споживчого почало переходити в товарне. Розведено виноградництво, поширено скотарство, бджільництво, збудовано допоміжні підприємства — млин, майстерні і т. д..
