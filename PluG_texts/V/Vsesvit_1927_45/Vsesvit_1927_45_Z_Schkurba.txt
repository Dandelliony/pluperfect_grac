Біле золото
Ми наближаємося до найбільшої на Полтавщині Жовтневої цукроварні, біля містечка Карлівки. Що ближче до неї — то більше людей метушиться в степу.
То почалися широкі лани цукроварні, що мало не на 11 тисяч гектарів простяглися. На них іде нині гарячкова робота: копають буряк. Сотні й тисячі копачів вивертають його з землі, сотні й тисячі возів забирають.
Всі шляхи до цукроварні вкрито возами й гарбами: їде буряк. Легко котяться колеса по накоченому шляхові; коням не треба дуже напруджуватися.
Шляхи возів і гарб сходяться до приймальних будок. Невеличка робота будки: обдивився буряк, зважив і — „паняй“ до площі, де буряк складається, а от не встигає вона впоратися; черга стоїть. Черга біля всіх п'яти будок; звідусіль прибувають все нові й нові підводи, буряком повні.
На чималій площі кожна підвода лишав купку буряку й знову їде до будки важитися, порожня. З купок ростуть, одна за одною гори, що в них десятки тисяч центнерів збираються.
Від гір буряка до цукроварні бетонний жолоб у землі зроблено. Поперек цього жолобу, — інший, залізний, на колесах, жолоб стоїть. До нього проведено кишку, з неї весь час, сильним струмком б'є вода.
Вподовж залізного жолобу робітники з вилами стоять і кидають у нього буряк. Вода той буряк підхоплює й тягне за собою по одному, потім, по другому жолобу, аж до цукроварні.
По дорозі, пливучи за водою, він і обмився, але не досить і тут його починав вимивати спеціяльна машина ще, й обмивши — подав в елеватор. Елеватор тягне нагору, а потім кидає в січкарню.
Ніж у січкарні, круглий, скажено крутиться: за 5 хвилин ріже 140 пудів буряка й подає бурякову стружку на транспортера. Білим, (незкінечним струмком іде стружка цим транспортером до великих, залізних діжок—дифузорів.
Тут її висолоджують. Великим натиском гарячої пари зі стружки вижимають увесь сік. Сік іде в один бік, а висоложена стружка, що зветься вже жомом — іншим шляхом іде геть із заводу, на двір.
Сік починають очищати й випарювати, його пропускають через цілу низку апаратів. Поступово він перетворюється в густий сироп, потім став густою кашою, що в ній яскраво проглядають кристали цукру.
Каша попадав в центрофуги, де пробілюється й просушується. Звідси вже виходить готовий цукор, що білим струмком іде до сушильного відділу. Наново встаткованим цього року транспортером, все здіймаючись угору іде він останній свій просушливий шлях і... до ніг робітників сиплеться „біле золото"...
Лопатами, через дірку в підлозі, кидають вони його вниз на склад, де пакують, важуть і вантажать просто в вагони.
Так, кожні вісім годин, цукроварня перетворює 2000 центнерів буряку в 287 центнерів цукру, 74 центнери патоки та 1600 центнерів жому. За добу — це робиться тричі, а таких доб цього року буде сто двадцять.
Круглу добу пливе жолобами буряк до цукроварні, круглу добу робітники й машини без відпочину його перероблюють і поступово зменшуються запаси сировини. Натомість від заводу від'їздять день-у-день цілі потяги цукру, а поруч ростуть цілі гори цінного корму для худоби — жому, наповнюються патокою величезні цистерни.
Патока, що нею донедавна росплачувалися з плантаторами буряків, тепер використовується далеко раціональніше. З неї одержують не поганий спирт для всякого вжитку. Гуральня, що трохи осторонь від цукроварні, переробить цього року мало не 60 тисяч центнерів патоки з трьох цукроварень : Жовтневої Ленінської й Халтуринської.
„Товариш урожай" постарався цього року для цукрових буряків.
Вродило їх по 240 центнерів на кожному з 2500 гектарів, Що посіяла сама цукроварня, та по 170 центнерів на тих 2000 гектарах, що посіяли селяне.
За 120 днів і ночів безупинної праці цукроварня переробить 720 тисяч центнерів буряку, але це ж не ввесь ще. Доведеться ще й іншим цукроварням 250 тисяч центнерів віддавати.
Та люди невдячні: даси їм добрий врожай, так вони ще й гордують. Глянеш на зібране поле біля цукроварні, а на ньому скрізь буряк стремить: не схотіли копати, де дрібний удався. А торік було — як пройшли копачі, чорна земля зосталася, чиста, як є!
Ціла армія людей, чоловіків та жінок, працюють нині в цукроварні та навколо неї. 700 чоловіка в три зміни цукор роблять, 2600 чоловіка буряк копають, 1000 чоловіка — возять його підводами та 300 чоловіка по господарствах, з осінньою посівкампанією управляються.
Пройде страдна пора — спочатку копка, потім — цукроварення, — лишиться з цієї армії лише постійний кадр, 450 чоловіка. Але тільки до весни.
І так що року.
Й що року успішніше ця армія бореться, під досвідченим керовництвом своїх командирів, завойовує нові й нові позиції. Все більше й краще виробляє найспоживнішого харчу для людини — „білого золота"...
