МИНУЛЕ...
Стаття
ТЕРИТОРІЯ Лаврського Державного Культурно-Історичного Заповідника, де після підготовчої роботи попередніх років тепер повстає низка музеїв всеукраїнського значіння, збагатилася в поточнім році ще на одну культурну установу, так само великого значіння. Маємо неувазі підвідділ культів Київського Центр. Історичного Архіву ім. В. Б. Антоновича.
Влітку 1927 року в контакті та порозумінні з адміністрацією Заповідника КЦІА Ім. В. Б. Антоновича роспочав у новопризначеному для того будинку систематичну роботу над концентрацією та впорядкуванням манастирських архівів. Крім архівів Лаври та Київської філії біблійного товариства до тепер туди перевезено архіви інших манастирів київських, Благочинницьких округ, Київської філії місіонерського т-ва то-що.
Увесь цей матеріял нараховує до 100 тисяч архівних одиниць (справ, книг). Ці фонди уявляють в себе надзвичайну цінність для соціяльно-економічної, культурно - побутової Історії України XVIII—XIX в. в. Таку оцінку цих матеріялів дозволяв нам зробити надзвичайна їх ріжноманітність що-до охоплення всіх сторін, всіх галузів народнього життя, та — після майже цілковитої загибелі магнатських архівів, їх унікальність для висвітлення певних сторін у взаємовідносинах власників та кріпаків, для висвітлення зародження, розвитку й організації власницької (магнатської) промисловости. Чи візьмете ви „репорт" ігумена Чолнського м-ря про напад на манастир стрільців, чи скарги на тих же ченців вельможних сусідів, чи менше романтичні звіти й до дрібниць детальні інвентарі господарств, пасік, млинів, гуралень, тут, — перед вами встав в усій своїй неприхованій жорстокості і з поточними турботами, не такий давній як на історію і далекий як на нашу дійсність, час. Ось перше згаданий тут „репорт" оповідав, як з'явився с початку десь за обрієм дим сигнальних „фігур", дим наближався до обрію; запалали „фігури" вдруге і манастир облягли татари... Як ігумен з ченцями й послушниками напав на хутір козацького сотника, спалив хутір, розігнав і побив підданців — оповідав інша, одна з багатьох подібних справ — скарг. Або реєтри та інвентарі перераховують до найдрібніших речі: хатнього, господарчого чи, на промислових закладах, виробничого вжитку, а звіти й видатково-прибуткові книги оповідають про стан, організацію виробництва, ринок збуту, ціни. Ще інші — оповідають про боротьбу підданці—за грунта, за землю, ліси й пасовиська-сіножаті, за зменшення повинносте — податків, за панщизняні дні. Чи знову: скарга городничого на самовільне будування кріпаками школи — кладе новий штрих до марева минулого. Наводимо лише назви кількох справ.
---
Можемо сказати, що жоден з архівів офіційних, урядових установ не може дорівнювати йому в багацтві й цінності матеріалу й даних, бо ж там офіційний бік зглажений і підфарбований, тут — життя таке, яким воно було, бо відбивається в листах, звітах і відомостях, що не призначалися для широкого розголосу і автори їх ледве чи задумувалися над тим, що ці, часто неграмотні писання, колись стануть за свідків на великому суді Історії...
