ДИКТАТУРА СЕРЦЯ
1. Марко Ганус лається
МАРКО ГАНУС, режисер, пролітаючи по майстерні, передком лівого черевика зачепився за якийся гак.
В ту ж мить його велике широке тіло смачно гепнулось додолу. Зараз же після цього майстерня затремтіла від громової лайки, що вилітала з режисерського рота зі швидкістю триста слів на хвилину.
— Який йолоп, яка калоша накидала тут купу бантин? Я питаю! Чому досі не прив'язали каната?! Стій! — гримнув Марко Ганус, з незвичайною спритністю хапаючи за вухо хлопчиська, що намагався вислизнути. — Куди? Куди ти тягнеш трапеції, в'їдливе чортення? Тесленко! Тесленко! Та вішайте ж трапеції, нарешті! Та вхопіть заразом цього хлопця, хай йому грець!..
Велетенська блискуча майстерня величезного механічного заводу миготіла сотнею людей, що бігали, стрибали, літали навкруги.
Біомеханічний Конструктивний Театр" виїхав у заводський район і влаштовував сьогодні першу виставу в одній з майстерень „Сполучених Електричних Заводів".
Двоє вантажних автомобілів, чмихаючи й важко кахикаючи, привезли плутані трапеції, ламані конструкції. На головокрутній височині, гойдаючись на якихсь мотузках, мініятюрні людці чіпляли линви, встановлювали вузькі ганки.
Жалісно скиглили ланцюги та коловороти. Повставали пузаті фанерові колони. Дзвінко сяяли сліпучі електричні сонця. Каша вигуків важко здіймалась догори, дзеленчала в дротах і тяжко провалювалась додолу, де:
— Чіпляй гачок! Чіпля-ай гачок! Гак чіпля-ай!.. 
—Чека-ай! Пссунь ліворуч ганок. 
—...ідею цієї п'єси треба пояснити тим, що... 
— Кинь цигарку. Тут палити неможна, товаришу.
— Сорок п'ять градусів! Ще сорок п'ять градусів! Давай простий кут, чорррт!.. 
—...хай голова місцькому скаже, щоб дали ключ... 
— Гей, побережись! Товаришу, обережніше!.. Підйомний кран вище. P-раз! Навались іще. Двва!!...
Десятків зо два художників, художниць, монтировщиків і помічників несамовито метушились серед цього гуркотливого пекла.
Марко Ганус, режисер, притулився до стінки, витер шматком газети спітніле худорляве, давно не голене обличчя, знизав могутніми плечима й сказав асистентові:
— До сьомої скінчимо установку? 
— Треба сподіватися. А ти куди, Марко? 
— До міста. Я ще не їв. Автомобілі скоро підуть? 
— За годину. Візьми мотоциклетну.
Марко зодяг шкірянку, завів машину й понісся з швидкістю 69 кілометрів на годину в напрямку до міста. Мотоциклетка хрипіла, мов у лихоманці, кувікала й стрибала на вибоїнах.
Марко шкодував, що не почекав на автомобіль. Денна втома тупою болючою байдужістю переповнила тіло. 
Мотоциклетка тремтіла, рвала, дзвеніла.
2. Ляля керує автомобілем
— Ви, товаришко, той... не захоплюйтесь. Легче на зворотах. Грузовик перевернете. Чуєте? Товаришко Гончарова! 
— Дурниці. Далеко куцому до зайця, товаришу Страшун.
Шофер знизав плечима і з задоволенням подумав, що Ляля Гончарова ні а якого боку не подібна до зайця, а його, Страшуна, зроду ще ніхто не вважав за куцого, бо був він на зріст близько до двох метрів, а плечі мав подібні до коромисла.
Звичайно, коли б поруч сидів мужчина, товариш Страшун послав би його подалі, забрав би кермо в свої руки й сказав би, що він не мав жадного бажання грати в дурня й віддавати на небезпеку й машину і своє життя.
Але поруч сиділа Ляля Гончарова, —з сяйвом її очей не могли б витримати конкуренцію десятки електричних юпітерів.
Почувши вперше зі сцени Лялін голос, товариш Страшун раз на все відмовився відвідувати концерти, запевняючи, що вони здаються йому нездарною какофонією порівнюючи з музикою Ляліного голосу.
— Коли б Вагнер і Бетговен почули її голос, вони не дали б за всю свою музику двох мільйонів „деньзнаками 1922 року"...
О, коли б тут сидів мужчина! Він би... Але біля автомобільного керма сиділа жінка. Багато більше; тут сиділа Ляля Гончарова.
Страшун ні чорта не розумів у цих зітханнях та зведених до неба очах. Але він з досвіду знав, що з Лялею сперчатися не варто. Бо вона знову скаже, що кохання не знає жадних законів і ріжні подібні дурниці.
Ляля насунула величезні автомобільні окуляри на самий ніс і додала ходу.
— Здорово, — подумав Страшун.— Ще п'ять кілометрів такої їзди —і наші конструкції розсиплються, мов картонні хатинки... 
Грузовик дзвенів, дирчав і стогнав, як у нестямі.
3. Крапка на обрії
В кінці дорожньої стрічки Марко впіймав очима крапку автомобіля і, не зменшуючи ходу, почав подавати трівожні сигнали. .
Автомобіль здалеку, попереджаючи, заскавучав сіреною. 
— Зупиніть машину, — похмуро бовкнув Страшун. — Розми- нема де. Ви вб'єте мотоцикліста. 
— Марко! Це Марко! Марко! — задзвеніла Ляля. Раптом загальмувала машину, й автомобіль, загарчавши застиг на місці.
— Марко! Ведмедю! Куди вас несе?.. Ми веземо на завод решту конструкцій...
— Хто це? Ляля? Я так і знав! — досадливо заревів Марко, ляскаючи себе по стеглах. — Я так і знав! Ну, який йолоп, яка калоша дозволила вам перти на грузовику?! Ви ж сьогодні грати не зможете! Ви ж свою ангіну застудите! Ні, ця жінка мене скоро в могилу зажене!!!... 
— Ви, ведмедю, не гарчіть тут, будь ласка. Не така велика цяця, хоч і режисер. Знала б, що лаятимесь, не зупинила б машину.
— Лялю... За вас же дбаю... Аджеж ви хворі...
Атавістична рисочка: мужчина завше, за всяких обставин інстинктивно підтримує мужчину. Так ведеться з печерних часів. 
—Я ж їй казав, несміливо виправдався Страшун. — Де там! І слухати не хоче. Хм!.. Жінка, нічого сказати... 
— Лялю, не сором вам? Товариші, йдіть ви до біса... — не в жарт образилася Ляля. — Що це таке, справді? Я одна, а вас двоє... Напали на мене, як тигри. 
— Лялю, за вас же турбуємось... 
—А, йдіть ви з своїми турботами. Заберіть з дороги вашу допотопну машину. 
— Лялю, — урочисто сказав Марко: —не робіть дурниць. Сідайте зараз в коляску моєї мотоциклетки, ми поїдемо до міста й за годину в закритій машані дістанемось до заводу.
— Ні за що! Хоч повісьте.
Марко з досвіду знав: коли Ляля говорить „ні за що“, і при цьому в голосі її тремтять сльози, — значить, вона погодиться максімум за п'ять хвилин. 
Він мигцем глянув на годинника (було 5 годин 28 хвилин) і почав переконувати...
... Коли Ляля сиділа в колясці його мотоцикла, він знову подивився на годинника: 5 годин 33 хвилини. — Ми будемо за півтори години!— крикнув він Страшунові. 
Мотоциклет смикнувся, загерготів і легко покотив.
4. "Кооператив ідіотів"
Пролинула тепла хвиля з Ляліних очей і відразу вмила й перевтому, і тягар напівголодних важких днів, і біль, споконвічний, накопичений багатьма ранами людський біль, що живе в серці кожної навіть найжиттєрадіснішої людини.
—Лялю-Лялю... Чому мені легко з тобою? Чому от зараз я заверещав би від радости? Який йолоп, яка калоша зіткнула наші життя, як два дитячих м'ячика? Який сучасний півідіот вивернув, як рукавичку, мою душу?
Якийсь чорт підбурював Марка сказати їй ці слова. Але мотор оглушливо торохтів під ними, і Марко боявся розкрити рота. Він тільки щільно прикріпив свій погляд до Ляліних очей.
— Просто сором, — піймав себе раптом Марко.—Добра мені справа... Не режисер, а справжня халява... Наче сімнадцятилітній робфаковець... Але хіба я винен, що доля вхопила мене за комір, і...і хоче втопити мене.
—А що ж мені було робити? Вона б довела мене до того, що зі рік довелося б придбати самоварчика та серпанкові фіранки з канаркою. А тепер?.. Ех, Лялю!.. Як легко тепер нести на своїх широченних плечищах здоровенні грудомахи цих важких днів. Візьму от нашу стареньку планетишку, та й розгризу її зубами по екватору... І ні чорта ти мені не зробиш. Це ж ти дала мені цю силу — утворити наш театр, нашу гордість і надію! От уже два роки чорти підсмалюють мене на цім повільнім, нестерпуче-болючім огні... Ах, та не можу ж я так, Лялю!.. От підчас репетіций я реву на тебе, як десять бугаїв, а скажи ти мені кинутися в провал... 
— Фу, чорт, я здається дійшов до дешевої сантиментальности — перервав Марко свої думки. Але погляду від очей її не відірвав і помітив, як зуби його клацають дрібним лихоманковим тремтінням.
Мотор, сердито пхакаючи, квапливо вкотивсь у двір. — Стоп!
Так і закам'яніли вони в тих позах, приголомшені раптовою тишою... Тільки тепер побачив Марко, що щелепи Ляліни стукотіли дрібним дробом. 
— Лялю...—вимовив Марко дуже тихо й дуже важко. — Стра- ненавидить мене, я знаю.. Ти, здається, любиш його. . Але ж так неможна, Лялю... Не можу я так... Треба щось зробити, Лялю... Треба розрубати цей проклятий вузол.
І раптом, заревівши, скочив з мотоциклетки: 
— Та не можу ж я так, чорт би його взяв! Чуєте, Лялю'’!
Вона легко вистрибнула в коляски і вже вхопила його лапи в свої маленькі руки. 
— Марко, любий, як не соромно? Реве, мов гіпопотам...
— До біса!! Я ні чорта не розумію! —Страшун? —так я піду а шляху!—Я? — тоді його до біса! 
—Тссс... Знов заревів. Марко, нам треба поспішати до початку... Ви, напевпе, забули вже, яка п'єса сьогодні йде? Га? Прада, Марко? Забули?
Він стояв, наче кам'яний.
— Марко, ви остовпіли? Режисере! Яка п'єса сьогодні йде? 
У вас питав артистка. 
Марко наїжився, як собака під струмінем холодної води. 
— Режисере, ну? 
—„Коператив ідіотів"... 
— Головні гвинтики вистави?
— Ви, я, Страшун. 
Ляля дивно посміхнулась і закрила очі. 
Він безсило схилився, взяв її руку і з ніжністю, незвичайною для такої величезної людини, притиснув до губ. 
У відповідь вона вільною рукою пригорнула його кудлату голову до своїх грудей і, тихо посміхаючись, поцілувала: 
—„Кооператив ідіотів".., „Кооператив ідіотів"...
5. Велике й смішне.
Гостра, пекуча, зворушуюча сатира підходила до кінця.
„Кооператив" ішов, як ніколи. 
П'ятитисячна робітнича авдиторія спиняла подих, коли спід бані, стрибаючи по ламаному павутинні конструкцій, сере* брився вниз Лялін голос.
Страшун, завідувач електротехнічною частиною, за його власним виразом, .ввійшов у раж“. Промінясті змії бігали по трапеціях, м'ягко охоплювали Ляліну фігурку, ніжно купали їі в вибагливих струміннях прожекторів.
Марко шпурляв своє тіло з трапеції на трапецію й почував, що може ніколи вже не гратиме так, як сьогодні.
Перед останнім розділом оповістили антракт. Частина авдиторії рушила до імпровізованого фойе, актори кинслися опукою на канапи, заметушились оскаженілі помічники й бутафори.
— Байдак! Товаришу Байдак, револьвери готові? Обмахів не буде? Кулі вийняли? 
— Єсть. Все єсть.
Марко підійшов до величезного столу, де акуратно лежали нові блискучі револьвери. До кожного було прив'язано по шматку паперу, де дбайливий помічник надряпав призвіща акторів.
— Красюк... Сергієнко... Фукс... Лісницький,.. Гончарова... 
— Товариші, беріть револьвери. Починаємо останній розділ. Гончарова! Лялю! Куди вона зникла? Передайте їй її револь..
Марко зупинився на півслові, якось чудно кахикнув, сховав револьвер у кишеню і сказав дуже тихо: 
—А втім... я сам їй передам.
— Лялю, на два слова... В останнім розділі ви, за п'єсою, повинні застрелити мене за те, що я кохаю вас. За те, що я, найбільший мислитель епохи, викрив вас—одночасно—і геніяльну духозбудницю бунтарських юрб, і провокатора. Кохаючи вас, я не відважуюсь сказати прі це своєму народові, і за це ви мене вбиваєте. Ви це пам'ятаєте? 
— Марко, що за чудне „повтореніе пройденного"?
— Лялю, я говорю серйозно... (Він вийняв револьвер). Що це таке? Марко, ви знову дурієте... Це—пульверизвтор. Задоволені? 
— Лялю... (Марко говорив важко й хрипко).—Лялю... Я серйозно питаю: що... це... таке?
Ляля насторожилась. 
—Н-ну, мій револьвер... Дайте сюди.
— Він має справжні, не сліпі набої, Лялю... Байдак не міг цього зробити.
Лице її стало білим, восковим. 
— Ви жартуєте, Марко...
—Я не жартую. На жаль... я не жартую, Лялю. 
— Марко, заспокойтесь... Як не сором, слово чести? Ви смієтесь чи плачете?
—Я сміюсь і плачу, Лялю. 
— Це чорт зна що, Марко! Це чорт зна що! Це неможливі можу... Дайте мені води. Ах, ти ж, свинство яке!.. 
Вона впала б додолу, коли б Марко легко й швидко не підхопив її.
З авдиторії чути було гомін і оплески юрби, а тут було тихо, мов у великій печері.
В тьмяному світлі єдиної лямпки застигли, притиснувшись дві постаті в чудних строкатих циркових костюмах.
Одна — велика, медведяча, широка, могутня. 
Друга — тонка, струнка, наче порцелянова... 
І раптом Марко відірвався, стрибнув м'ячем у куток і заревів:
— Як ви наважилися!! Ля-лю! Як ви наважилися?
Гаряча, палюча кров залила її обличчя.
Одним плижком вона підстрибнула до нього й закричала задзвеніла срібними сльозами:
—Я? Я наважилася? Повторіть ще раз! 
Сіпала, торгала його важкі нерухомі плечі. 
— Повторіть, що ви сказали, Марко! 
Марко до болю стиснув її руки, обережно одвів їх у бік і сказав глухо:
— Стійте. Мовчіть.
І знову лунка тиша залляла кімнату. І Марко вимовив тихо й важко, наче зрушив стопудову грудомаху:
— Добре. Хай. От вам револьвер з набоями. Прошу до ганку. Зараз ми починаємо. Хочете — можете видлубати кулю... Не хочете —не треба. Маєте. Прошу до початку.
В очах Ляліних спалахнули незрозумілі злісні сині вогники.
— Гаразд, прошелестіла вона. Я беру револьвер.
Марко вибіг з кімнати й дзвінко гукнув: 
— Байдак, починайте останній розділ...
6. Ця хвилина
Авдиторія спинила подих.
Пики прожекторів перекривились жахом.
Туго напружені дроти верещали, як нерви. Нерви відповідали тонким скреготом, як дроти. 
Ох, ця хвилина!.. 
Він уже кричить до проводирки повстанців, що невловимий зрадник народу — вона сама. 
— Так скажи про це народові! 
— Ні.
— Чому, Френсіс? 
— Тому що... я кохаю тебе. 
— Мм... ганчірка! 
Вона рвучко підводить руку, і маленьке єхидне дуло револьвера наївно дивиться в його очі.
Вона помалу натискує на тугий язичок. 
Смерть?.. 
Ох, ця хвилина!.. 
Секунда. 
Дві. 
Три. 
Час зупинився.
Оглушливий луск випалу. 
Вона хитнулась, Марко кинувся до неї, і разом м'ягко спустились на підлогу ганку. 
- Я викинула кулю — тихо, але роздільно вимовила вона. Мені дуже зимно, в мене лихоманка. Накажіть припинити виставу, Марко...
Він наблизився до краю ганку і, клацаючи зубами, затріпотів усім тілом і сказав вниз, у натовп:
— Товариші... Ми просимо вибачити... перевтома останніх днів... дуже зле відбилася на нашому здоров'ї... Товаришка Гончарова... їй млосно... Ми примушені оголосити виставу закінченою. ..
Коли ганок укутався в завісу, він підійшов до неї, обережно посадив її у фотель і втомлено сказав стурбованому асистентові:
— Дайте їй ковток вина й автомобіль.
Незграбно пустив тіло на стілець і закрив обличчя руками.
7. Телеграф, телеграма.
До Марка Гануса місцева.
Завтра я перехожу до театру примітивних конструкцій прошу нечинити перешкод виконати формальности я працюю тільки для мистецтва. Ольга Гончарова. 
Марко пустив з рук телеграму, обережно полапав скроні й закам'янів.
