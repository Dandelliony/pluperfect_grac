АКАДЕМИК В. М. БЕХТЕРЕВ
В останні дні минулого року радянська наука втратила одного з найвизначніших та пайенергійніших її діячів. Несподівано помер академик В. М. Бехтерев, чиє імя відоме далеко поза межами Радянського Союзу. 
Пів сторіччя тому Володимир Михайлович Бехтерве почав свою наукову діяльність. З молодецьким запалом кинувся він тоді до вивчення діяльности мозку та нервової системи людини. Саме ці царини науки давали багато підстав для ріжних ненаукових гіпотез про душу, надприродні сили то - що, отже були доволі твердою опорою для ідеалістів усіх напрямків.
В результаті багаторічної праці над вивченням мозкової та нервової діяльности В. М. Бехтерев утворив монолітну теорію про рефлекси, що всі психічні явища, всі прояви мозкової та нервової діяльности організму пояснює чисто матеріялістичним шляхом. Таким чином вся наука про функції мозку завдяки праці В. М. Бехтерева стала на дійсно науковий грунт, на грунт марксизму.
Академик В. М. Бехтерев був першим із наших вчених, що активно працюють з перших днів жовтневої революції. Він провадив не тільки наукову роботу, давши за ввесь час своєї діяльности понад 500 наукових праць, але був також визначним організатором. Найбільше сил поклав він на організацію та встаткування „Інституту Вивчання Мозку“ в Ленінграді, що є одною з найавторитетніших психо-неврологічних установ у всьому світі.
До останньої хвилини свого життя не покидав акад. Бехтерев своєї наукової та організаційної діяльности. Не дивлячись на старечий вік (70 років) він завжди виявляв залізну енергію та молодечу бадьорість. Навіть смерть захопила його підчас праці.
Наприкінці грудня академик В. М. Бехтерев приїхав був з Ленінграду до Москви на психоневрологічний з'їзд і тут нагло помер від параліжу серця. Тіло
його було спалено в Москві 27 грудня, а мозок, згідно з волею небіжчика, передано Ленінградському Інститутові вивчення мозку.
Отже всю свою енергію до останнього атому віддав академик В. М. Бехтерев науці і навіть мозок свій, що за життя просунув науку на велетенський крок уперед, небіжчик не вагався віддати для наукових дослідів.
Наукові заслуги академика В, М. Бехтерева величезні і відомі далеко поза межами нашої країни. Своєю „Рефлексологією" він перший поставив справу вивчення душевного життя на справді науковий, марксистський грунт та підняв її на висоту інших природничих наук. В цьому напрямку В. М. Бехтерев став тим же, чим був у свій час проф. Менделєєв у царині хемії.
Академика В. М. Бехтерева знав не тільки вузьке коло фахівців. Його працями цікавилися найширші шари нашого населення і як серйозний популяризатор він завжди був бажаним гостем по авдиторіях наших міст, а його праці завжди з захоплення читалися передовою молоддю.
