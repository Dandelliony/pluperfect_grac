Франція
Потреба амністії визнана французьким сенатом. „Матен" од 25 червня містить подробиці обмірковання інтерпеляції сенатора Сула що до присуду військово-польового суду в Венгре. Сула з документами в руках довів сенатові яскраві порушення права, що сталися в Венгре. Оказується, що присуджених вояків розстріляно безневинно. Торкаючися суті обвинувачення Сула довів, що присуджених повинен був судити військовий, а не військово-польовий суд. Сула домагався притягнення до відповідальности офіцерів, що брали участь у характері суддів на процесі. Міністер військових справ Мажіно, який не погодився з такою постановкою справи, згодився, одначе, підтримати домагання про амністію для всіх присуджених військовими судами, опріч дезертирів. Більшостю сенату ухвалено резолюцію про негайну амністію. „Попюлор" запевнює, що під цю амністію попадуть присуджені моряки Чорного моря Марті, Бадина та инші гадають, що широкий проект амністії буде внесено до палати перед закінченням теперішньоі сесіі. 
