Наука ненависті
Так назвав світової слави російський радянський письменник Михайло Шолохов свій розміром невеликий та великий своєю ідейністю твір про сучасну війну, про війну, яку проводить наша соціалістична Батьківщина і її союзники — США та Англія проти оскаженілого фашизму, проти цієї коричневої чуми. 
Епіграфом до свого твору Михайло Шолохов поставив слова із першотравневого наказу Наркома Оборони товариша Сталіна: «Не можна перемогти ворога, не навчившись ненавидіти його всіма силами душі». А далі, як незаперечлива і яскрава ілюстрація, що стверджує геніальну силу правди слів вождя, йде міцної психологічної будови оповідання лейтенанта Віктора Герасімова — звитяжця героя Червоної Армії, «Я передаю це оповідання так, як мені вдалось його запам’ятати» — зауважує Михайло Шолохов і з усією переконливою живістю, майстерно веде оповідання героя.
…Механік одного заводу Західного Сибіру комуніст Віктор Герасімов покликаний до армії. В нього родина — жінка, двоє дітей, батько–інвалід. Старий, проводжаючи в бій, говорить своєму синові: — Щоб ти на цій війні був залізний! Секретар райкому партії теж напутствує: — Іди, бий гадів безпощадно! Парторганізація на тебе надіється! Герасімов іде на фронт. Приймав перше хрещення в бою. Після першого бою червоноармійці несуть полоненим німцям: «, хто — котьолок борщу, хто тютюну або цигарок, хто — чаєм угощає. По спинах їх плескають,. «камрадами» називають, за що, мовляв, воюєте, камради..»: І тоді ж падають розсудливі слова бійця–кадровика: «Слину ви розпустили з цими друзями. Тут вони всі камради, а ви б поглянули, що ці камради роблять там, за лінією фронту, і як вони з нашими пораненими і з мирним населенням поводяться». Незабаром бійці пішли в наступ і тут дійсно надивились… До тла спалені села, сотні розстріляних жінок, дітей, стариків, трупи закатованих полонених червоноармійців, згвалтовані і по–звірячому вбиті жінки, дівчата. Особливо запам’яталась Вікторові Герасімову одна дівчинка. Їй було років одинадцять, вона йшла до школи, а німці спіймали її, затягли на город, зґвалтували її вбили. Це було недалеко від Ружина, а біля Сквири в яру Віктор Герасімов і його товариші–бійці знайшли місце страти, де німці мучили захоплених в полон червоноармійців. «На гілках дерев, що росли в яру, висіли скривавлені тіла, без рук, без ніг, зі знятою до половини шкірою». «Ви гадаєте, можна розповісти словами про все, що довелось бачити. Не можна! Немає таких слів. Це треба бачити самому». «Всі ми зрозуміли, що маємо справу не з людьми, а з якимись осатанілими від крові собачими виродками. Виявилось, що німці з такою ж ретельністю колись робили верстати і машини, тепер убивають, ґвалтують і страчують наших людей». Віктор Герасімов разом зі своїми земляками–сибіряками захищав українську землю. «Багато моїх земляків згинуло на Україні, а німців ми поклали там ще більше. «Хороша земля на Україні, і природа там чудесна!» «Проливали ми там свою кров, а кров, як говорять, ріднить.. ». Захищаючи село Денисівку Полтавської області, Віктор Герасімов був поранений і взятий німцями в полон. І перше, що йому, полоненому, довелось перетерпіти від «камрадів» — удар прикладом в шию і знущання. І перше що йому, полоненому, довелося побачити у «камрадів» — розстріл шістнадцяти по вигляду схожих на євреїв — смуглявих обличчями і чорноволосих, серед яких були і євреї, і вірмени, і просто росіяни. Так поводяться з полоненими «камради» яких добрі червоноармійці колись угощали борщем та тютюном. Але це був тільки початок довгого ланцюга надпекельних і мук страждань, які довелось перенести Віктору Герасімову. Полонених ведуть до табору. Тих, хто знесилений відстає в дорозі, німці розстрілюють. Німецькі танки врізуються в колону полонених і давлять їх гусеницями під задоволений сміх конвоїрів — фріців. Так «камради» поводяться з полоненими. Цих нещасних, як бидло в загороджений колючим дротом двір. Табір полонених. «Сказати, що цей табір був пеклом, — значить нічого не сказати». Тут «раціон» — раз на добу «горнятко води і пригоршня сирого проса, або прілого соняшника — оце і все. Іншим днем зовсім забували що-небудь дати…». Голодні люди знаходились голі під відкритим небом. Дощі, холод, різні хвороби — люди мерли, як мухи. Медичної допомоги ніякої. Голодним і хворим людям кидали шматки рубаної конини і коли ті накидались на неї, фріци регочучись розстрілювали їх. Холодносердно, методично розстрілювали. Так «камради» поводяться з полоненими. Зимою, в мороз і заметіль, людей у таборах тримали теж під відкритим небом. І теж ота голодна пайка–«раціон» — горня води і пригоршня гнилого зерна на цілу добу. Щоб швидше вмирали люди. Так «камради» поводяться з полоненими… І все це переніс залізної волі людина–комуніст, який і в полоні зумів зберегти при собі свою честь — свій квиток члена ВКП(б), Віктор Герасімов. У нього не на мить не заламалась гартована трудом, боями і таборними тортурами воля. Він не скорився і все мріяв про одне — втекти на волю і мстити лютому оскаженілому ворогові. І нарешті — удосвіта полонені почули гарматний гук. Всі довкола ожили. А коли гук повторився, хтось зненацька голосно сказав: « — Товариші, наші наступають!». То була все проймаюча радість. В серці прокинулась віра — врятуємось! Полонені починають співати «Інтернаціонал», а вартові починають стрілять в полонених з кулеметів. «Лежати!» «Я лежав, втиснувши тіло в сніг, і плакав, як дитина. Але це були сльози не тільки радості, але і гордості за наш народ. Німці могли вбити нас, беззбройних і обезсилених від голоду, могли замордувати, але зломити наш дух не могли, і ніколи не зломлять». Віктору Герасімову удається втекти з табору. Він лопатою убив Фріца — забрав собі його автомат і сам собі відкрив двері на волю. Утік в ліс. Там його знайшли партизани і Герасімов спочатку разом з партизанським загоном б’є німців, потім переходить фронт, лікується і знову, як вірний син своєї Батьківщини, повертається лави героїчних воїнів Червоної Армії.
Лейтенант Віктор Герасімов люблячи Батьківщину пройшов науку ненависті і нещадно знищує осатанілих від людської крові проклятих виродків–гітлерівців. Віктор Герасімов, а з ним і вся Червона Армія оволоділа наукою ненависті до ворога бо «не можна перемогти ворога, не навчившись ненавидіти його всіма силами душі», Цей мудрий вираз товариша Сталіна, письменник Михайло Шолохов розтлумачує яскравохудожніми образами свого величаво–патріо тичного твору. 
 «Я ненавиджу німців за все, вони накоїли моїй Батьківщині і мені особисто, і в той же час всім серцем люблю свій народ і не хочу, щоб йому довелось страждати у німецькому ярмі. Ось це то і змушує мене, та і всіх нас, боротись з такою жорстокістю, власне ці два почуття, втілені в дію, і приведутъ до нас перемогу. І якщо любов до Батьківщини зберігається в наших серцях і буде зберігатися до того часу, доки ці серця б’ються, то ненависть завжди носимо на кінчиках багнетів». Цими словами ідейно–виховної сили шолоховське оповідання.
