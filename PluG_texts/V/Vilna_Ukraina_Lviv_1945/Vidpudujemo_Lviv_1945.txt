Відбудуємо Львів!
Відступаючи із Львова під ударами Червоної Армії, німецько-фашистські загарбники залишили руїни і купи попелу на місці колишньої 1-ої 
державної взуттєвої фабрики. Зараз волею трудящих Львова ця фабрика швидкими темпами відроджується. В розмові з нашим кореспондентом, 
директор взуттєвої фабрики тов. Трусій розповів: - Виконуючи рішення Державного Комітету Оборони про перетворення старовинного українського 
міста Львова на великий промисловий центр Радянської України, ми розгорнули на нашій фабриці відбудовні роботи великих масштабів. Зараз 
вже стали до ладу ряд механізованих цехів. В пошивочному цеху ми встановили комбіновану машину по обробці взуття, на якій одночасно 
виконується чотири виробничі операції. Якщо раніше на виконанні цієї роботи були зайняті 8 чоловік, то тепер її виконує лише один кваліфікований 
майстер Антон Тиндик. Він одночасно на 4 верстатах фрезерує, полірує та пензує взуття. На адресу нашої фабрики почало надходити 
механізоване обладнання з Ташкента, Ново-Сибірська, Свердловська і інших міст Радянського Союзу. Це допоможе нам механізувати підприємство 
і до кінця року довести його потужність до півмільйона.