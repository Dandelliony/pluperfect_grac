Смерть німецьким злодіям! 
Не хочеться згадувати про ті жахливі часи, коли ходив по вулицях Львова проклятий німець. Але мовчати про те я не можу. Повідомлення Надзвичайної Державної Комісії про злодіяння німців на території Львівської області знову нагадало мені про весь той жах, що я бачив власними очима. Так, все це було, все це ми, львов’яни, відчули, пережили.
У мене був товариш Андрій Іванишин — раніш працювали разом на заводі. Німці забрали його в катівню, а потім розстріляли на Стрілецькій площі. Там будо забито багато львов'ян.
Тепер, коли я проходжу повз Стрілецьку площу, де загинув мій улюблений товариш, серце моє стискається від болю і ненависті до німецьких катів. Хто дав право цим душогубам винищувати людей?!
Я хочу, щоб якнайшвидше всі гітлерівські бандити сіли на лаву підсудних, і щоб на весь світ пролунав справедливий народний вирок:
 — Смерть німецьким злодіям, вбивцям, катам!	
Степан ЯРЧУК,
Житель м. Львова
