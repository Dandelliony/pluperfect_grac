Закінчились шкільні зимові канікули
 Щасливі діти визволених міст і сіл весело провели зимові шкільні канікули. Учні львівських шкіл зустрічали новий рік біля ялинок школах, в Палаці піонерів та школярів. Вони вітали тут діда мороза та втішалися гарними подарунками. Діти побували також в театрах, кінотеатрах, робили вилазки до парків та за місто до лісу. 
Найцікавіше було в Палаці піонерів та школярів, де біля багатьох ялинок у радісному піднесеному настрої діти наперебій ділилися враженнями від прекрасного традиційного зимового свята. Тут було організовано також огляд художньої самодіяльності львівських шкіл. Весела життєрадісна дітвора, яка вщерть щодня заповнювала концертний зал Палацу, нетерпляче чекала свого виступу. Діти демонстрували своє вміння співати, танцювати, сміливо впевнено. З однаковою сміливістю та безпосередністю виступали першокласники і десятикласники. У своїх піснях діти з душевною теплотою співали, декламували, славили, побідоносну визволительницю — Червону Армію, славили улюблену батьківщину – Радянський Союзі свого рідного дорогого батька — Сталіна.
Зі сцени вільно звучали українські, російські, польські народні пісні. Учениці Ліда та Ярослава Штик, прекрасно виконувати з опери "Запорожець за Дунаєм", а учениця сьомого класу Галина Ковалишин з піднесенням прочитала власного вірша: "Ти знову вільна і щаслива". Присутні з захопленням сприйняли кінцеві слова вірша:
"Вітай воскресшая земля!
Ти знову вільна і щаслива
Радянська земленько моя!"
Діти співали, декламували, танцювали. Всі вони мали можливість виявити свої здібності. Глядачі по заслугах нагороджували виконавців оплесками.
Огляд художньої самодіяльності учнів міста Львова закінчився масовими грами та танцями.
Почалось друге півріччя учбового 1944-45 року. Охоче і радісно повернулись діти до шкіл. Воно зобов’язались ще наполегливіше вчитися, так вчитися, щоб "батько Сталін спасибі сказав".
