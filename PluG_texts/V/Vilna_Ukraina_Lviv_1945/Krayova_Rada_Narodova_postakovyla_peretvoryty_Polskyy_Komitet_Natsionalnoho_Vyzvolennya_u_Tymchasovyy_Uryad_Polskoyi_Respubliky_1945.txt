ЛЮБЛІН, 31 грудня. (ТАРЄ). Сьогодні в місті Любліні відбулося пленарне засідання Крайової Ради Народової – верховного органу законодавчої влади польського народу.
Пленарне засідання Ради відкрив її голова Болеслав Берут. В своєму виступі він оголосив список нових депутатів Крайової Ради Народової. Після затвердження списку депутати зложили урочисту присягу на вірність демократичній Польщі. Потім делегація селянського з'їзду, що відкрився вчора у Любліні, і делегація профспілок передали декларації, в яких населення сіл і міст Польщі вимагає перетворення Польського Комітету Національного Визволення у Тимчасовий Уряд.
Потім голова Крайової Ради Народової оголосив послання, в якому говориться:
«Рік, з яким ми сьогодні прощаємося, увійде в історію польського народу незабутньою датою. Він поклав початок відновленню незалежності Польщі. Завдяки допомозі героічної Червоної Армії значна частина польської землі визволена від ярма німецької окупації. Зараз на визволеній рідній землі вже діють дві армії польського війська. Польський народ приймає гідну і все більш організовану участь у боротьбі Об'єднаних націй проти німецьких загарбників».
Відзначаючи широку участь польської демократії в боротьбі з фашизмом, Берут піддає в своєму посланні різкій критиці профашистську позицію, яку зайняла польська реакція.
Торкаючись ролі демократичної Польщі у післявоєнній Європі, Берут вказує, що це питання нерозривно зв'язане з проблемою економічної моці Польщі, її міжнародним становищем і її роллю, як країни, що стоїть на сторожі цивілізації проти нової німецької агресії і фашистського варварства. Таку роль Польща не зможе виконати, маючи у владі агентів реакції , що прикриваються за псевдо-соціалістичною вивіскою пана Арцишевського або псевдо-селянською вивіскою пана Миколайчика. Стояти на сторожі миру може тільки Польща демократична, що спирається на міцний союз і дружбу з великим східним сусідом – СРСР. «Без допомоги СРСР, своїми силами, – говорить Берут. – Польща не спроможна була б визволитися від гітлерівської неволі. Для відновлення збройних сил і нашої незалежності в умовах нечуваного зруйнування країни, Польща одержала допомогу у великій мірі завдяки великодушності і дружбі великого вождя народів СРСР Маршала Йосифа Сталіна. Союз Польщі з СРСР, Америкою і Анлією повинен стати фундаментом загального миру». 
Берут зазначає, що приїзд до Любліна представника Франції і представника демократичної Польщі до Парижа, поклав початок природній польсько-французькій угоді, яка диктується міркуваннями оборони і базується на традиційній дружбі польського і французького народів.
Вже сьогодні нас об'єднують, — вказує Берут, — сердечні взаємовідносини з Чехословаччиною, Югославією, Болгарією ти іншими країнами, які визволяються від гітлерівського ярма.
Берут відзначає об'єднання всіх шарів польського суспільства навколо програми і маніфесту Польського Комітету Національного Визволення і велику роботу, зроблену з часу його утворення. Історичною заслугою польської демократії, є те, що протягом двох місяців вона зуміла провести аграрну реформу в Польщі. Дати, нарешті, польському селянинові поміщицьку землю.
Протягом 5 місяців діяльності Польського Комітету Національного Визволення, — говориться в посланні, — польський народ переконався, що керівництво країни стоїть на правильному шляху. На цьому фоні прекрасної діяльності Польського Комітету Національного Визволення особливо яскраво виявляється вся шкідливість діяльності так званого польського емігрантського уряду. Польський народ хоче бачити не в Лондоні, а на рідній землі уряд, який би відповідав його інтересам і сподіванням. Ось чому з усіх сторін визволених польських земель надходять вимоги про перетворення Польського Комітету Національного Визволення у Тимчасовий Національний Уряд Польської Республіки.
Представники польських демократичних партій. Що виступили у дебатах в справі послання Берута відзначили, що перетворення Польського Комітету Національного визволення у Тимчасовий Національний Уряд Польської Республіки відповідає вимогам широких мас польської громадськості.
Пленарне засідання Крайової Ради Народової приймає рішення про перетворення Польського Комітету Національного Визволення у Тимчасовий Національний Уряд Польської Республіки.
Постановою пленарного засідання в складі Тимчасового Уряду затверджуються такі міністри: голова ради міністрів, два віцеголови, міністри національної оборони, закордонних справ, громадської безпеки, фінансів, освіти, соціального забезпечення і охорони здоров'я, землеробства і земельної реформи, шляхів сполучення, юстиції, промисловості, постачання і торгівлі, пошт і телеграфу, культури і мистецтва, інформації і пропаганди. Голова ради міністрів призначається президентом Крайової Ради Народової, згідно 45 статті конституції.
Пленарне засідання ухвалило іменувати голову Крайової Ради Народової президентом Крайової Ради Народової.
Увечері 31 грудня на честь перетворення Польського Комітету Національного Визволення У Тимчасовий Національний Уряд Польської республіки в Любліні було дано багаторазовий артилерійський салют.
