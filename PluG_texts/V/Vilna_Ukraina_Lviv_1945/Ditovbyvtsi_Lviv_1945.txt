Повідомлення Надзвичайної Державної Комісії по встановленню розслідуванню злодіянь німецько-фашистських загарбників про злодіяння німців на території Львівської області, нам треба читати десятки разів, щоб ще і ще розпалювати почуття ненависті, великої ненависті до фашистських катів-душогубів. 
Були у мене важкі переживання в житті, були й особисті трагедії. Я не молодий вже. Воював в першій імперіалістичній війні, бачив багато людського горя, знущань над людиною, бачив багато невинно пролитої крови. Вже дещо з того стерлося в моїй пам'яті. Але про злодіяння окаянних німецьких дітовбивців ніколи не забудуть свободолюбиві народи, зокрема український народ. І я про це ніколи не забуду!
…Перші «акції» фашистських скажених собак проти невинних громадян Львова. Німецькі кати стали масово катувати людей. Над містом нависав сум... 
Ми з дружиною звернули з вулиці Коперника в вузеньку вуличку Ліндего. Осіннє сонце заливало її ще багатим промінням. Раптом, дві великі гестапівські машини загородили вуличку. Третя машина зупинилася під трьохповерховим будинком. Прохожих, немов злизало з вулиці. Вікна швидко, але тихо зачинялися невидимою рукою. Ми з дружиною принишкли за брамою будинку друкарні. 
3 машин викотилися годовані гестапівці. По двоє розійшлись на вуглах вулички і скерували автомати у вікна будинків. Інші піднялись по сходах будинку… Кожний стук закованих в залізо чобіт затримував рух мого серця. Це йшли вбивці, вони несли катування, смерть невинним людям. 
Дружина істерично вп'яла пальці в моє плече. Мишенятком хотілося бути, щоб заховатися під мітлою. 
Мертва тиша. Навіть відгук міського руху чомусь затих. 3 будинку, куди увійшли кати, пролунали постріли. 3 віконця під дахом будинка посипалося скло, полетіли на вуличний брук віконні рами. Крізь темну діру просунулась головка, така русява-русява головка. Але лише на мить, бо зараз же полетіла вниз дитинна. Глухо впала на брук. А потім знов... і знов.. Три, чотири, може десять, може сто? Не знаю. Але ніколи не забуду. 
Мої очі заволіклись чорним туманом..
Увесь Львів знає, шо німецькі душогуби викинули тоді крізь віконце семеро дітей. Трупів батьків тих дітей німці не змогли пропхати крізь віконце і залишили їх на горищі. 
Помстимось за тисячі русявих дитячих голівок, за сотнј тисяч, міліони закатованих невинних людей! В Берліні виб’ємо останні зуби кривавій фашистській потворі!
