Дамо 25 тонн мармеладу
Німецько-фашистські загарбники за час свого підлого господарювання завдали великої шкоди 4-й кондиторській фабриці. Вони пограбували і вивезли майже все її устаткування, а що не встигли пограбувати, знищили на місці. 
Багато довелося львов'янам попрацювати над відбудовою цієї фабрики. В четвертому кварталі вона стала до ладу, і вже в грудні колектив її значно перевиконав план випуску продукції. 
Поруч з відбудовою весь час йшла підготовка кадрів. Молоді робітниці, колишні домогосподарки, тт. Балицька, Радожицька, Ольшевська, Легенька та інші під керівництвом ладного цеху тов. Раха В. М. швидко оволоділи спеціальністю варщиків і тепер систематично виконують своє завдання на 150-200 процентів.
Новий 1945 рік колектив кондиторської фабрики зустрів новими виробничими успіхами по випуску продукції. В січні він випустить 25 тонн високоякісного мармеладу.
