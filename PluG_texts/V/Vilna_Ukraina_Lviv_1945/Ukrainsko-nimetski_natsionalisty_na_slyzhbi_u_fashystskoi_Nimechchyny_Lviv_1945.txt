Українсько-німецькі націоналісти на службі у фашистської Німеччини
Доповідь тов. Д. З. Мануільского на нараді вчителів західних областей України 6 січня 1945 року
Товариші! Наш український народ переживає величезну історичну добу. Політичний зміст цієї доби можна визначити в одному слові – перемога.
Ця перемога народів Радянського Союзу, в тому числі українського народу, над найлютішим ворогом нашого народу, над найлютішим ворогом Радянського Союзу, над найлютішим ворогом всіх свободолюбивих народів.
Це перемога в найбільшій в історії людства війні, перемога, яка вирішує на довгі й довгі роки долю не тільки українського народу й народів Радянського Союзу, але й народів Західної Європи і цілого світу.
Це є історичним фактом, що в цій перемозі відограла величезну роль Червона Армія Радянського Союзу (бурхливі оплески), яка, як показав досвід Вітчизняної війни, виявилась сильнішою від хвастливої німецько-фашистської армії.
Це насьогодні визнають не тільки наші друзі, а й наші вороги. Якби не удари, які нанесли Червона Армія ворогові, якби не той величезний вклад, який вона вклала в справу всіх Об’єднаних націй, світ мав би сьогодні цілком інший вигляд.
Другий історичний факт, який визнають наші друзі і змушені визнати наші вороги – полягає в тому, що в цій війні, яка є не тільки боротьбою озброєних сил, але й війною промисловості, перемогла наша соціалістична економіка над фашистською економікою. (Оплески).
І третій безперечний факт, що в цій війні, ми не тільки перемогли ворога військово і економічно, ми його перемогли морально, бо ми боронили справедливу справу, бо ми захищали найпередовіший у світі уклад – соціалістичний уклад . Ми боронили в цій війні найпередовіший політичний устрій – радянський устрій. (Оплески).
В чому полягає та загадка, над якою ламають собі голови наші вороги, а також люди, які ще не переконані в правоті нашої справи? Чому з такою впертістю, відвагою і геройством захищає Червона Армія і наш народ свою Батьківщину?
Бо ця Батьківщина невід’ємно зв’язана з усіма досягненнями Великої Жовтневої соціалістичної революції. Бо наш народ дуже добре знає, чим була, чим є і чим буде для нього радянська влада. Він добре знає, що вона дала йому, що дає і що дасть в майбутньому.
Ця влада відібрала землю від тих, хто не працював на ній і передала тим, хто поливав її своїм тяжким потом – селянам. На Україні нараховувалось 32-35 міліонів десятин землі, 16 міліонів десятин цієї землі до Жовтневої революції було в руках селян. 15 міліонами десятин цієї землі володіли поміщики монастирі, царські міністри, царська родина та інші нетрудові елементи.
Ці 15 міліонів десятин землі, про яку мріяв віками український селянин, радянська влада передала йому навічно без всякого викупу.
Тут, у Західній Україні, коли Червона Армія в 1939 році визволила наше українське населення від гніту польських панів та румунськи бояр, радянська влада передала селянам 1 міліон десятин землі. 
Це був акт, якого ви не знайдете в історії всього світу. Можуть сказати: в часи великої французької революції 1789 року селянство також одержало землю. Це так, але не треба забувати про те, що французька буржуазія, яка опинилася у влади після революції 1789-93 рр., різними засобами зірвала не досягнення французького селянства і поступово сконцентрувала значну частину цієї землі в своїх руках, створивши нові верстви сільськогосподарського пролетаріату та малоземельної бідноти. 
Тільки в нашій країні земельна нужда селянства була ліквідована повністю і назавжди. 
Таким радикальним розвязанням земельного питання радянська влада утворила підстави для розвязання питання національного. Відомо, що у нас, на Україні, поміщицький клас був не тільки українським, але в своїй більшості російським та польським. На Правобережній Україні, а також в Галичині, величезними маєтками володіли такі польські магнати, як Потоцький, Сангушко, Радзивіли, Браницькі, Шептицькі та інші. Українське селянство, яке працювало довгими роками на ланах цих магнатів, відібравши від них маєтки, тим самим зломило одну з важливіших підвалин національного гніту.
Але не тільки це зробила радянська влада. Вона допомогла селянству сільськогосподарським знаряддям і реманентом. Тов. Хрущов в своїй доповіді 15 жовтня 1944 року в зв’язку зі звільненням української землі від німецьких окупантів наводив дані про те, що напередодні нападу німецько-фашистських загарбників на Радянський Союз, в 1941 році, на Україні існувало 1.225 машинно-тракторних станцій, а на колгоспних ланах працювало 90 тисяч тракторів.
Я запитую вас, чи є в світі якась інша держава, чи інша влада, щоб зробила щонебудь подібне для свого селянства?
Але радянська влада дбала не тільки про покращання долі селянства, вона піклувалась про добробут всього народу і, в першу чергу, нашого славетного і могутнього робітничого класу.
В результаті Жовтневої революції народові були передані промислові підприємства. В 1913 році основні фонди промисловості, що існували на Україні, становили 2 міліарди 16 міліонів 350 тисяч крб. за цінами 1926-27 рр. За роки радянської влади ці фонди виросли до 17 міліардів 600 міліонів крб., тобто, вони збільшились на 810 процентів. 
У кого були забрані ці фабрики і заводи? Вони були забрані у капіталістів. Але не тільки у капіталістів українських (їх було небагато), – вони були забрані у капіталістів Росії, у капіталістів чужих країн –у німецьких, французьких, бельгійських та інших, які вкладали свої капітали в промислові підприємства Донбаса, старого Катеринослава, Кам’янського та ін.
І коли зараз українсько-німецькі націоналісти базікають про незалежність України, в дійсності проводячи нахабну політику залежності від чужоземного капіталу, то ми відповідаємо їм – тільки радянська влада проводила справжню політику незалежності, матеріальним здійсненням якої була наша соціалістична система господарства.
Хай хтонебудь спробує зробити референдум серед українського народу з питанням про те, чи була правильна політика радянської влади, чи ні?
І ми глибоко переконані в тому, що міліони трудящих нашої країни в місті і на селі безперечно проголосують за свою рідну радянську владу і її політику, спрямовану на користь народу. (Бурхливі оплески всього залу).
Що означали ці величезні соціальні зміни в житті нашого народу в політичному відношенні?
Вони означали знищення тих класів, які здійснювали не тільки політичний і економічний, але і національний гніт. Тим самим була забезпечена основа здійснення справжньої національної рівності. Встановлення ж цієї національної рівності було другим величезним досягненням українського народу. (Бурхливі оплески всього залу).
Що означали ці величезні соціальні зміни в житті нашого народу в політичному відношенні?
Вони означали знищення тих класів, які здійснювали не тільки політичний і економічний , але і національний гніт. Тим самим була забезпечена основа здійснення справжньої національної рівності. Встановлення ж цієї національної рівності було другим величезним досягненням українського народу.
Ми знаємо, що конституції різних країн також проголошували політичну або національну рівність. Третя французька буржуазна республіка також написала на своїх прапорах: «Свобода, братерство та рівність», але тої рівності і братерства не було у Франції. Щоб існувала справжня національна рівність, недостатньо проголосити її, треба утворити матеріальні гарантії для її здійснення.
Особливість розв’язання національного питання радянською владою полягає в тому, що вона не лише декларувала національні права, але утворила матеріальні гарантії, які забезпечують здійснення українським народом цих прав.
Які це гарантії? Насамперед наш соціальний устрій. У нас була знищена експлуатація людини людиною, а відомо, що цю експлуатацію найбільше використовували пануючі класи, щоб розпалити ворожнечу, сварку та боротьбу серед трудящих мас різних націй.
Друга гарантія – відсутність експлуататорських класів, які були завжди організаторами братовбивчої боротьби між різними національностями.
По-третє, у нас при владі стоїть робітничий клас, який є ворогом всякого національного поневолення і вірним носієм міжнародної солідарності трудящих мас різних національностей.
Четверта гарантія – це наш основний закон, який багатонаціональні народи Радянського Союзу називають Сталінською Конституцією, закон на службу суворого виконання якого поставлений весь державний апарат радянської влади.
Всі народи Радянського Союзу і наш український народ твердо пам’ятають знаменну 123 статтю радянської Конституції, яка гласить:
«Рівноправність громадян Союзу Радянських Соціалістичних Республік, незалежно від їх національності і раси, в усіх галузях господарства, державного, культурного і громадсько-політичного життя є непорушним законом. Яке б то не було, пряме чи посереднє обмеження прав або навпаки, установлення прямих чи посередніх переваг громадян в залежності від їх расової і національної приналежності, так само, як і всяка проповідь расової або національної винятковості або ненависті і зневаги караються законом». (Оплески).
Запам’ятайте цю чудесну хартію національних прав і ви, молоді громадяни Української Радянської Соціалістичної Республіки, і понесіть її в кожну селянську хату нашої Західної України. (Оплески).
Далі. Радянська влада гарантувала не тільки політичні права національної рівності, вона забезпечила здійснення економічного розвитку і розвитку продуктивних сил кожної частини Радянського Союзу на підставах взаємної братерської допомоги.
Є ще люди в Галичині, які хоч сьогодні і лають політичний режим поневолення українського народу панською Польщею, або гітлерівською Німеччиною, але зате не скупляться на похвали старій австро-угорській монархії, яка нібито дала галичанам права національної автономії. Ці люди не бачать того, що вся система господарювання австро-угорської монархії була побудована на тому, щоб тримати Галичину в стані економічної відсталості і приректи її на становище аграрного придатку економічно – промислових центрів австрійців і угорців, як пануючих націй. 
Ці люди не розуміють того, що економічні відносини між Австрією і Угорщиною, з одного боку, і Галичиною – з другого, були на ділі відносинами промислово-розвиненої метрополії, яка висмоктувала всі соки із відсталої і нерозвиненої колонії. Фактично Відень і Будапешт також жили за рахунок Галичини, як потім Варшава і Берлін.
Економічна політика Радянського Союзу по відношенню до відсталих національних частин була цілком іншою. За 27 років свого існування радянський уряд невпинно розвивав продуктивні сили економічно відсталих окраїн в багато більшій мірі, ніж промислових центрів Росії. Коли на Україні за 25 років існування радянської влади промисловість збільшилась більш, ніж у 8 разів, то в інших республіках на сході за допомогою братнього російського народу вона виросла набагато більше.
Такі були політичні і економічні передумови тієї великої дружби народів, яка дала можливість нашій радянській державі не лише встояти перед гітлерівською коаліцією, яку очолювала фашистська Німеччина, але і розвалити цю коаліцію і ударами Червоної Армії нанести такі поразки Німеччині, які визначили її кінцевий розпад.
Найкращим прикладом національного братерства може служити політика нашого українського уряду по відношенню до західних областей України. Уряд УРСР ставить завдання – всемірно розвивати виробничі сили Західної України і зробити місто Львів одним з крупніших індустріальних центрів Радянської України. (Оплески).
Третє досягнення українського народу в результаті Жовтневої революції – це створення української держави – Української Радянської Соціалістичної Республіки.
Протягом століть український народ боронив себе проти ворогів, які лізли на його землі.
Лізли на землі його батьків нахабні тевтонці, зажерливі угорці, чванлива польська шляхта, зарозумілі шведи, татарські орди та турецькі яничари. Прагнули ці вороги на шматки розірвати батьківщину українського народу. Допомагали їм в цій чорній справі такі злочинці і запроданці, як гетьман Мазепа.
І відстояв себе український народ в боротьбі з ворогами, тільки дякуючи союзові з великим російським народом, з народом, який сам невпинно боровся з царатом; дякуючи союзові з народом, з яким нас, українців, зв’язувало спільне минуле, а після Жовтневої Революції наше велике сучасне і ще більш славетне наше майбутнє.
Четверте досягнення українського народу – возз’єднання, за допомогою Радянського Союзу, українських земель – Ровенщини, Волині, Галичини а Буковини в одній українській соціалістичній державі. 
Те, про що мріяв мужній гетьман України Богдан Хмельницький, за що боровся великий демократ-революціонер Тарас Шевченко, про що думав незламний каменяр Іван Франко, пильно вглядаючись в верховини Карпат, – здійснилося сьогодні в рамках Української Соціалістичної Республіки. (Бурхливі оплески).
Тільки в цих рамках стало можливе це об’єднання. До того часу, поки в Росії панував царат з його імперіалістичними прагненнями, галицький і буковинський народи мовчки терпіли національний гніт Австро-Угорської імперії, бо не бачили тоді жодного виходу.
Тільки після Жовтневої Революції, з утворенням Української Радянської Соціалістичної Республіки, насильно відірваним частинам українського народу засяла зірка Золотих воріт стародавнього Києва і священних стін Кремля, де працював великий ЛЕНІН і працював зараз великий Сталін. (Бурхливі оплески).
Тільки завдяки великим соціальним і політичним досягненням, яких добився український народ в межах УРСР, ця республіка стали Червона Армія просунеться далеко вперед.
Що то було за дивне «підпілля», коли відомо, що в часи чого «підпілля» вони разом з німцями тут, у Львові організовували з українських зрадників есесівську дивізію «Галичина« для спільної з німцями боротьби проти Червоної Армії? 
Що то було за дивне «підпілля», коли українсько-німецькі націоналісти співробітничали з німцями в боротьбі проти радянських партизанських загонів?
Українсько-німецькі націоналісти залякають тепер селян західних областей України, ніби-то радянська влада буде примушувати їх вступати до колгоспів. Це також безсоромна бандерівська брехня. Ніколи радянська влада не змушувала селян організовувати колгоспи або вступати до них. Колгоспи з’являються добровільною сільськогосподарською артіллю селян, вступ до якої є особистою справою кожного селянина. 
Українсько-німецьких націоналістів все більше визнають безнадійність приреченність ганебної справи українсько-німецьких націоналістів.
Вони бачать, що могутня держава – великий Радянський Союз, яка зараз добиває фашистську Німеччину, розіб’є вщент маленьку купку оскаженілих гітлерівських наймитів.
Один з цих прихильників українсько-німецьких націоналістів священик Гусятинського деканату Тернопільської області….
