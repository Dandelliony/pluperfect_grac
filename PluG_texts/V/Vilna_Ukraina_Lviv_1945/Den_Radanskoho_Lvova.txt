День радянського Львова
Виставка малярських праць Т.Г. Шевченка
	Громадськість Львова широко розгорнула підготовку до увічнення пам’яті великого українського кобзаря поета-демократа Тараса Григоровича Шевченка.
	Напередодні шевченківських днів 9 березня Львівський державний музей українського мистецтва та Спілка радянських художників України влаштовують у приміщенні Спілки (площа) Міцкевича) виставку малярської спадщини Т.Г.Шевченка у репродукціях.
	Виставку, яка буле відкрита щодня з 12 до 18 годин, зможуть відвідати всі бажаючі.
До шевченківських роковин
	Львівська обласна бібліотека організувала в читальному залі виставку літератури, присвячену роковинам народження і смерті Тараса Григоровича Шевченка та різноманітна література про його творчість і діяльність.
Лекція професора Смолінського
	Нещодавно у Львівського педагогічному інституті відбулося розширене засідання кафедри педагогіки з участю наукових працівників а педагогів міста.
	На засідання була прочитана лекція директора інституту професора Смолінського на тему «Боротьба з педагогічними перекрученнями в шкільному будівництві західних областей України». 
	Павліна Ільницька працює на Львівському газовому заводі і систематично виконує до 2-х норм за заміну.
	На фото: тов. Ільницька ремонтує лічильника
Фото Я. Савки.
Концерти філармонії
	Артисти Львівської філармонії провели декаду, присвячену 27 роковинам Червоної Армії. За цей час вони дали 15 концертів у госпіталях, військових частинах та інших організаціях. Проведено також 12 концертів для трудящих ряду львівських підприємств і установ.
	У цих концертах прийняли участь солісти філармонії, симфонічний оркестр, ансамбль пісні і танцю, оркестр народних інструментів та інші творчі колективи.
Змагання важкоатлетів
Міський комітет у справах фізкультури та спорту 11 березня організовує в спортивному клубі будинку Червоної Армії спортивні змагання важкоатлетів міста Львова.
	 У змаганнях прийматимуть участь команди і окремі важкоатлети Львівського військового округу, спортивних  товариств «Динамо», «Спартак», «Локомотив», «Молнія», а також команди вищих учбових закладів, шкіл трудових резервів і інших.
Зростає число донорів
	У Львові з кожним днем зростає кількість донорів. Уже більше двох тисяч трудящих міста віддають свою кров для лікування важко-поранених воїнів Червоної Армії.
Створимо кабінет-музей М. В. Лисенка
	Для увічнення пам’яті видатного українського композитора М. В. Лисенка, за постановою Комітету в справах мистецтва при Раднаркомі УРСР при Львівській державній консерваторії імені М. В. Лисенка кабінет-музей М. В. Лисенка. Завдання цього кабінету шляхом сконцентрування в ньому всієї друкованої і недрукованої спадщини композитора, різних матеріалів (фото, біографій, спогадів, статей, брошур, афіш, програм, рецензій тощо), висвітлити якнайповніше творчий шлях М. В. Лисенка.
	Кабінет-музей М. В. Лисенка обслуговуватиме, головним чином, молодь музичних учбових закладів місто Львова, всебічно знайомитиме її з творчістю видатного композитора, а також і студій (для студентів історичного факультету консерваторії).
	Крім цього, кабінет-музей М. В. Лисенка має бути місцем консультацій з питань, пов’язаних з творчістю М. В. Лисенка різних музичних закладів (театри, хорові капели, філармонії тощо).
	Дирекція Львівської державної консерваторії імені М. В. Лисенка звертається з проханням до всіх осіб, які мають друковані і недруковані твори М. В. Лисенка, чи різні матеріали, які стосуються композитора, передавати їх для кабінету-музею М. В. Лисенка (консерваторія, вулиця Чайковського, 7) у його власність або у користування на певний час. У випадку бажання власників такі матеріали кабінет-музей може придбати за винагороду.
В. Барвінськип,
директор Львівської державної консерваторії ім М. В. Лисенка.
Жіночі волейбольні та баскетбольні команди 
	При спортивному товаристві «Спартака» розпочали працювати жіночі волейбольна та баскетбольні команди. 25 спортсменок підготовляються до зустрічі з одеситками.
	Змагання провадитимуться в другій половині березня.
