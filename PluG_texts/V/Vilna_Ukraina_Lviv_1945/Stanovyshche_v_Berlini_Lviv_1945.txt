Становище в Берліні
ЕВАКУАЦІЯ МІНІСТЕРСТВ З БЕРЛІНА - ГОСТРА НЕСТАЧА ПРОДОВОЛЬСТВА В НІМЕЦЬКІЙ СТОЛИЦІ, - ВСІ ШЛЯХИ ЗАБИТО БІЖЕНЦЯМИ
СТОКГОЛЬМ, 28 січня. (ТАРС). 
Як повідомляє шведська газета «Афтон тіднінген», «німецьке міністерство пропаганди, міністерство фінансів, 
міністерство господарства і міністерство постачання евакуйовані з Берліна до Траунштейна, Розенхейма, Райнхенхаля i 
Берхтесгадена. Міністерство внутрішніх справ евакуйовано до Баденвейлера, в область Шварцвальд ніби тому, що Гіммлер 
воліє бути не дуже близько до Гітлера». За повідомленням газети «Експрессен» почато евакуацію східних частин Бранденбурга. 
Евакуація населення Сілезії продовжується. Берлінський «Стокгольмс тіднінген» повідомляє, що «всі німецькі казарми 
тепер порожні, бо всі, які є, резерви послані за східний фронт. Шведські газети повідомляють, що в Берліні відчувається 
гостра нестача харчів. Всі шляхи забиті біженцями. 
ЛОНДОН. 28 січня. (ТАРС). 
Як передає стокгольмський кореспондент «Ньюс кронікл», наступ Червоної Армії викликав паніку в Берліні. 
За достовіреними відомостями, деякі урядові органи Німеччини вже виїхали з столиці в інший «центр» - можливо, 
Мюнхен. До Берліну за останні три дні прибули зі сходу тисячі втікачів. Це повідомив кореспондента шведської 
газети «Дагенс нюхетер» очевидець, який прибув до Мальме. Очевидець повідомив також, що берлінські готелі були 
звільнені протягом однієї ночі, для того щоб надати приміщення сім'ям великих гітлерівських чиновників, які втекли 
зі Східної Прусії та Західної Польщі. 
ЛОНДОН, 28 січня. (ТАРС): 
Лондонське радіо передає повідомлення берлінського кореспондента швейцарської газети "Дітаг" про вікові обмеження, 
які вводяться в німецькій столиці. Метро і залізниці робітничих передмість працюють лише до 10 години вечора. Подача 
електроенергії в цілий ряд районів столиці майже повністю припинена. Припинене освітлення та опалення основних готелів 
Берліна. Все це викликано втратою вугільного басейну, в Сілезії. Тисячі біженців заповнюють шляхи, які ведуть вглиб 
Німеччини, і прибувають до Берліну. Їх розповіді сприяють посиленню паніки.