Конкурс на проект пам'ятника героїчним воїнам продовжено
Днями відбулося засідання жюрі, яке розглянуло 8 представлених проектів пам'ятника воїнам Червоної Армії, що загинули при визволенні міста Львова.
Більшість авторів, працюючи над композицією пам'ятника, не врахували, що місце відведене для пам'ятника, розташоване в центрі міста, оточене будівлями певного стилю і чудовим парком ім. Костюшка.
Окремі автори загубили почуття масштабу пам'ятника як по висоті, так і по обсягу.
Більшість проектів перевантажені скульптурними і архітектурними деталями, завдяки чову губиться основна ідея пам'ятника. Найголовнішим недоліком є те, що жодний з проектів в цілому не відобразив ідеї величності та героїки нашої Червоної Армії - кращих її воїнів, які віддали життя за визволення міста Львова від німецько - фашистських загарбників. 
В зв'язку з цим жюрі вирішило продовжити конкурс до 30 березня.