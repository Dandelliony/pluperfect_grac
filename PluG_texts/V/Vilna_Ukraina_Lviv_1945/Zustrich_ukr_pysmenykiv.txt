Зустріч українських письменників з письменником-академіком К. Гамсахурдія
В клубі радянських письменників України, в Києві, відбулась братерська зустріч київських письменників з видатним письменником Грузії, академіком Костянтином Гамсахурдія, автором історичних романів "Десниця великого майстра" і трилогії "Давид-Будівник".
Вечір відкрив письменник Петро Панч, який у своєму великому вступному слові, вітаючи шановного гостя, підкреслив, що дружба між українським і грузинським народами стала за часи Вітчизняної війни ще міцнішою, ще глибшою. Ця дружба зміцнена кров'ю, що її пролили сини сонячної Грузії в боях за визволення квітучої Радянської України від німецьких загарбників.
Академік О. І. Білецький дав високу оцінку творчості видатного письменника і зокрема його нових творів - історичних романів, який виховують національну гордість. - Герої романів Костянтина Гамсахурдія, - говорить академік Білецький - це великі люди минулого, які відігравали прогресивну роль у розвитку Грузії і всієї східної культури. 
Письменник Петро Панч і Галина Павленко прочитали уривки з роману "Десниця великого майстра" в своїх перекладах.
Академік Гамсахурдія, палко дякуючи українським письменникам за дружній і щирий прийом, розповів про свої творчі праці і про те, над чим працюють грузинські письменники.
В Києві тов. Гамсахурдія пробуде кілька днів.