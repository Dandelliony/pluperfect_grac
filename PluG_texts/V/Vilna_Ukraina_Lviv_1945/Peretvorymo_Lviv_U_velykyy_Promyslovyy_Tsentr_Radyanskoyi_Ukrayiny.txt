Перетворимо Львів у великий промисловий центр радянської України
За рішенням більшовицької партії і уряду старовинне українське місто - Львів в найближчий час має бути перетворено в один з великих промислових центрів радянської України. Зокрема, вже в цьому році ми повинні будемо побудувати і здати в експлуатацію авторемонтний та автоскладальний заводи, трикотажну і ткацько-прядильну фабрики, а також ряд інших підприємств.
Великі й відповідальні роботи передбачено також провести в найближчий час для створення потужного енергетичного господарства, по відновленню залізничного вузла і відбудові львівського вокзалу, значно розширити галузі місцевої і легкої промисловості.
За короткий час, що минув після визволення спід німецько-фашистського рабства, робітники, службовці і інтелігенція, під керівництвом обласної парторганізації, провели величезну роботу по відбудові львівської промисловості, транспорту і комунального господарства.
Досить сказати, що насьогодні у Львові вже діє понад 250 відбудованих промислових підприємств союзного, республіканського і обласного підпорядкування, а також артілей промкооперації. Але в порівнянні з тим, що треба буде нам зробити, щоб перетворити Львів у великий промисловий центр української республіки, зроблено ще зовсім небагато.
Для того, щоб швидко перетворити львів в індустріальне місто, потрібно напруження зусиль всіх трудящих. За творчу роботу треба активно взятись всім. Кожний львов'яни повинен себе запитати:
- А що я сьогодні зробив для перетворення свого рідного міста у великий промисловий центр радянської України?
Щоб забезпечити величезний обсяг будівельних робіт, вже сьогодні треба енергійно братись за підготовку кваліфікованих кадрів каменярів, штукатурів, бетонярів, теслярів і інших спеціальностей. Патріотичний обов'язок молоді, жінок і особливо домогосподарок - наполегливо взятись за опанування спеціальностей будівельників. Місце львов'ян - на будівельних площадках, діля верстата, агрегата!
В перетворенні Львова у великий промисловий центр України вже тепер беруть активну участь трудящі всієї нашої Батьківщини. Сьогодні ми друкуємо статті, в яких розповідається про активну участь колективу Московського електролампового заводу у відбудові Львівського електролампового заводу. Москвичі надіслали нам багато цінного і удосконаленого обладнання та устаткування. Прибули кращі майстри-виробничники, які допомагають львов'янам монтувати машини і апаратуру, вони навчають робітників передовим методам праці.
Благородний почин москвичів знаходить своїх послідовників в багатьох містах СРСР. Колектив харківських турбобудівельників взяв шефство над енергетичним господарством - для Львова харків'яни капітально ремонтують дві турбіни загальною потужністю в 10000 кіловат, навчають групу наших енергетиків. Значну допомогу львівським залізничникам вже насьогодні надали трудящі столиці Грузинської РСР - Тбілісі.
Із Чебоксар, Пензи і Рязані відправляються в адрес Львівської трикотажної фабрики десятки одиниць першокласного устаткування. Дізнавшись про те, що у Львові створюється велика взуттєва фабрика, уральці, новосибірці і ташкентці вирішили надіслати до Львова понад 60 одиниць складного устаткування, що дасть можливість механізувати процес виготовлення взуття, якого буде випускатись до 1000000 пар щороку.
Прибувший до Львова Заступник Напркома текстильної промисловості Союзу РСР тов. Малявін всебічно знайомиться з тим, якої допомоги потребує нове велике підприємство - Львівська ткацько-прядильна фабрика, що має бути вже в цьому році побудована і здана в експлуатацію.
На прикладі братньої допомоги у перетворенні старовинного українського міста Львова у великий промисловий центр радянської України яскраво видно непорушну Сталінську дружбу всіх народів великого Радянського Союзу. Народи всіх національностей прагнуть від усього свого серця допомогти нам реалізувати, перетворити в життя велике відповідальне й почесне завдання, поставлене партією і урядом.
Будемо ж невтомно працювати, щоб за допомогою всіх братніх народів і, зокрема, великого російського народу, з честю і по-бойовому виконати це завдання.
Зараз, як ніколи, від кожної організації, установи, заводського колективу і кожного окремого трудівника Львова і всієї області вимагається чіткої і наполегливої роботи. Однак з прикрістю відмітити треба, що у нас є ще і такі, які не розуміють поставлених завдань. Мова йде про вкрай незадовільну роботу наших підприємств будівельних матеріалів і підприємств паливної промисловості — тобто тих підприємств, від роботи яких в значній мірі залежатиме успіх перетворення Львова у великий промисловий центр.
Завдання партійних, комсомольських і радянських організацій, профспілок — мобілізувати всіх трудящих на успішне виконання бойових завдань партії і уряду. Зробимо все, щоб наш красунь Львів швидко став одним з великих індустріальних міст радянської України!
