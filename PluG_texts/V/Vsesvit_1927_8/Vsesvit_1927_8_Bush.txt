ВІД ФАРБ ДО РУПОРА
Читачі «Всесвіту» пам'ятають, не раз бачивши на сторінках журналу влучні, гострі й дотепні шаржі та карикатури, підписані одним ім'ям «Сашко».
Потім карикатур цих не стало. Рука що їх малювала, змінила малярський оливець та перо на рупор і свисток кіно-режисера. На Одеській кіно-фабриці почав працювати О. Довженко, віддавши сили та хист молодому мистецтву кінематографії. Перші роботи його були дві невелихі коротко-метражні комедії «Вася реформатор» та «Ягідки кохання», що їх О. Довженко ставив за власними сценаріями.
Дотепна вигадка, вміння побудувати влучну комічну ситуацію літературного (сценарного) порядку та комічний кінематографічний трюк позначали вже ці перші, недосвідчені й недосконалі цілком роботи молодого режисера.
Тепер він працює над великим детективним фільмом «Сумка дипкур'єра». Сценарій фільму написали Зац та Щаранський.
Вже кінчають монтувати цю картину. Скоро Україна побачить фільм «Сумка дипкур'єра» на своїх екранах.
Це буде перша робота цього молодого українського режисера. Міцно звязаний зі всією українською культурою, маляр і літератор він є членом того невеличкого гуртка революційних українських кінематографістів, що творять українську кінематографію. їх обмаль та число їхнє зростає.
