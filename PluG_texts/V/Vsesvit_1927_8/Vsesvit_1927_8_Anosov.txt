КАЛЕНДАР. 
Його походження й розвиток
Перед нами календар на 1927 - й рік, наш старий, а одночасно ж і новий друг, що кожного року приходить до нас в обновленім вигляді. Молодим він приносить із собою нові надії, а літнім людям—сумні згадки про минулу молодість і почуття кривди з неможливости спинити плив часу. Цей друг буде нам за вірного спутника цілий рік. На стіні він вказуватиме нам робітні дні і дні свят, тижні, місяці, довжину дня. На нашім робочім столі або в записнику він нагадуватиме нам про борги, роботу, платежі. Календар у тім чи іншім вигляді є найближча нам книга, наш неодмінний подорожній ціле життя.
Звідки ж він походить? Який розвиток його на протязі віків?
На початку, коли людина почала набіратися свідомости, вона побачила потребу лічити час і виміряти його. Перше, що впало їй в око,—це дивна постійність чергування світла й темряви. Так виник перший природній вимір часу— день. Люде на початку лічили час на дні.
Згодом люде спостерігли ще більше. Вони побачили, що тінь від предметів опівдні точно відповідав височині сонцестояння. Тоді саме і зародився перший астрономічний прилад— гномон. На місяцю вони спостерігали інше цікаве явище—його кватирі. Люде спостерігали, вираховували, коли ці кватирі з'явлються. Отак виник новий вимір часу — місяць.
Вивчаючи небо далі, наші предки спостерігли кілька світил, що мандрували в небі якимись дивними шляхами. Відмінно до інших, скупчених у постійні сузір'я, ці світила проходили між сузір'ями, через віщо їх і названо «мандрівними», або планетами. За тих часів люде помітили їх — сім, а саме: Меркурія, Венеру, Марса, Юпітера, Сатурна, Місяця і Сонце. Тільки пізніш досконалими астрономічними приладами відкрито ще дві планети: Урана і Нептуна. Число «7» стародавні наші предки вважали за таємниче число, з магічними властивостями. У ріжних народів планети були присвячені ріжним божествам, а поряд 7 один за одним день — були присвячені семи планетам. Отак настав тиждень. Принаймні це пояснення найбільш імовірне, обгрунтоване на назвах днів у ріжних народів.
Неділя в англійців Sunday, німців Sonntag— день сонця, в італійців понеділок lundl присвячений місяцю, так само в німців — Montag і в англійців monday, вівторок в італійців martedi день Марса, середа mercoledi в них же день Меркурія і т. д.
Отже,спостерігаючи небесні світила, наші предки знайшли день, тиждень, місяць, часи року і самий рік, себ-то знайшли календар.
Найдавніший з дотепер найдених календарів е на могилі єгипетського фараона Рамзеса 4-го у Фівах. На покрівлі гробниці жерці накреслили знаки видного з Фів зоряного неба і години г сходу зір на кожні 15 день. Це, власне, був невеликий показник зір. Рамзес 4-й жив у ХІІІ-му віці перед нашою добою, і цим календарям уже є по-над 3200 років. Та певна річ, вони були зовсім не перші.
За тих стародавніх часів наука була монополією жерців. З Єгипті, Греції і за перших часів існування Риму тільки вони й могли складати календарі. Але в 303 році перед нашою добою римлянин Кай Флавін складав календар, додаючи до нього метеорологічні передбачення. В календарі еспанця Колумели з Кадікса, що жив приблизно за тих часів, в й с.-г. відомості. Календарі здобули велике поширення серед римлян у найріжноманітніших формах. Календарі роблено на дереві, мармурі, слоновій кості з указівками астрономічними, метеорологічними, сільсько-господарськими то-що.
Коли поширилося христіянство, в календарях почали ставити дати релігійних свят, поминання святих, обрядів то-що. Календарі ускладняються, більшають розміром. Найдавніші з відомих нам таких календарів-книжок відомі з 339, 448, 483 років. Згодом зміст календарів де-далі ширшає і в X віці виходить календар, складений Аріббен Саїд ель Катебом з відомостями астрономічними, метеорологічними, сільсько-господарськими, з порадами з гігієни й охорони здоров'я, з указівками арабських і христіянських свят.
Згодом у календарях вміщується теж провіщання в потворних і карикатурних формах.
З найвідоміших календарів можна назвати славнозвісного календаря Гота, що його було складено в 1673 році і видається досі.
Від календаря Рамзеса, зробленого на камені, від римських календарів на дереві, мармурі і слоновій кості ми дійшли сучасних, надзвичайно ріжноманітних формою, розміром і змістом. Є календарі загальні, що крім астрономічних відомостей містять найріжноманітніші замітки й відомості. Є й суто спеціальні — наукові, літературні, художні, спортивні, сільськогосподарські, технічні, морські, суто-астрономічні то-що. Від грошевих календарів до високохудожніх, від великих стінних до кишенькових.
Радянські календарі мають властивий характер.
Звичайно, в них не може бути якихсь непевних відомостей, а надто ріжних провіщань, що траплються в де-яких закордонних календарях. Річ зрозуміла: у нас і видавці і читачі не ті, що за кордоном.
У них реклама і франк за усяку ціну —це поперше, а по друге — духовна темнота, що ставить свої вимоги.
У нас же календар—це знаряддя, що ним держава проводить культуру й освіту.
На кожній сторінці читач знайде або корисну вказівку, або ж якусь замітку, що поповнить запас знання, підвищить розвиток читача і зробить з нього свідомого громадянина вільної держави.
