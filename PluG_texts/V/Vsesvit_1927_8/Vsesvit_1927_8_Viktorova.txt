Пачкарі
Поділля, Волинь... здавна невпокійний край.
Дністро немов провалився в щілини фантастичних крейдяних скель, Збруч непомітно прокрадається проміж кущів на багнищі, чагарників та перелісків, і неосяжні багновища волинського Полісся до далекого в лісі заснулого Олевського.
Це наш румунсько - польський кордон. Ущухли останні вистріли, але буржуазні хижаки люто поглядають на єдину в світі робітниче-селянську країну. 
Збройна боротьба притихла. Війна ж безкровна, продиктована залізними законами економіки на цім тріножнім фронті точиться й нині. Це — контрабанда, що силкується проломити сталевий панцер нашої соціялістичної політики зовнішнього торгу.
Стиснена МІЖ ІНДУСТРІАЛЬНОЮ Німеччиною і нашим Союзом Польща задихається в безнадійній кризі збуту.
Закордонні її друзі й охоронці та безперестанні авантури внутрішної політики не дають їй змоги запровадити більш - менш здорових торговельних зносин з нами. Потребуючи сировини й сталої валюти. задихаючись од зайвини фабрикатів, історично-пристосованих до потреб руського ринку, польська промисловість мусить зараз шукати на всі способи, аж до нелегальних включно, хоча б до кумедного обмежених, але наших ринків.
Звідси походить «пачкарство», професіональний промисел контрабандою, що захопила де - які шари людности прикордоння і залучила до цілої низки допоміжних пачкарству професій декласовані кадри мешканців міст і містечок і навіть селянський суто-хліборобський елемент.
Чи ж треба ще говорити про роскладовий вплив нього ганебного промислу.
Чи ж треба говорити про матеріяльну шкоду, що чинить нашому народньому господарству майже одверто легалізована польська контрабанда? Але 6228 справ за один тільки минулий рік з обвинуваченням в контрабанді і ціла завала конфіскованого закордонного краму на складах наших прикордонних митниць теж свідчать, що прикордонна варта і органи митного догляду не сплять і на спроби організованої польської товарної «інтервенції» відповідають невсипущою, самовідданою боротьбою.
Усе пачкарство легко можна поділити на дві головні частини: «хазяїнів» і чорноробів. Перші дають засоби на «підприємство», провадять масову купівлю і дуже спритно замітають свої сліди. Решта ж робить дуже небезпечну, тяжку роботу, перевозячи контрабандний крам.
«Пачкарі» здебільшого зайшлі люде. Це —дизертири ще з часів громадянської війни, колишні «торбарі», що осіли тут. Одного часу завзято «працювала» тут білогвардійська офіцерня.
Тепер, коли вакханалію закордонних пересилок врегульовано суворими заходами, починають розвиватися так звані внутрішні пересилки з контрабандним крамом.
З росподільників прикордонних міст прихований всякими хитромудрими способами пересилається дорогий контрабандний крам у пакунках у самий осередок нашого Союзу.
На малюнках тут показано торти з зворушливим написом «з новим роком», «Еля Ф.». У середині ж лежить по 24 коробки пудри Коті по 10 карб, кожна.
Ці «торти» ціною по 240 карб, кожний викрито підчас внутрішньої ревізії прикордонного почтового відділу.
Пересилаються старі ватяні ковдри з клаптями чудового бостону, винайдені муфти підбиті чудовим французьким котиком.
Багато всяких хитрощей.
Негаразд буває і з радянськими громадянами, що повертаються з закордонних командировок.
На малюнкові характерний момент митного огляду: Пальто, — а між покривою і спідкою в ньому дорогий дамський котиковий сак, та подушка, що з неї витягли кілька дюжин тонких, мов павутина, шовкових панчох.
На жаль такі випадки таки трапляються.
