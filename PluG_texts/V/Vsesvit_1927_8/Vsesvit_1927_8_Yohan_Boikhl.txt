ВІДКРИТТЯ ШКОЛИ НА ПОЛІССІ
22-го січня м. Олевськ справляло культурне свято - відкриття нового будинку школи-семирічки. Кілька років містилася школа в будинкові був. земської двох-класової школи. Працювала на три зміни. На початку цього року, в вересні м-ці, за ініціативою культробітників олевського РВК—тов. Погоненка та тов. Давидіка — почалась закладка нового будинку. Грошей не було. З зайвин райвиківських, маленької дотації з округи та значної допомоги батьків учнів за 3 ½  м-ці виросли будинки з чотирма класними кімнатами та двома кватирями для вчителів. Відкриття будинку було справжнім святом в Олевську. Навіть в незакінченому вигляді вона зможе вмістити в свої стіни третю зміну—403 дітей трудящих м. Олевську. По селах Олевщини на весну добудовується ще 6 таких нових шкіл. Бракує грошей, матеріялу, але все перемагає уперта енергія трудящих нашого Полісся. Будуються маяки радянської культури на кордоні Радянської України.
