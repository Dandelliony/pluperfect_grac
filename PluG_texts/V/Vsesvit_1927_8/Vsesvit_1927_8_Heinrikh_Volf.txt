ЖЕРТВА
СЕРЕД болгарської гірської місцевости Тревна лежать роспорошено щось мабуть сорок халуп села Урвати. Їх не знайти ні на якій карті, так заховалися вони від усього світу в гірських тіснинах. Живе там мабуть сотня гірського люду, з попаленими сонцем обличчями та густо вкритими волоссям грудьми. Високо над долиною, в невпинній боротьбі зі сваволею природи, в тяжкій праці живуть вони там уже сотні років, сплачуючи податки урядові, знаному їм тільки з лайки районного префекта та з катівського здирства збирача податків, урядові, що за нього вони віддавали своє життя протягом війни. В кожній з цих халуп найдете сокиру, мотузку, солом'яне ліжко в кутку та великого й міцного селянина, для кого ввесь світ — тільки ці гори та його маленька халупа. Недалечко села тече річка. Плигав через каміння, водоспадом котиться з гори. Співав літом і реве зимою. Як піти лівим берегом річки від останньої халупи, то за годину ходи ви дійдете до засіяного камінням поля. Там вода крутить велике напів загниле колесо старого гірського млина.
Вже сорок років цей млин належить дев'яностолітньому дідові Колі Цаневу, високому, все ще міцному синові гір, що меле пшеницю вже двом поколінням селян Урвати.
Був травень 1924 року.
В далечині над шпилями гір маячив, сягаючи в небо, густий дим. Це палали села. В день над ними стояли стовпи диму, а вночі вони блимали як сузір'я. Чути було й поодинокі постріли.
Старий Колі поглядав на це, хитав головою і міркував: «Хлопці, хлопці, ніяк не вгамуєтесь!»
Ясна ніч. Місяць здерся на шпиль, зазирнув звідти в глибоку долину, побачив пожежу і посміхнувся. Річка тихо плакала між скелями. Перший постріл вибухнув зза скелястого урвища, другий з протилежного боку, і побойовище роспочалося в найближчому сусідстві, на тім боці річки. Старий занепокоївся і вийшов з млина. Через годину він почув кінський пупіт і якусь пісню.
Переклад М. Ільтичної
Після того бахнув постріл, розляглася луна, і все замовкло. Салдати відступили. Старий Колі похитав у задумі головою і пішов до млина, сповнений якогось темного смутку.
Коли враз він почув ходу і спинився. Шестеро повстанців. Зі зброєю в руках, обережно оглядаючись навкруги, підійшли вони до млина.
«Добривечер, старий Колі!» 
«Боже поможи, хлопці!» 
«Дай нам попоїсти, старий! Салдати вбили трьох наших. Решта — лишилися на шпилі, в орлиному гнізді. Дай нам попоїсти, старий, ми вже два дні нічого в роті не мали!»
Старий мовчав. Його велике серце стукало під волохатими грудьми, руки тремтіли.
«Хлопці, я не можу. Вони спалять мені мою хату. І вб'ють мене самого»...
Повстанці мовчали, похиливши голови. Коли вони знов підвели очі, вони побачили погляд старого, повний любови й смутку.
«Діти, у вас іще й уси не повиростали, а ви вже з рушницями в руках; вас би на весілля, таких гарних, а ви воюєте з салдатами!»
Один з повстанців підступив ближче: «Діду Колі, чи пізнаєш ти мене!» Старий одхитнувся. «Вчитель Нанко!! Невже це ти?“. «Я, і моя наречена зі мною». Один з «хлопців» підійшов і сказав: «Це я, батечку Колі».
Радісне здивовання заграло на обличчю старого. Вчитель казав: «Вони спалили наші хати і всі інші села, дідусю... Ото ж дай нам тепер хліба, а далі ми тебе звяжемо. Коли тебе розвяжуть і почнуть роспитувати, то скажи, що ми вчинили на тебе напад. Хочеш ти цього чи ні —ми голодні. Ось гроші...»
Старий одштовхнув простягнуту з грошима руку, озирнувся іще раз навколо і повів повстанців на млин.
На ранок його знайшли селяне за бочкою, міцно звязаного. Вони розвязяли його мовчки, не кажучи ні слова. Вони знали, що з того вийде. Повернулися до села, похиливши голови.
Далеко на горах видно було нові совпи диму. Було чути, тільки виття собак. Долітав сморід крови, трупів — сотень трупів.
Опівдні з'явилися верхівні. Один Офіцер і щось десять салдат. Вони перетрусили всю місцевість, річку, долини і тепер під'їхали до млина. Офіцер наказав привести до себе Діда.
«Були тут конспіратори?» «Нічого того я не знаю.. Село там, далі,» відповів старий, нахмуривши брови. «Не знаєш? А селяне казали мені, що повстанці дістали од тебе харчів». «Ну звичайно! Сюди приходили хлопці та ще й двоє дівчат з ними. Вони взяли і хліб і все, що тільки знайшли. Мене ж лишили за бочкою». — Та-ак... А чого ж ти казав, що нічого не знаєш?» «Як це —то я знаю, а іншого —ні. Я навіть з ними побалакав годинку. Був тут і вчитель з Дольни Магали...»
Офіцер ощерився. «Почекай, старий баране, не мороч голови. Були вони тут?» «Я ж уже сказав, що були, і харчі взяли». «А чому ти не покликав салдат?» «Ви повтікали... де ж мав я вас там у долині шукати?» Офіцера взяла лють і він ударив діда батогом. Старий похилився. Але його вільна кров випростала його. Він вихопив батога з рук офіцера і вдарив його в лице. «Ах ти собачий син! У тебе ще молоко на губах!.. Або хочеш знати, хто такий Колі Цанев з Урвати..?»
Салдати звязали йому довгим мотузком руки за спиною, а мотузок прив'язали до сідла. Потім повели на той беріг 3 млина пішов густий дим. Полум'я вихопилося з вікон. Через дві години вода вже ревла над головешками. Офіцер дивився на це і тремтів дикою втіхою. Потім вони пішли в долину...
По дорозі зустрічалася йому селяне. З трівогою поглядали на нього, схиляли голови і йшли далі. Дід ішов позаду коней і мовчав. Він ненавидів салдат, місто окружного префекта, збирача податків і селян, що тепер не вітали його. Так, вони мають рацію, вони захищають свою шкуру. Та все ж він ненавидить їх. Коли він побачив свого старого приятеля, він гукнув до нього: «Стояне, брате, вони спалили мені мого млиночка, собаки!»
Та мотузок не дав йому балакати далі.
В камері сиділи ще якийсь залізничник та робітник. Вони здивувалися, коли побачили діда і зараз же почали розмову. Старий мовчав. То вони теж замовкли, посідавши на солому. Колі прихилився навколішки до стіни і замислився. Велика сльоза, перша в його життю, скотилася по щоці на волохаті груди. «Хлопче... Скажи мені, нащо вони спалили мені мого млиночка?»
Залізничник обернувся і тихо заговорив. «Собаки вони, діду, звірі вони, самі не знають, для чого вбивають і палять. Хіба вони тямлять, скільки це праці збудувати млина, влаштувати собі домів ту? А палять...»
І старий знову відчув свою велику зненависть —не до залізничника, не до робітника і не до селян також.
По сході сонця його вивели з камери. Темний довгий хід потім сходи вниз, знову хід і ще раз сходи. Луна від кроків глухла внизу в сирій землі.
Хвилин десять було тихо як у труні. Та раптом стиснулася сотня серць. Нелюдський, гострий аж до мозку костей, крик розлягся під землею, струснувши стіни в'язниці. Все живе поховалося в кутки.
А глибоко внизу, нахилившись до спини дев'яностолітнього велетня, рудий кат підносив роспечене залізо до жорсткого селянського заду. Дід глибоко зітхнув, зібрав свої сили і знову ревнув тим криком, що колись, як спів, чути було в усій гірський околиці.
«Ой, собаки! У пекло вас, кляті! Гей, селяне з Урвати, сюди, рятуйте мене від цих звірів!!!» Старий Колі Цанев з Урвати сидить на лаві підсудних.
Нахиливши голову га спершись руками на коліна дивиться він на свої пута і на підлогу перед собою. Згодом звів він свій важкий дев'яностолітній погляд на офіцерів. Оздоблені еполетами й аксельбантами, виголені й спудровані, сиділи вони біля столу і дивилися на діда.
Збоку біля них писарі, салдати в сільних шоломах та з багнетами на рушницях. Дід оглянув їх і зрозумів, що від цих людей нічого доброго він не дочекається.
«Підсудний Колі Цані-в...»
Він підвів очі.
«Обвинувачується в тім...» Монотонний голос без наслідків проходив повз нього, стукався об стіни І сповнював цілу залу.
Старий знову дивився перед себе. Йому чогось бракувало. Так, йому кортіло курити. Там у кутку лежить недокурок. Дід нахилився і взяв його. Еге, та там іще один... ціла купа... як багато.
Він нахилився ще нижче і почав їх збирати. «На підставі параграфа...» лунав далі чужий монотонний голос йому, як конспіраторові й співучасникові, видається вирок смертної кари через шибеницю...» і т. д. Старий шукав надолівці недокурків і був дуже радий — зібраних напевне вистачить йому на цілий тиждень.
І на всіх їх були волоті мундштуки. Чи це справжнє золото? — запитав він себе і кинув оком на офіцера що читав вирока.
«Підсудний, маєте щось сказати?» «Так, пане... Я хотів тільки запитати, чи це справжнє золото... Знаєш, той негідник офіцер строщив мені люльку та тютюну у мене нема... а мені курити скортіло, мені..»
«До діла!» скрикнув офіцер. «Що ви маєте сказати в свою оборону?»
Старий трівожно поглянув на нього, а далі заспокоївся.
І знову почув, як росте в ньому зненависть до цих людей.
«Хлопці!» .. Сором вам перед власною совістю! У вас іще молоко на губах, у вас обличчя як у жінок, а ви взяли мене в тюрму і питаєте про справи, що мені цілком байдужні. Це ж ганьба!..»
Темна тінь майнула в його очах. « А млина мого, мого млиночка —ви спалили, сучі діти ви, пху на вас!».
Він похилився трохи вперед, з обуренням плюнув на підлогу і ростер слину великим чабанським чоботом.
«До діла! Давав ти притулок нелегальним»?.
«Та ж звичайно, хлопче! Це ж були наші, з наших гір. Я сказав їм: «Залишіть це, йдіть собі геть, ви принесете мені лихо!» А вони одказують: «Ми тебе зв'яжемо, дідусю Колі, і візьмемо собі харчі самі...»
«Вони тебе силою звязали?».
«Що ти там верзеш силою. Це ж були пащі! Вчитель Нанко і Йванів син... Я міркував: Ех, вони ще молоді, хай собі... Потім вони попоїли, дівчата трохи переспали, незабаром усі подалися геть. Мене ж покинули за бочкою. Вони мені нічого не зробили кепського, боже їм поможи. І я не розумію, чого ради ви полюєте на них, —це ж найкращі люде з наших!».
«Ми таки спіймаємо їх», сказав один з офіцерів, поклавши руку на револьвера. Старий трохи подумав і коротко одрубав: «Ні, цього ви не зможете зробити!». Офіцери скочили з місць. «Що?!». «Та як ви їх спіймаєте? Ви розумієте хіба тільки жіночі справи. А вони ж там народилися, виросли, і вони поховаються на орлиних гніздах, вони ж орлам побратими... А ви, ви зрівняли з землею села, спалили мого млиночка, вирізали жінок і дітей... Пху на вас!»
І він своїми чесними очима дивився просто на офіцерів. «Скільки їх було?». «Шестеро... Четверо хлопців і двоє дівчат». «А якого вони віку?». Старий поміркував і спинився поглядом на голові суду.
«Такого як ти, хлопче... Діти вони, кажу я тобі, сисуни Офіцер підскочив, цокнув шпорами і вигукнув: «Досить комедії!» — І смертного вирока виконано.
