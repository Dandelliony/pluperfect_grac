БАТЬКО
ПЕРЕД світанком. У хаті Степана Жихова світиться. Крізь замерзлі вікна видно силует Тетяни, що схилилася над прядкою. А в хаті, на соломі, сидить Степан і порпається над шлеями. Обличчя у нього похмуре. Інколи він нервово заглядає в вікно і ще швидче починав рухати руками, стискує губи і, щоб не помітила Тетяна,
нижче нахиляється над шлеями. Він кілька разів поривався щось вимовити, але з кожним разом якась сила стискує губи, і тоді швидче починають працювати руки; тісніше, до блідости, стискуються губи. Тетяна кілька разів трівожно глянула на нього.
Степане, що таке з тобою? Степан іще більше звернув увагу на шлеї. Але врешті він не стерпів:
Тетяно, що робиться з нашим Опанасом? Що нам робити з ним?
Тетяна похилила голову. Степан підвівся і нервово почав ходити по хаті. Обличчя його видавало спокій, а очі!.. Вони світилися ворожим вогником! Уже все село балакає про нього, що він злодій... і злодій не який небудь, а вже виходить на дорогу...
Та то неправда, Степане, якось жалібно промовила Тетяна. — Брешуть люде. Просто завидьки беруть...
Ат, — з серцем махнув рукою Степан. — Які там завидьки можуть бути! Ти ж тільки подумай: я голова комнезаму, працюю на громаду, а він... а про його кажуть, що він оббирає громаду... Та то ж тільки кажуть, а піймати його не змогли... Не піймав, не кажи злодій... То напевне куркулі наші навмисне роспускають чутки такі, щоб тобі завадити в отому комнезамі...
Степан спід лоба глянув на неї.
Може ти й правду кажеш. Так де ж він шляється до цих пір!? Уже он-о й світанок на дворі, а його немає...
В двері постукало. Степан вийшов у сіни. Це ти, Опанасе? Я, — озвався хрипкий голос.
По хвилі в хату увійшли батько з сином. Опанас швидко стяг із себе одежу і поліз на піч. Степан похмуро весь час слідкував за ним. Тетяна трівожно позирала на їх обох і знову нагиналася над прядкою. Ти де це шлявся до білого дня, — сидячи на соломі, не підводячи голови, стримано-гнівно кинув Степан.
Гуляв, — неохоче відповів Опанас, повертаючись на печі. Та хіба ж людські діти гуляють до такого часу?
А ваше яке діло? — І Опанас устромив голову під подушку. Що то значить, яке моє діло, — мов припечений схопився Степан; зловісно блимнув вогник в очах. Годі, Степане... Ну, загулявся хлопець на вулиці, ну, й що ж тут такого...
На дворі затріщали ворота, сніг голосно заскрипів під саньми. Степан накинув кобеняка і пішов на двір. По хвилі він повернувся в хату зі своїм братом, Яковом, щільно закутаним у кожух.
Так ти зробиш так, як я кажу. Годин на дві дня тобі потрібно взяти в банкові гроші... та зараз-же вертайся до села, не запізнюйся... Сам знаєш, як тепер небезпечно їздити вечером...
Добре. Я вже там постараюся. Тільки, — в очах засвітилося захоплення, — ти вже там у комнезамі сьогодні зроби так, щоб усе селянство швидче відгукнулося й допомогло... Та стеж за нашими куркулями... вони йорзаються зараз... Не журись, нехай йорзаються. Нічого їм не поможе... Тоді нехай пойорзаються, як ми замелемо електричним млином. . . та як засвітимо лямпочки на селі...
Ну, так я їду. Ідем, поможеш мені впрягти свого коня. Сані виїхали з двору. Степан оглянув повітку, обійшов подвір'я і вернувся в хату. Він був захоплений тепер, жвавий; в очах поблискувала рішучість, рішучість незаможника-будівника, що власними руками будує свою державу.
Ех, жінко, скоро закинемо ми отого каганця. Блисне нам електричне сонце...
То це Яків таки справді поїхав по гроші в місто?
Опанас ледве .чути висунув голову спід подушки. Степан захоплено почав оповідати.
Ми вже давно змовилися з Київським кредитовим союзом. Вони нам дадуть кілька тисяч, ми збудуємо електричного млина... Це значить, стара, вже отой млин, куркулівський, ота торохтушка водяна, нічого не буде значити проти нашого, незаможницького... Ну, й електрику но селу проведемо...
Степан захоплено малював картину розвитку села, а Тетяна так само заліплено стежила за ним мрійливим, щасливим поглядом.
Дужчає мороз. Боляче коле в обличчя незаможника Якова. Та він на це не зважає. Йому добре вдалося виконати своє завдання: гроші є. Треба готувати матеріял, а тільки весна наставатиме, так і до роботи.
Н-но, конячки... Він стурбовано слідкував за тим, як на дворі чим раз густішав морок зимньої ночі. Небезпечно в таку годину та з такою кладдю їхати одному. Треба поспішати. Він замріявся, на санях сидючи.
Вечір уже панував. Зірки світили на сніг, а він так приємно рипів. Але що ж то за постать спереду йде? Яків трохи спинив коня, почав вдивлятися. Враз він спокійно завернув віжки в руку, поклав біля себе товстого, сучковатого дрючка і рішуче стьобнув коней. Він тепер не боявся. Він розумів, що вже пізно боятися, потрібно боронити гроші.
Біля постаті він знову стьобнув коней і швидко проїхав, держачись рукою за дрючок і не спускаючи погляду з подорожнього. Але той спокійно йшов іззаду. Якову полегшало...
Дядьку... Яків озирнувся. Це ти, Панасе? Та я ж, ніхто інший...Та де ж це ти був?
Яків стурбовано глянув на свого небожа і ще дужче вдарив по конях. Він чув, що в селі про Панаса ходять негарні чутки, але тоді не надавав зовсім ніякого значіння цьому. А тепер він стурбувався. Він ще вдарив коня. До села ще лишилося яких три версти.
Дядьку, а ви получили гроші? Яків ще більше занепокоївся. А тобі нащо? Так... цікаво, бачите... Яків повернувся до коней. Чомусь особливо виразно заблимали зірки перед очима і. .. Яків упав за сані, приголомшений ударом.
А коні спокійно розміряно тюпали, простуючи до села та везучи незаможникам погану вістку.
Степан Жихов неспокійно проходжувався на подвір'ї, виглядаючи за ворота. Вже й пізно, а Якова ще нема та й нема. Що б це могло значити? Хіба вийти йому на зустріч? Он здається щось їде.
Степан вийшов за ворота. Йому на зустріч спокійно бігли братові коні. Степан легко відітхнув. Значить, поки-що все гаразд.
Але що це таке? Погонича нема! Коні порівнялися з ним. Він швидко скочив на сані і наткнувся на брата. Схопив його за голову, відчув замерзлу рідину. Швидко в'їхав він на своє подвір'я. Стягнув Якова з воза і поніс до хати.
Жінко, а біжи-но швидче до сусід та клич їх сюди...
Тетяна злякано подивилася на нього.
Чого ж стала, мов нежива...
Скоро в хаті Степана Жихова було повно людей. Привезли місцевого лікаря Яків поворушився. Якове, що з тобою? Ти гроші одержав? Яків глянув по хаті.
Одержав ... він знову провів очима по людях, що гуртом стояли над ним. — Нехай вийдуть. — І закрив очі.
Степан звернувся до своїх незаможників — Товариші громадо! Сталося нещастя. Вийдіть усі і йдіть по хатах, а завтра я все росповім вам, що почую від Якова... Він сів за стіл і тяжко підпер руками голову. Селяне почали виходити.
Коли всі вийшли, Степан нахилився над братом.
Той тяжко підвів вії, озирнувся... Вже всі вийшли?.. Степане, не буде в нас ні млина, ні електрифікації...
Кажи, що сталося... Твій Опанас... подивись до мого кожуха, там... ззаду вниву є кишеня... як що нема грошей, значить він... забрав їх...
Степан сіпнувся до кожуха. Гарячково обшарив скрізь, знайшов кишеню таємну грошей не було. Він підійшов швидко до Якова.
То це Опанас? Він... Тяжко впали руки до низу. Очі блиснули.
В хату тихо ввійшов Опанас. Подивився на свого дядька, спитав байдуже:
Що це з ним таке? Підійшов до своєї скриньки, довго рився, потім поліз на піч.
Степан мовчки слідкував за ним. Згодом, коли син заснув, тихо під головами у нього найшов ключа, кинувся до скриньки. Одімкнув — там лежав револьвер і — більш нічого. Батько заховав його собі в кишеню, замкнув і ключа поклав туди ж, де він і раніш лежав.
Жихов став якийсь одразу сутуловатий, рішучий. Цілу ніч він ходив по хаті. Жінка пригноблена сиділа на лаві. А, ну, Тетяно, йди клич сюди голову сільради і людей скликай... — Вона мовчки, слухняно вийшла. Опанас на печі почув: А це нащо ви скликаєте громаду до себе? — люто озвався до батька.
Будемо, сину, суд над тобою чинити, — спокійно, твердо промовив Степан і став на дверях. Опанас, мов кішка, скочив в печі й сіпнувся до батька. Але перед ним зупинився. Батько стояв дужий перед ним, немов сталь і іронічно вдивлявся в нього. А це ж чого ти стрибаєш кішкою?
Опанас зрозумів, що батька голими руками не подужав. Заховано-люто глянув на нього. Не жартуйте. Пустіть, я піду на двір. Ні, сину, почекай... Трохи пізніше підеш на двір... Ну, так де ти дів гроші наші? Які гроші? Я знаю, які там у вас гроші були!
Знайшов ключа й став одмикати скриньку. Слухайте тату, пустіть мене краще на двір. Гроші в дядька Якова узяв я. І прибив його я. Бо мені треба грошей. — Очі його налилися кров'ю. А вас усіх я к чортовій матері постріляю... Я хочу жити, ти знаєш те, батьку?.. І першого я тебе вб'ю... Як не оступишся з дверей...
Чи вб'єш, чи ні, а я тебе з хати не випущу. З надвору здалека почувся глухий гомін. Он люди вже йдуть, вони тебе розсудять. Пусти, гад старий, обідраний... уб'ю!
Швидко росчинив скриньку, глянув і руки опустив. Степан слідкував за ним.
Ось де те, чим ти думав батька вбити... А тепер кажи, де дів гроші... Тільки кажи правду, бо я з тобою панькатися не буду... Бачиш, ось-о в мене твоя цяця...
Панас похмуро мовчав.
Степан підступив до нього. Він балакав придушено, притамовуючи гнів.
Кажи, де гроші людські, бо я тебе...
Панас стрибнув до батька. Вчепився руками за горло і обоє покотилися на землю. Степан одкинув револьвера, дістав рукою за горло сина і дуже стиснув його. У того опустилися руки.
Бачиш, сину, батько ще подолав тебе... Кажи тепер, де гроші?
Панас мовчав. Тільки люто дивився на Степана. Жихов дужче стис горло, син захріп...
Ой, скажу... там у... пустіть мене...
Він став пручатися. Степан тісніше обгорнув своїми міцни ми пальцями синове горло.
Ой... не душіть так... Я...
Кажи, де дів гроші? в клуні... під задньою стріхою....
В хату ввійшла громада. Степан озирнувся, підкликав жінку, щось пошептав тій над ухо.
Тетяна швидко вибігла на двір, Степан Жихов звернувся до селян:
Товариші, беріть цього паразита і ведіть його до Бупр'у. Я сам буду настоювати перед судом, щоб його... розстріляли.
Бо такі діти болячка в нашій громаді. їх треба знищити...
Міліціонери скрутили руки Панасові. Ввійшла Тетяна, подала до рук Степана пакуночок, обгорнутий у папір.
Степан швидко розгорнув його — гроші. Він перелічив їх.
І радісно сяючи очима, залізом кинув у громаду:
А млина будуємо електричного. І засвітимо електричними лямпочками.
