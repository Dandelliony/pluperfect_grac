РАДЯНСЬКИЙ ТРАКТОР
Сто двадцять новеньких тракторів системи „Комунар", на 50 кінських сил кожний, випускає тракторний цех Паровозобудівельного заводу.
Величезний цех розбито на відділи. В першому відділі сотні верстатів виробляють окремі частини майбутнього трактора. Ось великий варстат вистругує канали в конічній шостерні. Пильно стежить за роботою варстату старий робітник.
Ось вже майже ЗО років працюю на заводі і чого тільки не робив! Почав з навчання, діставав не мало штовханців, в майстрів був на побігушках; ніколи було й до роботи придивлятись, але все ж підучився — росказує з погордою ветеран. Поруч — відділ по виробці частин тракторного мотора, а далі збірочний. Тут робота йде жвавіше. Одні підпилюють дрібні частини, підгоняючи по мірках, інші збирають великі частини трактора.
Скінчився обід і знову застукали варстати. Йдемо в цех і продовжуєм огляд виробництва. Гордість заводу — це електрична станція, де провадиться випробування тракторних моторів. Чітко одбиває новий мотор, а кругом ціла робітнича комісія, стежить пильно за роботою кожної частини його. Це серце майбутнього трактора; треба, щоб воно працювало без перебоїв.
Приходить останній етап, закінчується збір трактора і через декілька годин він піде та випробування. Трактори випробовуються на тривкість та на силу.
До трактора причіплюється 2—3 багатолемішних плуги і він, пробираючись через канави та косогори, оре землю.
З любов'ю дивляться робітники на цілу низку новеньких, тільки що вифарбованих тракторів, що двигаються по полю.
