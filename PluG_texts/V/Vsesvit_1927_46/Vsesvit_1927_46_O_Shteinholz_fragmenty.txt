ФІЗКУЛЬТУРНИКИ СВЯТКУЮТЬ ЖОВТЕНЬ
---
Десь залунали вигуки. Розступився натовп і простяглося до білої стрічки фінішу прохід з живими людськими стінами...
Привітальні вигуки почулись ближче, ближче... З-за рогу вилетіла перша група струнких легко-атлетів... Вихрем пролетіла прохід, впала розірвана лента, урочисто загремів оркестр...
Демонструючи свою міць, загартованість та дисципліну о 12 г. 15 хв. всі колективи легко-атлетів, як і вимагалось, вже вишикувались на майдані.
На кілька хвилин заспокоївся майдан. Але на кілька хвилин. Знову привітально загули глядачі, коли вкриті порохом прибули на фініш харківські мотоциклісти...
О 1-й год. дня ожили спортивні майдани Харкова. Почали злітати в повітря футбольні, гандбольні, тенісні та волейбольні м'ячі.
Заметушились по них спортсмени, що організованими виступами роспочали святкування Жовтня.
Росте фізкультурний рух на Україні. Що року лави українських фізкультурників збільшуються, новими десятками тисяч робітничих юнаків. І хіба не про певні десягнення говорить те, що за 10 років радвлади кількість фізкультурників на Україні зросла з 15.000 до 700.000 чоловік!.
