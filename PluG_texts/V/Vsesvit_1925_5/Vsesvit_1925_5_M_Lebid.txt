НА ПОРОГАХ.
Катером від Катеринослава спускаєтесь вниз по Дніпру до села Чапель, —40 хвилин пройшло і вже чути рев Кодацького порогу... 
А далі вже дубом пливете через пороги —де по каналах, а де й просто через поріг...
Навколо краса дика, чарівна і вільні вітри й рев порогів, чудесне повітря, чудесні краєвиди —ще невідкрита Америка в У. С. Р. Р. Ліси на островах, по берегах вирубано, але буйний молодняк зелено пнеться з землі тільки б не спасали його худобою і знов-би зеленіло-б усе тут...
Білопінявий «дід» ненаситець гуде, реве —на кілька верстов чутно його голос... Тут, кажуть, печеніги князя Святослава забили; а над Ненаситцем - гора, а на горі біля цвинтаря — доісторичне селище і їхній пвинтарь—пра-пра-пращурів наших... 
Ой багацько ці місця див видали...
А за порогами — острів Перун, Стрімка скеля.
„Цей велетень —гранит 
Із сизих хвиль Дніпра 
Рвонувся до небес 
І скам’янів в пориві»...
Навколо безкраї степи і Дніпро, а серед Дніпра насправді, мов лев з високо піднятою головою — острів Перун. На ньому тирса-трава шелестить, в траві гнізда качок диких, а на камінні, проти сонця, гріються жовтобрюхи-полози (удави наські)
Далі Кічас... Перед майбутніми шлюзами Дніпро звужується, між берегів швидко линуть води, а глибина до 30 сажнів...
Колись тут була глушина, дичавина, тепер будують робітники нову казку... Минаєте міст-мережку і... раптом перед вами Хортиця — велика Хортиця (де ніколи не було Січі, їй богу, не було, хоч про це нам казали і М. Гоголь Божко і ще якийсь „собственний корреспондент газети „Коммунист“ —це вони собі „поетическия вольности" (дозволили) — тут курорт; ліси, гарне купання і чарівна „Думна Скеля“ над Дніпром. Тут Дніпро круто повертає по-над м. Запоріжжям на схід і в ночі коли сходить місяць — золота доріжка лягає вздовш Дніпра і здається, що золотий Дніпро несе воду в далекі, неясні далі... Ех—осюди-б .лікуватись"!..
Куди тому Кримському місяцеві, що у Остапа Вишні... Посадить-би його у місяшну ніч на „Думній скелі”—отого Остапа Вишню—побачив-би чий місяць краще..
Ну, а біля великої Хортиці—мала Хортиця, отут Байда Вишневецький заклав січ запоріжську тристароків тому... до сього часу схоронилися вали, фортеці... Байдина січ, стрімкі скелі серед Дніпра, неприступне гніздо гульливих степовиків. Великий луг запоріжський починається зараз за Хортицею знівечений він зберіг свою красу; тепер лісництво взялось охороняти Великий луг од порубок і через недовгий час тут певне знову зазеленіють оголені береги.
В м. Никополі в соборі є запоріжські речі: ковші отамана Сірка; аналой із січової церкви (його запоріжці „доскочили“ в Царграді—кажуть Іван Златоуст завжди читав за цим аналоєм). А то ще є курінь запоріжський в Никополі —в ньому зараз... курятник. Думають цей курінь взяти до музею. 
Вишче Никополя біля с. Покровського — остання січ, а біля с. Капулівки —січ Чортомлицька - тут для істориків - археологів ціле море цікавих знахідок. „Копнеш як не люлька козацька, так грош», каже Невтомний історик Запоріжжа Дмитро Іванович Яворницький. Сорок літ праці віддав історії Запоріжжа - цей „останній козак» —і люблять і почитують його люде Катеринославські.— „Старий стаю, батьку“, казав Яворницькому чуть не столітній лоцман: „оце перевезу вас через пороги в останній раз —та таке що й помирати можна"...
Гарно на порогах — гарно і тут на січах останніх — цілі сотні річок, струмків; хащі були тут колись страшенні. В Капулівці — могила страшного „Урус-шайтана“ Івана Сірка — славетнього розбишаки—отамана кошового... А далі — далі Херсонщина... Там Дніпро не такий—він широкий і тихий пливе до моря... Пройдуть 20 —25 літ і на тих місцях, де „шумами трави співа старовина" зашумлять трактори, загудуть гудки заводів, сонцем засяє електрика. Зараз треба встигнути детально дослідити запоріжську старовину і взяти все, що можливо під охорону. Історія іде невпинно вперед!..
Сьогодня розповідаю про пороги сьогодняшнього дня; незабаром розповім про пороги майбутнього про їх електрифікацію.
