ДЕСЯТА
1-го березня ц р. в Катеринославі на заводі ім. тов. Петровського пущено в роботу доменну піч. Ч. 6.
Доменний металургійний завод Південметалтресту, «Південсталь» зробило капітальний ремонт домни, що припинила роботу з 1917 року.
Збудована 1912 року, домна проробила п'ять років і потім припинила роботу. І ось тільки зараз удалося її знову розбудити до життя.
Своїм обладнуванням і продукційністю доменна піч Ч. 6 наймогутніша домна в цілому Радянському Союзі та одна з найбільших домн у Европі.
Під час ремонту в домні було збільшено горно замісць колишніх 4 до 5-ти метрів. Зараз обсяг домни досягає 600 куб. метрів, а продукційність вибору чавуна досягає 600 тис. пудів.
Неможна точно виявити, які наслідки дасть ця домна в найближчий час, але ясно одно: ця велетенська піч вироблятиме сотні тисяч пудів чавуна, дасть роботу новому кадру будівників, і внесе оживлення в нашу промисловість.
Злагоджені, під час ремонту, технічні удосконалення дають змогу використати брикетний порох та покидьки з різних цехів, як от: — Мартенівську та зварочну жужилицю, а також зменшити витрати коксу з 1,25 до 1,1 на пуд чавуна. Усе це значно зменшує собівартість чавуна.
Крім того, при домні злагоджено механічний підіймач, що дає змогу вчасно подавати в піч кокс і руду. Доменна піч Ч. 6 це-вже четверта числом на заводі ім. тов. Петровського і десята —на Вкраїні.
Коли робота робиться на чотирьох печах, то нагрузка доменного цеху перевищує передвійськову норму, досягаючи 103—105%.
Для десятої домни довелося наймати новий кадр робітників-150 чол.
Десята домна на Україні. Це сотні тисяч пудів чавуну, це відновлення величезного господарства —це братерська допомога селові. — Змичка, справжня, без слів: без мрій про майбутнє добро. Це наше сьогодня, — близьке, конкретне.
