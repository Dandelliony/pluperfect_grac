До 64-х роковин з дня смерти Т. Г. Шевченка
Велика спадщина, що досталася українському народові від Тараса Григоровича Шевченка, містить не тільки поетичні його твори, що дали йому невмірущу славу, а й твори малярські. Великий поет України був незвичайним для свого часу майстром пензля. Як думи і поеми, картини й малюнки поета перейняти палким чуттям ненависти до пануючої класи гнобителів... Потрапивши з „хлопчиків,, кріпацького художника — маляра в ручні до славнозвісного представника класичного напрямку в малярстві, до академика Брюлова, Шевченко, звичайно, підпадає під вплив цього напрямку. Заслання, відірвавши його від застарілої атмосфери академії, дозволає йому трохи позбутися впливу мертв'ячого класицизму і повернути до старого реалістичного малярства.
В своєму щоденнику, 1857-го року, Шевченко пише: „Про малярство мені думати нема чого. Першим естампом моїм буде гравюра „Казарма" з картини Гецера, а потім гадаю випустити своє власне чадо „Притчу про блудного сина", пристосоване до наших звичаїв"... Прикриваючись біблейською назвою, поет творить картини протесту проти тодішнього нестерпимого миколаївського режиму... „Покараний салдат", „Кара шпіцрутенами", „Товарищ“ шлють фарбами прокльони жорстокій царській солдатчині, жертвою якої був і сам поет. 
Життя в засланні серед киргизів дозволяє Шевченкові скористуватися своєрідним побутом кочовників, як натурою, і він зробив його фоном для своїх авто-портретів... Такі його картини: „Шевченко малює" і „Шевченко дивиться, як киргиз грається з кішкою"... При розгляданні творів Шевченка, насамперед мимохіть вражає дивна ріжнобічність його таланту: нема такої галузі малярства в якій би він не працював, — тут бачимо історичні творі, маємо чимало портретів і, нарешті теми побутового характера.
Між його поезією, з одного боку, і малюнками з другого, вбачають певну аналогію. Оборонець «зневажених і ображених" і покриток у своїй поезії, і малярстві, як ми вже бачили—він дає нам цілу серію малюнків з їх життя
Малюючи природу він вміє розглядіти в ній якусь ідею заложену в кожнім данім мотиві й передати це в своєму малюнкові.
Зусиллями друзів, Шевченка вирвано було з заслання і повернено до академії, де йому за енергійну роботу над гравюрами дали скоро звання академіка.
Малярська спадщина великого кобзаря не відділима своїм змістом від його поезії, і загострене класовими настроями підкреслює широчінь і багатогранність його творчої натури.
