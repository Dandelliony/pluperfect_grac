Тарас Трясило
(Уривок з роману)
...У Січі шум, у Січі співи... 
Сміються бліді шинкарі. 
Над ними сонне і щасливе 
Сміється сонце у горі. 
Воно невмите і червоне, 
од нього блиск ясний такий! 
До церкви кличуть древні дзвони, 
і йдуть і йдуть Січовики...
Невже ж і я з орлами Січі!?... 
В огні багряної мари 
Горять обпалені обличчя 
вбрання пістолями горить...
Тут і поляки і татари, 
старі і юні козаки... 
Жінок нема. 
А на базарі уже одчинено шинки.
Шинки й церкви... Оце так воля! 
І це — республіка така!?... 
Одні невмиті босі й голі 
на смерть ідуть за п'ятака!...
А другі ситі та пузаті! 
А кошовий!? поглянь! Це ж — кат! 
Хіба це воля в власній хаті, 
коли всім править гетьманат?!...
Послухай, що шумить голота... 
Вона зібралась у юрбу,
 вона дзвенить, як на роботі 
рої сьогодняшніх комун...
Ось — ось, затоплять отамана, 
вперед - назад прибой — одбой... 
«Надів блискучого жупана 
і думає, він —  царь і бог!»...
«На турка хоче нас погнати, 
а на Вкраїну  — не пора!?»... 
«Це ж там під паном стогне мати!»... 
«Це ж там під паном стогне брат!»...
«Без балачок!»... Кричить отаман: 
«розбийтесь зараз, хто — за ким!». 
І от прийшли попи з хрестами, 
й рядами стали козаки...
«Наліво стань, хто — на Вкраїну, 
направо  — хто на турка йде!». 
А небо дивиться осіннє, 
як Січ хвилюється й гуде...
Спадає листя золотеє 
на вуса, люльки й жупани... 
Хтось крикнув: «Хлопці! Це не теє!. 
Нас дурять гетьман і пани!...
За мною  — хто! Вперед, за волю! 
Гей, курінний, держи штани!»... 
Та шибонув його з пістоля
в лице пузатий курінний..
Упав козак... Стоїть голота 
Ще менше серцем молодим... 
На трупі листя позолота,  —  
над трупом  — од кадила дим..
«Нам треба туркам і татарам 
за всі нальоти одсічь дать! 
Ну, а тоді і пан од кари 
не утіче»...  — «Це їрунда!
Це все — брехня!»... І знов голота 
шаблями блискає, шумить... 
А курінний роззявив рота, 
розставив ноги і мовчить...
«Це  — хто?»... І от, з юрби виходить 
смуглявий і стрункий козак... 
Він по рядах очима бродить... 
Гуде козацький Комнезам...
«Товариші!»... А сам, як небо.. 
Слова — не блискавка, не ніж.. 
«Спочатку, товариство, треба 
своїх порізать нам панів!...
Ажось вони стоять з хрестами!... 
(і на старшину): Ось вони!... 
Хто на Вкраїну?». Знявся гомір, 
чуби, неначе буруни...
А сонце хилиться, мов п'яне, 
і на жупани точить кров... 
«Дозвольте, пане отамане, 
його кійками запороть!».
«Беріть його!»...  — «Беріть!»... І рота 
йому зав'язують... О, гнів! І це підтрімує голота!?... Вона ще віріть у богів!?...
Чого не можу їм сказать я й оману проклятую розбить?!... А з ґанку піп: «О, любі браття, Всім серцем бога возлюбіть!»...
Даремно все!... і зброя грає, й хоч поросят клади в штани!... А в Соймі руки потирають і хилять келехи пани...
Крізь вітер часу серце чує, і думка знає: так було! «Нехай пся-крев за нас воює, а ми... приборкаєм село!»...
Слова попа, немов сопілка... А курінний не ловить гав:... «На турка - хто? тому  — горілки! Пий до схочу!... Я сказав». На зборі сонця позолота... v «Гей, на човни!»  — «Пора!” -,,Пора!».. І от... Розходится голота. Дурна, чубата дітвора...
Залляли пельку... Одшуміло.. Розвіявсь од кадила дим... і кров засохла... А Трясило не вірить ще очам своїм...
Помацав трупа Так... Іване, клянусь над прахом я твоїм, що скоро стану отаманом, розвію цей проклятий дим»...
І руку тисне козакові, холодну руку... «Не пора.. Ще довго ллятись власній крови на глині власного двора...
Ще довго... Так... Село я знаю. Але близький повстання день!». А Січ прапорами лунає, а Січ горілкою гуде...
