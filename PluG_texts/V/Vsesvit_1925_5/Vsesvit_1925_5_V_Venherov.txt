Інкасатори майбутнього
(Утопія)
І настав день. Двоє сиділо на ліжку, троє біля столу, а хазяїн кімнати — інкасатор великого книго-видавництва — швидко ходив по кімнаті, скидаючи попіл безпосередньо на підлогу.
Не марнуватимем дорогого часу, - казав він.  — „Справа надто серйозна. Нам треба зорганізуватися згуртуватись, поділитись на гуртки, товариства, громади... Так, так! Іменно товариство, назвавши його анонімним... Це ка-зна-що! Ціла дискредитація! Хлопчиськи, вступивши на посаду (за інкасаторів, або агентів різних передплат), через 2-3 місяці крадуть. І до того невміло.
Загубив.... забувся.... більш не буду. Негідники! Ну гаразд! До роботи... Я пропоную ось що: 
1.	Ми засновуємо анонімне товариство інкасаторів і агентів для збору переплати на газети й книжки. 
2.	2 Членами товариства можуть бути ті, хто розтратив не менше 1500 карб... Хто розтратив менше, той може бути тільки кандидатом. 
3.	Всі члени товариства роблять розтрати по черзі-порядок черги встановлює Правління.
4.	З кожної розтрати 10% іде у фонд товариства, 25% сім'ї того хто розтратив, а решта — голові цієї сім'ї... Ось загальні принципи... Вносьте пропозиції!. Дозвольте мені, — сказав один з тих, що сиділи на ліжкові, — треба заготовити видрукувані підписки про невиїзд... На перший час хоча-би 2000 штук. Вгорі бланку залишити місце для прізвища... Добре! — сказав той, що сидів біля столу. — Здебільшого інкасатори малограмотні, а нема нічого гірше, як неграмотна підписка про невиїзд. Треба організувати показові суди над дрібними жуліками — інкасаторами...
І цикл лекцій на тему: як ліквідувати кустарництво і дрібне хапунство.. Запишіть таку тему лекцій — промовив один із учасників, — як збирати передплату на газети по селах і як дискредитувати газети-конкуренти. До порядку! — загремів хазяїн... Голосуємо. Одноголосно? Прекрасно!
Дозвольте мені — сказав агент, що збирає передплату по селахобов'язково купіть книжку «Кримінальний кодекс» і запросіть юристконсульта... Ухвалено! І ось що, колеги: у нас застарілі методи. Увійдімо в контакт з Федьком-шопальщиком? Він дуже добре поре кишені. Хай робить це з нами і на відсотках... Потім у мене невеличкий проєктик... Бачите... робота в нас пекельна... Нерви псуються... Треба подумати про літню дачку на березі моря. Колективно... Га?.. Одноголосно? От, добре... Кожний по 30 червінців. Та-та-та...  — вигукнув хазяїн,  — Як це ми забули?.. Треба ж обрати почесних членів товариства. Я пропоную обрати тих, кого за розтрату засудили на півроку? Прохаю зробити виняток для агента N... Хоча він дістав і три місяці, але не слід забувати, що йому дві розтрати простили... Ухвалено? Прекрасно! Більше запитань нема?
«Оголошую збори закритими... Надалі збори скликатимуться в міру виявлення розтрат. Через те пильнуйте газети». Коли всі розійшлися, хазяїн, що відчинив вікно (освіжити повітря), перелякано відскочив. В кімнату стрибнув жвавий хлопчик років 16-ти і загомонів: - Чув усе! Засновуєте Анонімне товариство? Треба вам дати об'яву. 40 подвійних... Я — агент для збору об'яв. Працюю в газеті «Не всякій чутці вірь». Заплатите недорого... наберем корпусом .. Геть відціля! — закричав інкасатор великого книго-видавництва. Через вас, дрібних жуліків — не йде наша марка.
Скинувши його з другого поверху, — він все-ж устиг навздогін вигукнути: Ну! «Корпусом»... Коли ще раз насмілишся явитись, то я тобі такого дам, що ти розсипешся петітом»...
