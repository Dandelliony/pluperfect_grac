Там, де царі жили
З усіх кутків землі радянської з'їздився люд бородатий, втомленим запалим поглядом приголомшено навкруги оглядався... 
Дивовижні рослини, клумби, дерева, мармурові басейни, тавмничо-роскішці вави, німфи, колони, орнамент — око приковували... 
Несміливо бродили по рівних доріжках, до шорхіту камінчиків дрібненьких прислухались... 
Гори, море мінилися ріжнокольоровими барвами і в затуманеній далекі зникали, око тануло в безмежних синіх переливах...
Прозоре, напоєне запашним, здоровим подихом гірським, повітря стрімко в запалі груди вривалося, хворі легені швидко, мов клапани, запрацювали...
Легко, глибоко дихали груди, під квітчастими хусточками ситцевими, розгорілися вицвілі очі, червоними плямами заграли бліді лиця...
Прислухались до шуму хвиль...
Порозстеляли хустки на березі, одяг, захоплено, широко роспластували кістляве, жовте тіло...
Сонце пронизувало тіла гарячими голками... 
Насторожено ступали по сковзькому паркеті, мягких доріжках килимових, розглядали високі, блиску одполірованої кістки слонової, стіни...
Обережно хлюпались в умивальниках з рожевого мармуру. 
...А там ген, доки око гляне зеленіли гори, мов попілом присипані, ліниво повзли хмари, чиплялися за хребти гострі, в прозорій тиші, здавалось чути було як роздирались хмари, звисали клаптями на верхів'ях. 
Синім стеклярусом грало море, хлюпалось білопіняве об камінні береги... 
Море і гори в затуманеній далині танули... 
Довго стояли перед великими вікнами, задумно поринали в простори...
— І скільки б таке скло коштувало? — звертався костромський бородач до тульського білобрисого...
— А хто його знає, мовчки маракував той, — мабуть з тисячу...
— Тисячу?! Ого...
— Увесь палац сім міліонів золотом, до війни, коштував... Грошики…Борода хитнула головою; зоссрегжено оглянула палац:
— Д-да, це мабуть великі гроші... Вміли царі шикувати....
— Ходили з кутка в куток, до всього приглядались, проводили пальцями по одполірованій меблі, милувались ніжними каштановими, білими кольорами.
Довго стояли перед французькими гравюрами в кімнаті князівень. Розглядали уважно...
— Хороші рамки, — цокали нігтями...
— З горіха мабуть... 
Зайшли в гості до жіночої палати.
— Чи не пора вже від дзеркала одлипнути? — кидали з порога.
— Та то царське дзеркало, чим довше дивишся то красивішою робишся — іронізувала борода, кирпатим сміхом морщився ніс...
— Видко зразу, що в царському вмивальнику вмивався, верескливим реготом заллялась палата. 
Дзвонили на обід. 
В царській їдальні садовились за довжелезним столом білою скатертиною застеленим.
— Як думаєш, яку заморську страву нам подадуть? — питала борода в сусіда. 
Служники в мисках розносили борщ.
— Слухай, Митре, не сьорбай так, це ж не по енеральському, — невгавалась борода.
— Краще заморської,— не одривалося від миски роспарене обличчя... 
Після кави — „мертва година“, — ніхто ні гу-гу-гу...
Великий палац-санаторій для сухотників — 400 селян, селянок лікується тут .В малому палаці — нервово хворі... 
Здорове повітря, добра їжа, лікарський догляд вбивають сухоти... 
Душ Шарко пругкими водяними струмками стьобає по тілах млявих — змиває жовту кволість... 
Здрігаються плечі, задихаються груди, сміються очі, спина вигинається., Червона грає кров...
Ванни, масаж, море... 
Уранці, коли так свіжо віє з гір, а сонце лише вилазе з моря, на майдані, перед палацом, гурт фізкультурників-селян сухотні тіла муштрує... 
Потрохи вирівнюються запалі груди, виграють рельєфами пружні м'язи... Сонце смаглявий колір наводить... Виснажені, кволі тіла здоров'ям наливаються...
Коли ж настає вечір, тоді перед великим палацом в стилі італійського ренесансу, радісно гармошка рипає...
Перед дверима церкви в візантійському стилі захлинається балалайка.. 
Балалаєчник хвацьки ростопирченими пальцями б'є в струни, вертить баньками, молодецьки виспівує ..
Здрігаються плечі, підтоптують ноги... 
З диким вереском зриваються з місця, руки в боки, один перед одним вигинаються, молодецтвом - нахваляються, кружлять віхорем в танку, закаблуком вистукують, приспівують... 
Біля східного палацу гурт хворих стоїть, заворожено вглядається в сине небо.
В місячному просторі розливається журна пісня:
„Реве та стогне Дніпр широкий“.
Згодом культкомісія по чала концерти влаштовувати, вистави, запрошувала акторів з міста. Серію лекції прослухали хворі — про гігієну, туберкульоз, санітарію. На книжки, газети накинулись. Сількорівський гурток зорганізувався. Почали видавати стінгазету. В розумній розвазі використовували вільну годину.
Місяць минав... Зміцніли м'язи, очі блищать свіжим блиском... Вирівнялись впалі щоки, смаглявою усмішкою вдоволено вилискували, груди не кахикали немічно, не хропли продертими міхами... 
Після „мертвої години“ спочивали в кімнаті князівень, розмовляли...
— Ось приїду до дому — не пізнає жінка, їй-бо не пізнає! 30 фунтів нагнав.
— А я 20... Я 15 — Тільки й чуте було. 
Загарцює тепер плуг в руках:, підстрибне господарство!
Де жили раніш царі — тепер фабрика здоров'я лікує люд селянський трудящий...
