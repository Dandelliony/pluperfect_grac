Реформатор Вася
Істотною хибою наших картин майже завжди буває штучно пришита ідеологія. Сценарист, або захоплюючись „мистецтвом для мистецтва“, взагалі забуває про вимоги життя, або, виходячи з вимог ідеології, за валює сценарій силою матеріялу, мало зв'язаного між собою й мало погодженого із самим сюжетом. Часто сценарист, немов раптом згадавши, починає спішно пришивати кадри „психологічного“ характеру, краяти своїх героїв, наділяючи їх невластивою їм психологією, або прироблює кінець характеру агітаційного плакату, думаючи що він цим розв'язав завдання. 
Нема що дивуватися цьому. Дуже трудно передати в драматичній формі те, що здається вже відомим, ясним, те, що зверхньо вже засвоєно. Треба надзвичайно вправної руки художника, що міг би поставити ці, здавалося б, затері справи в новому світлі, розгорнути заховані від поверховного спорстережника сторінки, старе, затерте та зробити новим, цікавим. 
На жаль, таких видатних, талановитих, сценаристів мало.
Інакше стоїть справа з комедійним сценарієм — комедійна форма вдячніша. І в добре постановленному (в комедійному розумінні) комедійному сценарії глядач охоче мириться з поданими йому істинами, які він вже звик вважати за старими для себе, і вони нараз устають поред ним в цілком іншому світлі й примушують його задуматися. 
До таких картин можна залічити картину, що кінчають знімати. 
„Василько — реформатор“ за сценарієм О. Довженка. Автор не ставить собі за мету розв'язувати складні питання побуту, він тільки подає кілька його хворобливих рис. Герой картини — малолітній Василько — син робітниці, що привик з пелюшок жити без дріб'язкової опіки над собою, спостерігає багато негативних явиськ і робить свої висновки. Він, проте, не пробує навчати кого небудь, ні, він воліє посміятися з героїв цих далеко не героїчних вчинків, і це йому вдається. 
Дядько, що все тягнеться до пивної, завхоз, що поїхав автомобілем у службових справах і сидить в кущах з „дамою свого серця“, піп, що робить у церкві „чуда“, — от з чого він сміється, і він добивається чудових наслідків. Викритий завхоз, що побачив пропажу автомобіля, який угнав Василько, симлуює пограбування; викритий піп, обернена на клуб церква і дядько, що десятою дорогою обминяє пивні, — от Василькові трофеї. 
В коротких словах Василькові пригоди зводяться до оцього. Василько з братом — ще дитиною — вилазить з дому, натикається на п'яного дядька, що пада у воду. Василько, рятує його, за віщо дядько пробує віддячитись побоями. Не стерявшись, Василько швидко вскочивши в чийсь автомобіль, що стоїть на дворі, повертая якусь ручку, і автомобіль рушає прямо на дядька, що тікає, переляканий.
Пасажиром авта був завхоз, що сидів із „дамою серця“ в холодку кущів. 
Переляканий, що немає авта й портфеля, він рішив симулювати грабунок, щоб щасливо закінчити свою службову поїздку. 
Для цього він прострілює свій френч, галіфе й для дужчої правдивости примушує свою милу прострелити йому відтягнену на руці шкуру. 
Це бачить бандит, і, переконавшись, що завхоз вистріляв усі патрони, чистить йому кешені. 
Василько тим часом, щасливо приставивши авто до воріт свого дому, — викриває в церкві попові „чуда“ — цибулею, що витяг із кишені, оновлює перед очима богомольців образ. 
Дядько, що попав до пивної, теж не вкрився від його зорких очей, і через Василькові дотепні й гострі насмішки ретирується звідти, одрікаючись од „зеленого змія“. 
Повернувшись додому, Василько зістає непроханого гостя — бандита, якого спритними трюками доводить до цілковитого одуріння і в такому виді приставляє до міліції. 
Тремтячий завхоз старається мальовничо описати своєму начальникові, яке йому трапилося лихо, але в дверях показується Василько з його портфелем і правда викривається. 
Кінець кінцем, Василько спочиває на лаврах своєї моральної перемоги, дивлячись на попа, що крутить ручку кіноапарату та, по старій звичці, часом перехреститься, — бо він працює в своїй церкві, оберненій зараз на клуб після невдалого чуда. 
Картина, як що режисер справиться з комедійним боком, має бути цікавою й корисною. 
Ставить картину режисер Рона.
