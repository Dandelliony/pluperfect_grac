ВІДКРИТТЯ ПОВІТРЯНИХ СПОЛУЧЕНЬ НА УКРАЇНІ
В цьому сезоні Укрповітрошлях все ширше розгортає свою роботу, будує нові аероплани для сполучення на Україні.
1923 року Укрповітрошлях збудував горожанський ангар, що є нині одним з найкращих в СРСР і визнається за типовий. Потрібна кількість самольотів для аеросполучення нині зовсім а
забезпечена, є й добрий технічний, персонал 
Після довгої зимової перерви цими днями Укрпровітрошлях знову відкриває аеросполучення на Україні.
Так з 5-го травня відкриваються повітряні шляхи: Харків — Москва, протягом 670 кілометр., Баку —  Тифліс, протягом 560 кілом. та Харків—Ростов— Мінеральні Води. По цих лініях повітряне сполучення буде кожного дня на обидва кінці за винятком неділі. Сполучення між Харковом та Київом (що теж відкриється 5-го травня) буде два рази на тиждень.
З червня ще відкривається лінія Харків—Одеса, для чого замовлено за кордоном 5 нових пасажирських літаків. 
Надалі Укрповітрошлях гадає прокласти повітряні шляхи до Туреччини, до Персії (куди в цьому році відбудуться пробні перельоти) та гідросполучення на побережі Чорного моря. Так, 1927 року Укрповітрошлях крім тих, що існуватимуть до того часу, ще відкриє повітряні шляхи: Харків—Тегеран на аеропланах, і на гідропланах: Одеса -Севастопіль—Костянтинопіль та Євпаторія—Севастопіль—Ялта. А 1928 року ще більше поширюючи свою повітряну сітку Повітрошлях України гадає влаштувати ще повітряний звязок з Західною Європою. 
На наших малюнках: Метальовий самольот на 6 місць фірми Дорн'є, типу “Комета II” в 260 кінських сил, швидкість його 120 кілом. на годину. Один з шести, що їх було замовлено за кордоном на кошти робітників України. Ці самольоти цього сезону буде використано для повітряного сполучення між Харковом і Одесою та Харковом і Київом
Самольоти „Комета III“ мають 8 та 10 місць, 1925 року працювали по лінії Москва — Харків та Харків— Ростов. Ці самольоти з 5-го травня працюватимуть по лінії Харків—  Москва та Харків — Ростов — Мінеральні Води.
Горожанський ангар збудований в Харкові 1923 року. Конструкція ангару дивує своєю легкістю
Особливо цікаві його ворота, що піднімаються за допомогою електромотора за півтори хвилини.
Цей ангар збудовано за проектом інж. Айнгорна і визнано типовим горожанським ангаром.
