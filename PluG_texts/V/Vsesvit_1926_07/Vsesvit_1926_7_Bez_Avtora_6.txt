В ескімосів.
По ВСЬОМУ побережжю північної Америки розташувалось типічне племя — ескімоси, або як вони себе називають просто: люд. 
Головним джерелом існування ескімосів являється море. 
Рослинність там дуже бідна. За вийнятком моху, ріжних корнів та ягід — більш ніщо не росте, і ці рослинні продукти є тільки приправою до їхньої головної страви — м'яса. 
Улюблене м'ясо — оленя. На морі вони полюють на тюленів, моржів і в великій кількости ловлять рибу, ріжного роду. 
Тюлень задовольняє всім потребам ескімоса. Так, ескімос, опріч того, що вживає м'ясо його на харч ще шиє одіж із шкури, жиром світить, а кості йдуть на ріжні вироби. 
Одіж, як у чоловіків, так і в жінок майже та сама: широкі міхові штани, що входять у чоботи і міцно зав'язуються внизу, щоб вода не проходила. 
Сорочка теж міхова, з башликом. А инколи в женщин штани і сорочка це одно ціле. 
Дітей матері носять не на руках, а для того є спеціяльні мішки ад плечима... 
Ескімоси дуже даровите плем'я. їхня культура по зрівненню з тими умовами суворого життя, можна сказати удосконалена: 
Вони гарно малюють і вирізують на кістках. їхня різьба далеко розпоширена серед первісних народів і виявляє велику силу в мистецтві. 
Вони люблять казки, співи, танки, не дивлячись на ті тяжкі умови їх існування і сіре оточення.
Подорож Амундсена а Гренландії до Аляски 
Незадовго до від'їзду я розмовляв зі старшим рода Ікініліком, чи “Палким”. Підчас розмови нас оточила величезна юрба цікавих. Не легко мені було вияснити “Палкому” значіння газети. Йому здавалося чудним, що країна білої людини така велика та, що через це неможливо в усякий час дня піти до сусіднього намету і взнати новини, що вас цікавить. “Палкий” здивувався: 
— Після твоїх оповідань у мене утворилось таке вражіння що ви, мабуть, у вашій країні так самісінько глитаєте ці говорячі знаки (він хотів сказати літери), як ми м'ясо наших північних оленів. Я вже заздалегідь склав собі запитання, що їх хотів йому запропонувати і наводжу тут
коротенький витяг з мого щоденника. Розкажи мені що-небудь про вашу релігію: у що ви вірите? — запитав я, і всі глядачі, що стояли навколо нас, відповідали мені хором, так, що я насилу міг розібрати слова “Палкого”: “Ми не віримо ні в віщо, ми більш усього боїмося Нулівюк”. 
“Хто ж ця Нулівюк”? 
Тяжко було дістати певну відповідь. 
“Палкий” ледве перекрикував натовп. “Нулівюк— маленька дівчинка і через те, що ніхто не хотів про неї піклуватися, її просто взяли і викинули з човна в море. Збожеволівши від роспачу, вона спробувала ухопитися за човен рукою, але їй відрубали пальці; в неї не було більше пальців, щоб ухопитися за човен, вона пішла на дно і оселилася там у водяному духирі: вона обернулася в морську звірюку. І з того часу вона помщається всім людям, бо має владу над тваринами, серед яких ми живемо. Тим-то ми її боїмося і їй ми молимося”. 
— “Чого ви ще боїтеся”? 
— “Ми боїмося повороту померлих людей”,— відповідав “Палкий”. 
— “Хіба люде обертаються в злих духів коли помірають”? 
— “Ні, тільки ті, що не слухаються заповітів, бо душа лишає їхнє тіло”. 
— “Коли душа залишає тіло”? 
“Палкий” похитав головою і усміхнувся в бороду. Він не міг зрозуміти, як у людини може бути стільки цікавости. 
— “Душа залишає тіло жінок через п ять днів після їхньої смерти”, сказав він сміючись,—“тіло ж чоловіків—через чотирі дні”. 
— “І це ті духи, яких ви боїтеся”? 
— “Цілий світ наповнено духами, деякі такі ж малі, як бджоли і комарі, другі великі, як скелі і викликають у нас жах”. 
— “Що ви робите, коли люди умірають”. 
— “Коли людина близька до смерти, усі шкури з його оселі викидаються геть і всі голосно повторюють”: “ось він умірає, ось він умірає”. Коли умірає близька людина—чоловік, то три дні треба сидіти дома. Коли ж жінка, то 4 дні. У ці дні не можна працювати, не можна знищувати з рами пнів, не можна умиватися' і зачісуватися, не можна ськати вошей. І коли заповіти смерти скінчилися, небіжчика лишають лежати в будинкові, або наметі і переходять в нову оселю, щоб нічого не пристало від нечистоти”.
— “Куди йде душа після того, як вона лишає тіло”? 
Зморщка на лобі “Палкого” дуже загострилася. Ніколи ще йому не було так смішно. 
— “Коли люди вмірають”,— говорив він повільно своїм глибоким голосом,—“вони переселюються у царство неба і місяця та продовжують своє існування на цих вічних полях. їх вікна можна бачити з землі, це—зірки, а, взагалі, ми знаємо про мертвих дуже мало. Ми не думаємо, що люде винищуються зі смертю”. 
— Що ви розумієте під словом “душа”? 
“Палкий” голосно розреготався і дуже здивував, що навіть і цього я не знаю. 
— Щось таке не зриме, що робить тебе людиною, відповів він дуже серйозно.
— А ти знаєш що небудь про життя після смерти? 
— Нічого иншого, крім того, що люди після смерти лишаються тим самим, чим були за життя. Старі не робляться молодчими, молоді не старіють, а діти не стають дорослими. 
Тут розмова припинилася, бо всіх покликали обідати. 
Коли пізно у вечорі від'їждав відціля, я знав, що ніколи не забуду цього народу, і коли в санях, запряжених собаками, їхав далі, у вухах у мене звучала ескимоська пісня: “Я здагую ранок, пізнього літа ранок, коли я побачив схід сонця над хвилями. Вздовж морського берега північні олені з блискучими шкурали п'ють свіжу воду, а пустотливі оленята бавляться коло них”. Моє серце билося в унісон цій великій, дикій, ваблячій країні і лососями, що плавають проти течії.
