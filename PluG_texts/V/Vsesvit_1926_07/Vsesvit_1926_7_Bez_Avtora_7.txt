СУБМАРИНА НОВОГО ТИПУ
В Америці інженером В. Орловським винайдено новий тип підводного човна. Ось що пише про це винаходець. 
“Нововинайдена субмарина (підводний човен) має зробити цілковитий переворот у мореплавстві. Вона стане у великій пригоді науці й торговлі, так само змінить і характер майбутніх війн”. Винахідник назвав свій винахід “живою субмариною”, бо ця субмарина не залежатиме від приміхів моря, тиснення води й т. и. 
“Нова субмарина матиме значіння не тільки для війни, вона придасться й для торговельних зносин. А тому, що вона може підняти ваги вдесятеро більше, ніж важить сама, можна буде, маючи такі субмарини, повитягати з дна моря пароплави, що лежать там, потоплені давно. Нова субмарина поринатиме на таку глибину, про яку досі й не мріяно. 
Користуючися новою субмариною, можна буде вивчити флору й фавну морську до самого дна моря. 
Досі, коли з субмариною ставалося нещастя, псувалася якась частина її, вийти живим з неї було майже неможливо. Хто був на субмарині, ставав навіки “власністю моря”. На новій субмарині цього боятися нічого, вона збудована так, що, в разі нещастя, люде —у водолазній одежі—можуть виринути з води.
