ФАНТАЗІЯ ЧИ ДІЙСНІСТЬ?
Це було кілька місяців тому, в невеличкому хуторі, що причаївся в тіні лісів штату Делавара, в Північній Америці. Широкоплечий, чепурно виголений чоловік стояв над невеличким ставком, з дивовижною штукою в руках. Це був великий металевий лист з круглими підпорками, до яких були прироблені гостроверхі циліндри, а трохи відступивши від них — невеличкі диски. Чоловік перехилився через огорожу, що йшла навколо ставу, і бережно пустив таємничу річ на воду. Дзеркало ставу ледве-ледве захвилювалось, дивна Споруда стала поволі тонути і, поринувши більш, як на три чверти, стала нерухомо, висячись над водою своєю плоскою блискучою площадкою. 
Тоді чоловік прикріпив до одного боку цеї речи невеличкий якір з поплавцем, а коло нього помістив маленьку модель океанського параплаву. Потім підійшов до довгої рушалки, на половину затопленої в ставку, і став рушати її. Гладка, як дзеркало, поверхня води забрижжилась, захвилювалась, і незабаром ставок став подібний до розбурханого жорстоким штормом моря. Хвилі що ходили по всьому ставу, шалено підкидали пароплавець; він не витримав цього скаженого ганцю і перекинувся, пішов на дно.
Та дивна річ! В той час, як поверхня ставу обернулася на бурхливий океан і модель пароплавця захиталася збоку на бік, — дивовижний металевий лист, що видавався над водою, стояв тихо й спокійно!
Кілька інженірів, що з другого кінця ставу з цікавістю дивилися на це диво, здивовано переглядалися, стараючись пояснити собі це загадкове явище. Широкоплечий чоловік відійшов від рушалки, підійшов до зацікавлених глядачів і, витягти записку книжку з рисунками, почав щось пояснювати рівним і спокійним тоном...
Цього чоловіка звали Едвардом Армстронгом, а та дивовижна споруда, з якою він зробив таку цікаву спробу, була модель пловучого аеродрому, штучного сталевого острову, що мусив з'явитися в центрі Атлантичного океану.
Чому ж геніяльний вигад Армстронгів має лишатися спокійним навіть під час найдужчих штормів? Пояснення цьому ми знайдемо в кількох широко відомих фактах. Поверхня океанів і морів під час бурь хвилюється не в горизонтальному напрямку. Напрямок цей вертикальний і дуже похожнй на рух скатертини на столі, коли ми, взявши її за один край, станемо трусити його. Таким чином верхній шар води, навіть під найстрашнійший шторм, хвилюється не глибше, за 50 футів. Доказом цього може бути те, що екіпаж підводного човна, який попав у смугу бурі і поринув глибше, як на 50 футів, зовсім не чув а ні найменшого колихання.
Цим і скористався Армстронг для спорудження своєї пристані. Циліндри, що мусять підтримувати цю споруду над водою, він прикріпив на глибині 69-ти» футів, а ще нижче од їх помістив пловучі диски, що назвав «гасителями. Завдяки такій будові, цей дивний пловучий острів мусить бути завжди спокійний. Хвиля не доходитиме до велетенських поплавців, вони лишаться нерухомі. Цю рівновагу піддержуватимуть і «гасителі» круглі диски, що завдяки тисячо-тонній масі води, що тисне на них згори, суть міцними, непохитними підпорами. Пловучі пристані не зрушаться з місця.
Хвилі розбиватимуться об їхні сталеві підпори, укріплені величезними якорями, вагою 12.500 хунтів кожен. Ці якорі будуть привішені до товстих кабелів 1.000 футів завдовшки. Таких пловучих островів буде кілька. Всі вони будуть споружені за 400 миль від тої великої водяної путі, якою що-року проходить тисячі пароплавів з Европи до Америки. Кожна пловуча пристань коштуватиме півтора мілійони карбованців; вона матиме площадку в 1.200 футів завдовшки й 400 футів завширшки, підняту на 70 футів над рівнем моря.
острови будуть чудом техніки й будівництва. Величезні ангари, раховані на 203 літаків, комфортабельні готелі й ресторани, склади горючого матеріялу, магазини, радіо - станції, метеорологічні обсерваторії — усе це буде на кожній такій пристані. На таких «моредромах» будуть і спеціяльні судна, що мають рятувати пароплави, які зазнали аварії. На рогах
сталевих площадок будуть стрункі маяки, що кидатимуть сліпуче проміння світла. Сталеві острови Армстронга — не фантазія. Американський уряд ладен здійснити цей грандіозний проект. Спішно розробляється додаткові плани, підсумовується в думці колосальні цифри майбутніх баришів, намічається плани самого будування. Мине кілька років, і на поверхні Атлантичного океану виросте ряд сталевих колосів. Аероплани з глухим гуркотом сідатимуть на ці площадки, забиратимуть паливо й летітимуть далі, зникаючи в туманній далині обрію й даючи дорогу новим гостям. Бурі не будуть страшні для сталевих птиць. Людський геній переможе грізну стихію. 
