КВІТКА БАРА
КОЇЛОСЬ це одного червневого вечора у тій частині старого Марсельського порту, де вся ота сітка крамничок є не що інше, як притон роспусти. Всі вони збудовані на один зразок. їх власники скидаються один на одного своєю ненажерливістю, брудом та вбранням.
Це та частина порту, де в любий час дня і ночи неможливо пройти так, щоб вас пропустили... Вас без кінця зупиняють. Вам обіцяють... пропонують... Послухай мій кучерявенький! Прийди, га?... А це ти, моя ягідко....
Ті, що бажають, можуть сховатися за порт'ерою любої крамнички, яка радо опуститься дбайливою рукою хазяїна в любу хвилину. Але і тут ви будете чути ті ж специфічні розмови.
І коли ви не звертаєте уваги на їхні пропозиції, на вас посиплеться градом лайка; Ти не хочеш, чорт з тобою, залишайся сам, сволоч!...
Звичайно матроси після де-кількох тижнів плавання далеко від жінок, і зупинившись в порту на короткий час найбільш дають згоду. Сутінки почали спускаться і над цією частиною порта. І здавалося ніби сотні промінів, що пробивалися із-за порт'єр, світло від лихтарів, променясті снопи маяків — все це бореться з наступаючою темрявою. В повітрі стояв неподобний запах. І не легко було розглядати, а чи йде він од води старої темної протоки, од базара, що поблизу, а чи від цих темних вулиць...
Зачіпні пісеньки було чути на всіх перехрестках і кафе цієї укоханої вулиці.
В перших поверхах були кімнати тільки для любови. Алкоголь займав своє місце.
Ну скажіть, як це можна бути в Марселі і не відвідати «гетер» старого марсельськото порту? Характерне те, що ці установи освітлені традицією, прекрасними різнокольоровими лампами і найновішими лихтарями. Механічні піяніно є невід'ємна належніеть.
І бог, охоронник вахти, заохочуючи бажання рома, збільшує брутальність, бажання танця, який кінчається в іншому місці...
У Топінелі було тихо в цей вечір. Був час відпочинку. Тут улаштовувались для того, щоб потім грати в карти, щоб дешевше
продавались дорогі манільські сигари. Тут старались наповнювати стакан за стаканом так, щоб це не кидалось у вічі гостеві. Тут провадилися палкі розмови про гру. Сам хазяїн п‘в нарівні з гостями, силкуючись увійти у їхнє довір'я. Його жінка робила те ж, правда, млявіше, але не без того, щоб пофліртувати зі своїми гостями. Коло дверей мугикала скрипка. Механічне піаніно мовчало. Деревяний налощуваний лаком прилавок був оздоблений мизерним горшком, де красувався на своїй тонкій стеблині тюльпан. Все було патріярхально-спокійно. Сутінки продовжували густішати. Десь прокричала сирена. Топінелі вигнав останнього п'яного, що хотів пропити решту свого заробітку, і взявши його повний стакан промовив: О він надто повний, треба його спорожнити!... Сара Топінелі безцеремонно поправляла спідницю. Матроси безупинно входили і виходили. Двері не зачинялись. В крамничку всунувся гурт матросів, вони тільки що висадились з надією підкріпитися вином і сонцем. Ніхто не п'яний. Правда, ще нема й 10 хвилин, як вони ступили на аемлю. Грімаль і Каро наспівували напів-голосно. Всі були обтяжсні пакунками, перев'язаними шворками, мішками із білого полотна і тонкими солом'яними кошиками. Топінелі привітно всміхнувся. Він побіг, щоб узяти ключі, пляшки, засвітити якомога поб'льше лямп і з
задніх дверей покликати Сару. Дівчата вже прийшли... Вони нутром чули матросів. Правда, спочатку почували себе ніяково. Але поволі алкоголь поліпшував справу...
Альвір уже тиснув руку Рафіж, Мадлена Прюнель сіла на коліна Цезаря, Пеш Верт скинув піджак, почуваючи «духоту». Помпон надто верещала.
Сара Топінелі зі специфічним усміхом оголосила: Я приготувала кімнати. Але дівчаткам не до того. Вони зацікавлені пакунками. Що ти привіз? А ти? А ти?
Кожний хоче похвалитись своїм багатством. О, їм велике задоволення бачити ці погляди тут над ранок біля свого майна. Тут були і шовковий фуляр, і вигаптована вуаль і пряности і роги убитої тварини, і чудова колекція кінжалів.
Чути було нещирий сміх. Реш вилив кружку червоного вина у рот Каро. Альвір зник з одною блондинкою.
Як тебе зовуть? — запитав він.
- Мене зонуть Шкурою, мій рідний Сара Топінелі дала їм ключ від 5... Скажи, артист, а що ти привіз із Турції? Це Ріфіж запитала у Міліті. Я привіз, ось це, — була відповідь. І він показав на щось невідоме, що ховалося між столом і стільцем. Що се таке, мій рідний?. Там ховалася дівчинка з мідяним обличчям. Це японка? Індуска?
її почали розглядати. Нечула, налякана, закутана в якесь безформне збрання вона і собі розглядала тих, що оточували її. Засоромилась, але владник її заспокоїв.
В чім річ? Вона куплена ним просто з додержуванням правил за 85 франків. Анамітка. Чотирнадцяти років. От і все.
За оповіданням випили ще. Стакани заговорили. Одинці другий. І коли всіх до купи взяти — вони можуть розповісти немало історій. Самітна Анамітка роздивлялась навколо. Що вона бачила в житті? Нічого.
Підлога була залита вином, замазана голандською сажою і запльована. Гамір заглушив музику. Мужчини були суворі, женщини надто заголені і зволочені.
Несподівано погляд дівчинки упав на квітку. Там у другім кінці зали була невідома квітка. О, як вона далеко! Анамітка простягла руку, але злякавшись своєї сміливости відсмикнула її. Вона ніколи не буде тримати її в руках...
Тепер між усіма була тут єдність. Матроси загубили розум, а женщини перейшли всі межі безсоромности.
Хтось нагадав танцювати. Сара завела механічне піяніно. Вальс... Полька... Народні співанки і танок почався. Або правдивіш: стукали ногами, хитались і падали...
Грімаль вовтузився біля Жавот, що взяв у заміну Мадлен. Каро залишив залу зі словами: Піду у двір, щоб не поїхати тут до Ригі .. Танок став шаленим. Скаженіли. І справді ніби моряки і їхні женщини родили я одне для одного. Так, цивілізований захід знає чим труїти. Який жах! Зозгниваюче до зогниваючого!... Анамітка покинула свій притулок, її помітили. Матрос, що не міг нічого второпати, наближавсь до неї. Обхопив. Вона захищалась. Міліті перестав танцювати і в один мент опинився біля матроса. Лайка. Бійка. Дужі кулаки. Ножі і два чоловіка счепились...
Що скоїлось, ніхто до пуття не знав. Всі розрізнились на два табори. Галас, стукотнява, тюкання, лайка...
Дівки знущались над дівчинкою. Міліті був забитий, соперник надто поволочений і увесь в крові. За Анаміткою стежили. Вона напівгола все ж таки викрутилась і сховалось. Генеральне бойовище продовжувалось.
Про Анамітку забули. Вона причаїлась в чутку виснажена борнею. Піаніно продовж кувало грати... Кров текла рікою. Сара поспішила за поліцією...
Топінелі кидав на счеплених корзини з-під пляшок. Хтось загасив світло. Більш не взнавали один одного. Дівчинка залишила свій куток. Остання лямпа погасла. Хтось розбив вікно. Бійка продовжувалась. Поліція почувся наляканий голос.
Гримання дверима, стрибання, стогін поранених — ось що залишилось від бойовища. І тільки тишина, ніч і ця дівчинка... Вона помацки кралася через мертво п'яних, чи просто мертвих до прилавка, де підносилась ця невідома квітка. Так, вона, Анамітка, була ще зовсім дитина!
Вона прагне з побожністю заволодіти нею. Вона в захваті розглядатиме пелюстки і стебельце.
Трохи помітний відблиск од розбитого вікна химерно оствітлквав квітку. Дівчинка замріяла... Вона тяжко зітхнула і взяла...
Та даремно! Квітка не пахне. Це ще смутніше, ніж умираюче кохання. Анамітка в задумі ламає стебельце. Квітка падає.
Вона уже мріє про інше. Піаніно більше не грає... З франц. переклав А. Б,
