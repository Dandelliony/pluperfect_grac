СВЯТО БІЛОРУСЬКОЇ КУЛЬТУРИ
З національним відродженням Радянської Білорусі забуяло молоде літературне життя.
Свято трьохрічної громадської і літературної діяльности Всебілоруського Об'єднання поетів і письменників «Маладняк» (28 листопаду), було святом молодої білоруської культури.
В 23 році нечисленна організація «Маладняк» веде вперту роботу об'єднання літературних сил Білорусі.
Першого ж року засновуються філії по окружних містах, а також в Гомелі та Москві.
Перший рік період жвавої організаційної роботи, численного зросту організації.
Протоколи, статті, декларації, виїзди на місця, виступи, масові вечірки, — ось чим характерний перший період роботи.
На другому році «Маладняк» організаційно оформлюється, поглиблює творчу й студійну роботу, створює особливу молодняцьку літературу — видає біля 50-ти книжок поезій, прози, п'єс.
В той час в організації працюють такі поети й письменники: Чарот, Дубовка, Вольни, Александровіч, Дудар, Пушча, Трус, Якимович, Кузьма Чорни, Зарецький, Звонок, Бобрик, Пфляумбаум, Тумілович, Вишневська, Бандарина, Лявони, Мараков й ін. товариші, що вже виявили своє творче обличчя.
На другому році існування відбувається перший Всебілоруський з'їзд поетів й письменників «Маладняк».
В основу своєї роботи молоді письменники кладуть постулати Компартії, бо лише за ідейним керовництвом партії може творитися дійсно здорова молода білоруська література.
З'їзд особливу увагу звертає на марксівську освіту молоди, на ознайомлення з формально-мистецькими досягненнями літератури сусідів Білорусі, молодь мусить поширити рямці вбирання мистецьких досягнень заходу й сходу, а також народньої творчости.
Після з'їзду «Маладняк» широко розгортає свою організаційну й творчу роботу
Видавництво «Маладняк» видає понад 70 друкованих аркушів нової художньої літератури.
Літературні філії по окружних містах Білорусі, філії у Москві, Гомелі, Ленінграді, театральна секція у Вітебську, значний письменницький актив у Мінську, літстудії, гуртки на місцях — ось літературно-громадські досягнення «Маладняка» на порозі 4-го року існування. Наприкінці треба ще зазначити, що завдяки зросту організації та непогоджености зі структурою останньої шість
товаришів на чолі з поетом Іл. Дубовкою відкололися від «Маладняка» й створили власне об‘-
єднання —»Узвишшя». На 4-му році існування «Маладняк» здобув собі почесне місце як творець нової білоруської, молодняцької літератури, набув великої популярности серед селянськ. та робітничих мас Білорусі.
