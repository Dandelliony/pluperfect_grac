ЧЕРЕЗ РІК...
(Пам'яти червоно-блакитної людини)
І рік минув... І все таки якась розгубленість, і все таки ніяк не організуєш себе, щоб сказати про Василя Блакитного того, що можна й що треба про його сказати... «Щоб усі знали»... Многогранний він був і в Блакитному, і в Вас. Еллані, і в Валері Пронозі!... г І в редакторі, в товариші, і в людині... Дуже тяжко ухопити полум'я!
Як ти його вхопиш? Було полум'я — тепер його нема... І темно там... Є вогні, є заграви, є горіння  — а от того «блакитного» полум'я нема...
Своєрідне воно було: воно і гріло, і палило, і пекло по свойому по блакитному! Як?
А хиба можна написати — як? Так гріло, і так палило, і так текло, що хотілося біля його і грітись, і пектись, і горіть... І вело те полум'я за собою «до прекрасних обріїв»... Відшукувало ті стежки і вело впевнено, не хитаючись... Не навмання...
«Гірчиця  — не вишневий сік, «Але до їжі надається... «Остапе Вишня! Через рік... «Е, не скажу... нехай кортить  —  «Валер Проноза задається. «1923 р. В. Проноза.
