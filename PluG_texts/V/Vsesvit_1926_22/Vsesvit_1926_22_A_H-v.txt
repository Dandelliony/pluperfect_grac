МОЛОДІ МЕКСИКАНСЬКІ ХУДОЖНИКИ
Методи навчання в художніх школах революційної Мексики дуже відріжняються від метод, «уживаних в Европі й Америці. В мексиканській школі стараються розвинути в дитині її природні здібності. Стараються розвинути в ній її власне, індивідуальне. І коли дитина бачить перед собою свою мету, їй лишається тільки працювати. Дитина бере папір і фарби і виявляє усю свою ініціятиву, намагаючись роскрити чари, що дає їй життя. Повстала ціла шкільна система — дієва. Вона зветься так тому, що учень, ідучи за власними , уподобаннями, працює з любов'ю, радістю й ентузіазмом. Альфредо Мартинес поділився недавно у Франції блискучими здобутками своєї методи. Мартинес поділяє учнів на два типи: активних і пасивних. Активні думають і зображують з власної ініціятиви, пасивні чекають, щоб учитель показав їм спосіб бачити природу, думати про неї й малювати». Активні можуть дати багато в мистецтві, але в них ніколи не можна тлумити їхньої особистої вдач, вони мусять завше лишатися щирими, не рвати зв'язку з природою, котра диктує їм свої закони життя. Незалежно від цієї теорії, що була б нічим, коли б не була потверждена пробами, картини й малюнки малолітніх учнів А. Мартинеса (від 8 до 12 літ), що ми подаємо тут, варт уваги, бо виконані дуже оригінально, з справжнім здоровим реалізмом.
