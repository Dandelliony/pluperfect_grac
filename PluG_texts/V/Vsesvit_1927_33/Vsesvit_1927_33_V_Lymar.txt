ДНІПРЕЛЬСТАН
КОЖЕН крок примушує вас дивуватися розмахові будівництва за такий ще зовсім короткий час. Справді, на протязі кількох квадратних кілометрів од Кічкаса до острова Хортиці і далі по над старим Дніпром. будуються будинки та ріжні допоміжні спорудження, що де-які з них стоять уже готові, плануються нові ділянки для робітничого селища, працюють тартаки, пиляють деревину вручну, прибивають рейки, кладуть шпали, брукують вулиці, возять дошки, цемент, глину, землю, пісок, вивантажують вагони, б'ють каміння, рвуть скелі, клепають величезні баки, стоять потяги з вантажем і т. д. і т. п
Нині на Дніпрельстані розгорнули роботу всі відділи будівництва: 1) допоміжних і цивільних будівель, 2) земляних і скельних робіт, 3) електротехнічний і механічний, 4) гідротехнічний і 5) містковий.
Головне завдання на початку будівництва полягало в щоб охопити будівництво залізничним кільцем. Нині вже проведено вітки до місця будівництва на правий і лівий беріг, так що це завдання виконано. Од вітки залізничну колію розгалужено до всіх основних споруд. Зараз же працюють лісовізна колія, митна (для закордонного устаткування), до будинку головного управління і колія депо. Проведено колію до місця, де будуватиметься допоміжна теплова станція. Далі ця колія піде понад Дніпром до перемички. Каменярі прочищають їй шлях, зриваючи скелі. Ще залишилося зірвати велику скелю Багатир і залізниця з'єднається з перемичкою.
Поруч із цим на перших порах треба було хоч трохи „роздобути” електроенергії і дати світло для будівництва та механізувати найнеобхідніші виробничі процеси. Зараз це вже зроблено і електрифіковано не тільки виробництво, але й Кічкас. Нині енергійно провадяться підготовчі заходи для будування допоміжної теплової станції. Місце її припало на скелястому березі старого Дніпра, проти острова Хортин. Площу під станцію вже майже звільнено від каміння, проведено залізницю і кладуться підвалини. Робота провадиться з таким возрахунком, щоб до 1-го вересня почали працювати два локомобілі на 450 кінс. сил. 1-го ж січня 1928 р. буде готова вся станція на 6 тис. кіловат.
Швидким темпом проводяться земляні роботи на шлюзному каналі. Нині на каналі працює 700 підвод грабарів, що до першої половини липня вивезли біля 120 т. куб. метрів землі. Це складав біля 5-ої частини землі, що її треба вивезти до повного закінчення каналу. Шлюзний затон каналу в горішньому б'єфі вже цілком готовий. Начорно пройдено і весь канал.
15-го липня приступлено до основної роботи на воді, — до спорудження перемички. У первісному плані намічалося всю перемичку (допоміжне спорудження для будування греблі) будувати з бетону. Нині Управлінняголовного інженера ухвалило будувати перемичку двох типів: з правого берега — ряжову, а з лівого — бетонну, що дасть змогу форсувати роботи і надолужить за прогаяний час.
В останню чергу пристунив до роботи містковий відділ будівництва. Правління Дніпрельстану остаточно вирішило питання про заміну Кічкаського містка. Замісць нього будуватиметься два містки — через старий і новий Дніпро з переходом через острів Хортицю.
Будова самої греблі почнеться з весни, коли вже буде готова перемичка.