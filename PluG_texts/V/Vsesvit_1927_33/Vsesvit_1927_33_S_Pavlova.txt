ХАРКІВСЬКА СПАРТАКІАДА
ЧЕТВЕРТИЙ рік підряд влаштовується в Харкові Окружна Спартакіяда, але ніколи вона не проходила з таким успіхом, як у цьому році. Велике представництво від районів, більше число учасників, великі технічні досягнення і врешті добре проведена організаційна частина вигідно відріжняють IV Спартакіяду від попередніх.
Майже по всіх видах спорту було проведено змагання.
Центром програми була легка атлетика. Тут харківці виявили добру підготовку і кращу ніж була раніш техніку.
Перший доказ тому — 13 нових рекордів України і 14 харківських. Особливо успішно виступали фізкультурники металісти, робітос, залізничники та радторгслужбовці.
В колективних змаганнях між районами — найуспішніше виступали люботинські залізничники, що зайняли перше місце.
Футбольний розигриш, що раніш його було проведено між районами на місцях — виявив 4 кращих районних команди, що зустрілись на Спартакіяді в Харкові. Суперачатись про першенство явились Дергачі, Вовчанськ, Водолага та Ахтирка. Вовчанськ — виграв у Водолаги 6:0, а Дергачі в Ахтирки 3:0 Не мало зусиль довелося прикласти Дергачам, щоб виграти у Вовчанська 2: 1. Кращою командою серед районів були Дергачі.
Гандбол пройшов не дуже цікаво — багато районів не виставляли своїх команд. В чоловічих командах перемога дісталась Богодухову, а в жіночих Вовчанську.
В змаганнях на воді брали участь тільки харківці, що виявили в новому для них спортові значні досягнення. Тут найбільш вдало виступали металісти робітос, радторгслужбовці та залізничники.
Лаунтеніс привабив до себе нечувану Харкову кількість учасників. Змагання, дякуючи приїздові кращих московських тенісистів, пройшли надзвичайно цікаво. Харківці були трохи слабші за москвичів. Кращі тенісісти столиці — Глауберман, Кулікова, Тотерно. В велосипедних перегонах брали участь тільки харківці. Найбільш вдало виступили Ткачук та Сластин.
Окружна Спартакіяда закінчилась виявивши великі організаційні та технічні досягнення.
Тепер на черзі Всеукраїнський іспит — Всеукраїнська Спартакіяда 1927 р.
На ній стане відомим найкраща округа.
Хто буде переможцем — взнаємо через два тижні.