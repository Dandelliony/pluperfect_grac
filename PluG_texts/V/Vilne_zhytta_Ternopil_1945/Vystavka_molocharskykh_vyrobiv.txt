Виставка молочарських виробів
До обласної наради працівників молочарської промисловості і партійно-господарського активу Тернопільський трест «Маслопром» організував у Чорткові виставку молочарських виробів, що виготовляються на заводах області. 
Виставлено експонати 8 маслозаводів. Більша кількість їх належить до виробів широкого вжитку. Тільки один Теребовлянських маслозавод (директор т. Телюк) виставив 20 видів молочних продуктів —  молочні торти, морозиво, креми, желе, творожні ковбаски, топлений сир, сирок з жежухою та інше.
Експертна комісія провела якісну перевірку виготовлених продуктів. Найліпшу оцінку одержало масло, вироблюване Великоборківським і Теребовлянським заводами. 
Особливу увагу відвідувачів виставки та комісії привертали пивні сирки з кислого молока, виготовлені на Теребовлянському заводі за пропозицією інженера-технолога т. Костишина. Ці сирки в грудні минулого року були експоновані на виставці Укрмаслопрому в Києві. Вони одержали добру оцінку від Наркомату молочно-м’ясної промисловості УРСР. Тов. Костишину оголошена подяка.  
