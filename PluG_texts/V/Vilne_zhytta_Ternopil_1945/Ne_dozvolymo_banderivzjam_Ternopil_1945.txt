Не дозволимо бандерівцям стати нам на перешкоді
Недавно нам довелося бачити секретний папірець "штабу" бандерівських банд. Бандитський ватажок у ньому благословляє своїх головорізів
на чорні діла, перераховує села, в яких можна поживитись і розгулятись з ножем і, між іншим, згадує про наше село. А зміст цієї згадки
такий, що всюди можна ступати, тільки Личківці здалека обмивати. Слава тая про наше Личковацьке село пішла тому, що у нас навіть
баби б'ють бандюг сокирами, вилами, а то й просто мачуками. Якщо розповідають у районі про вбитого голову сільради або дітей замордованих,
то знайте, це стосується не нашого села. А якщо говорять бандерівця вбили, то це напевно у нас. Отож і радить обминати третьою
дорогою наше село бандитський атаман, посилаючи своїх розбійників на шлях по здобич. До нас бандерівці не йдуть - так ми до них
завітаєм. Часто наш загін ходить на допомогу іншим селам. Його бандерівці бояться як смерті. Так і назвали вони наш загін "смертельна
сорочка". Сміливі і страшні бандерівці, коли беззбройних людей мордують, стариків, жінок, дітей. А проти молодця - бандерівець вівця. 
Недавно нас четверо потрапило в оточення чималої групи бандитів. Гаряча вийшла сутичка. Немало ми їх там покосили і в райцентр
повернувся з "язиком". Ми не дозволили і не дамо німецько-українським фашистським бандитам порушувати наше мирне життя і працю. 
У нас працює школа, клуб, всі установи. До весни підготували на всю потребу 145 центнерів добірного очищеного зерна. Все у нас готове до сівби.
Роботящим рукам орати, сіяти і врожай збирати, а куркульським недобиткам - бандерівцям - смерті не минувати.