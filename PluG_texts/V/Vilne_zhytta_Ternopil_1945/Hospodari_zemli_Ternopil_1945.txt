Господарі землі
Безпросвітним, злиденним було життя селян Скала–Подільського району за часів панування польських магнатів. Голод був постійним гостем у хаті бідняка. Працювати доводилось не на себе, а на поміщика, бо велика несправедливість була тоді в користуванні землею. 
Було в Скала–Подільському районі 6.494 господарі. Вони мали 13.605 гектарів рільної землі. На двір припадало в середньому 2,1 гектари. В той же час поміщик Голуховський один користувався тільки в Скала–Подільському районі 5.976 гектарами, мав 11 фільварків. А всього рільної землі йому належало 26 тисяч гектарів і ще більше лісу. 304 господарі були зовсім безземельними, а понад 1000 — мали не більше одного морга. 
Ось що розповідає селянин Петро Бойчук: "3 ранньої весни до глибокої осени працював я з своєю дружиною Параскою на полі Голуховського, щоб прохарчувати своїх чотирьох дітей. За цей час заробляв лише 3 копи збіжжя. Цього заробітку не вистачало навіть до різдва. Зимою мусив іти доглядати панську худобу". 
 Життя Бойчука, мов крапля води, подібне до життя більшості селян району. В селі Іванків з 604 господарств 73 мали землі до одного морга, 123 — до двох моргів. В селі Озеряни 29 селян–бідняків були безземельними, 213 мали не більше одного морга. 
Тільки тоді, коли над Тернопільщиною засяяло сонце Сталінської Конституції, за якою земля і її надра є всенародним добром, несправедливість в користуванні землею була ліквідована. 
Зажили було справжнім людським життям. За прикладом сусідів за 3бручем — селян села Гуків, Кам'янець–Подільської області, 897 бідняків і середняків району за добровільною згодою об'єдналися в артілі. Одинадцяти колгоспам радянська влада нарізала 1500 гектарів родючого чорнозему. В перший же рік колективної праці селяни одержали високу оплату хлібом і грішми своїх трудоднів. 
Ще б краще жили люди в 1941 році, коли б не перешкодили бандити–німці зібрати щедрий дарунок землі — врожай. Мов чорне вороння налетіли вони на наш край і заходились "хазяйнувати". Посадили на відібраній у селян землі своїх баронів, а справжніх господарів її примушували майже кожний повний тиждень працювати на них. Хто не скорявся волі німецького поміщика, того мордували або виганяли на каторгу до НІмеччини.
3 болем в серці переносили знущання фашистських поневолювачів селяни. Встаючи раннім ранком і лягаючи пізно ввечорі, вони звертали свої погляди на схід, чекаючи радісного дня свого визволення з неволі. 
Наступила весна 1944 року. Пригріло землю променисте квітневе сонце. Вона почала оголятись від снігу і дихати на повні груди сивою теплоюпа рою. Гляне селянин на неї,і серце защемить: "Невже ж і в цьому році, земле наша, родитимеш ти чужинцеві?" 
Та почув селянин близький клекіт бою, і полегшено зітхнув. Заметушилися окупанти, забігали по хатах, хапали, що рід руку підпало, запалили районний центр та ряд інших сіл, та — тільки й бачили їх. В села району твердим кроком вступили воїни Червоної Армії. 
Встановилася радянська влада, а з нею почала відновлюватись і радянська справедливість. Після постанови виконавчого комітету обласної Ради депутатів трудящих і обкому КП(б)У "Про повернення землі селянам, відібраної в них німецькими окупантами" партійні і радянські організації Скала–Подільського району по–більшовицькому взялись до справи наведення порядку в землекористуванні. В кожному селі райком КП(б)У та районна Рада депутатів трудящих провели загальні збори селян, на яких обговорили питання про повернення землі, яку відібрали було в селян гітлерівські барони. 
Для виявлення безземельних і малоземельних господарів, у яких була відібрана німцями земля і яким треба додатково наділити, а також для практичного розподілу землі, при сільських Радах були утворені комісії, в складі представника районного земельного відділу, голови сільської Ради, голови земельної комісії сільської Ради, представників від бідняків і середняків. 
Велике значення розподілу землі добре зрозуміли секретар райкому КП(б)У тов. Бубенцов і голова районної Ради депутатів трудящих тов. Кирилов. Своїми практичними вказівками вони повсякденно допомагають комісіям в їх роботі. До 1 січня цього року з 3656 гектарів землі, яка підлягає розділенню, нарізано селянам 3.358 гектарів. 
В поверненні селянам землі, державним комісіям намагаюгься перешкодити вірні пси німецьких загарбників — українсько–націоналісти. Їм хочеться, щоб землею користувались німецькі барони, а не трударі землі — селяни. Вони вживають даремних зусиль, щоб зірвати роботу комісій. Так, в селі Бурдяківці гітлерівські посібники побили представника районного земельного відділу тов. Яцишина. А списки селян з зазначенням скільки кому належить дати землі, вони знищили. Такі випадки траплялися і в деяких інших селах. Але скільки б не старалися для свого хазяїна ката Гітлера українсько–німецькі націоналісти, — все рівно по–їхньому не буде. Народ буде за радянської влади господарем землі. Він розчавить, як гадину, влади всякого запроданця, який намагається перешкоджати будувати щасливе життя трудового селянства.
