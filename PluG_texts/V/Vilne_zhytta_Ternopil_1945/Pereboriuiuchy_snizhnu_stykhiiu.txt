Переборюючи сніжну стихію
В морозну ніч на 30 січня лютувала снігова хуртовина. Колії замітало. Сильний вітер зменшував швидкість руху поїздів. Та бригада машиніста т. Реутова добре підготувала себе і локомотив до подолання зимових труднощів. Взявши в пункті відрядження важковаговий поїзд, Реутов привів його на ст. Чортків по графіку. 
Тут бригаді належало йти на відпочинок, а паровоз мусив екіпіруватись, поповнитись водою. Це вело до значного перестою поїзда. Машиніст порадився з бригадою. 
 — 	Іду Чортків на прохід, води вистачить, — доклав він диспетчерові. — Буду їхати по кільцеві. 
 — 	Щасливого шляху, — одобрив диспетчер ініціативу бригади. 
Без відчіплення паровоза бригада т. Реутова повела поїзд далі. Диспетчер пропускав поїзд без затримки і Реутов привів його в пункт призначення без запізнень. 
В пункт обертання ми передали Реутову показники його рейсу разом з подякою начальника відділу його бригаді й інструкторові - машиністові т. Дворнікову, що супроводжував поїзд. Підрахунок показав, що паровоз Реутова пробігав щогодини на 1,7 кілометра більше, ніж вимагалось нормою технічної швидкості, а завдання середньо - добового перебігу локомотиву він перевиконав на 21 кілометр. 
Варто підкреслити, що поїзд Реутов вів на низькосортному паливі і паровоз майстерно опалював по методу Коробкова помічник машиніста Т. Наговіцин. 
