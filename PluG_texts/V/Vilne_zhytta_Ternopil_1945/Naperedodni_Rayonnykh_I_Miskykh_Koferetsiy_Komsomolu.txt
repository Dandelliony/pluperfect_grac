Напередодні районних зборів і міських конференцій комсомолУ
Готуючись до міських конференцій і районних звітно-виборчих комсомольських зборів, ми підводимо підсумки звітів і виборів в первинних організаціях.
Що ж показують звітно-виборчі збори, які випливають з них висновки?
Передусім, треба відзначити зрослу активність комсомольців в обговоренні всіх питань життя і діяльності своєї організації, високу вимогливість до своїх обранців — секретарів і членів комітетів. Комсомольці сміливо викривають недоліки, радять, як виправити їх, вносяіь свої пропозиції щодо зміцнення зв'язків комсомольської організації з молоддю.
Особливо з великою активністю пройшли звітно-виборчі збори в первинній комсомольській організації середньої школи м. Бучач (секретар т. Коломійцев). Тут усі комсомольці старанно готувалися до звітно-виборчих зборів. Кожний з них мав конкретні доручення. До початку зборів усе було готове. Кімната, де проходили збори, мала святковий вигляд, прикрашена лозунгами, плакатами. В результаті такої підготовки всі 14 комсомольців цієї організації були присутні на зборах. Виступило в обговоренні звітної доповіді 13 чоловік. Кожний з виступаючих говорив про недоліки в роботі секретаря та членів комітету, давав цінні пропозиції, як виправити недоліки.
В комсомольській організації паровозного депо Чортків на зборах були присутні всі 28 членів організації. В обговоренні звіту секретаря комітету тов. Гальцова взяло участь 14 комсомольців. Питання, що хвилювали учасників зборів, різноманітні і актуальні. Тов. Поляков говорив про недоліки в роботі агітаторів та вказав на слабий контроль з боку комітету і особисто секретаря за виконанням комсомольцями доручень. Тов. Дмитренко вказав на недостатнє керівництво організацією в налагодженні політмасової роботи серед молоці та створення гуртків художньої самодіяльності. Тов. Чорних критикував комітет комсомолу за недостатнє розгортання політико-виховної роботи серед неспілкової молоді.
На комсомольських зборах в середній школі № 1 міста Чортків по обговоренню звітної доповіді виступило 13 чоловік. Промовці критикували роботу комітету, а також указали на недостатню допомогу в роботі комсомольській організації працівниками Чортківського міськкому ЛКСМУ.
Організовано, на високому ідейно-політичному рівні пройшли звітно-виборчі збори в первинних комсомольських організаціях обласного управління НКВС, райконТОри зв'язку м. Гусятин.
На звітно-виборчих зборах комсомольці приділяють багато уваги питанню політвиховної і середспілкової роботи комсомольських організацій.
Потяг до знань комсомольців і молоді великий. А це зобов'язує нас, комсомольських працівників, невтомно працювати над вирощуванням наших агітаторів, доповідачів, які б вступали з доповідями і бесідами, організували б літературні диспути тощо.
Звітно-виборчі збори викривають багато недоліків в середспілковій роботі комсомольських організацій. В ряди комсомолу вступає все більше юнаків і дівчат, що проявили себе, як передовики виробництва. Але міськкоми, райкоми ЛКСМУ, комітети комсомолу і секретарі первинних комсомольських організацій часто-густо не працюють з новоприйнятими, не залучають їх до активної участі в діяльності організації, не дають їм доручень. Такий стан в комсомольських організаціях Буданівської райради депутатів трудящих, обласної контори Заготзерно.
В деяких первинних комсомольських організаціях звітно-виборчі збори проходять на низькому ідейно-політичному рівні, до них погано готуються, а міськкоми та райкоми ЛКСМПУ своєчасно не виправляють помилок цих організацій. В комсомольській організації ВРП відділку руху ст. Чортків збори пройшли неорганізовано. Звітну доповідь Секретар комсомольської організації тов. Халупко написав за годину до початку зборів, доповідь була несамокритична. Це привело до того, що з 5 комсомольців, присутніх на зборах, в обговоренні доповіді виступив лише один. Неорганізовано пройшли звітно-виборчі збори в комсомольських організаціях облзаготзерно і в обласній конторі зв’язку.
Чортківський міськком ЛКСМУ цим організаціям не приділив належної уваги, не допоміг в підготовці й проведенні звітно-виборчих зборів. Представники міськкому ЛКСМУ не подали практичної допомоги секретарям цих організацій.
В результаті недостатньої допомоги секретарям первинних комсомольських організацій з боку міськкомів та райкомів ЛКСМУ в підготовці та проведенні звітно-виборчих зборів є чимало випадків зриву комсомольських звітно-виборчих зборів.
Ці недоліки в підготовці та проведенні звітно-виборчих комсомольських зборів міськкомам та райкомам ЛКСМУ потрібно виправити на ходу.
Звітно-виробничі збори показують, що комсомольці прагнуть до посилення діяльності своїх організацій. Новобраним комітетам і всім нам, комсомольським працівникам, слід зробити з цього відповідні висновки. Треба домагатися дальшого посилення боєздатності комсомольських організацій, більше прислухатися до голосу комсомольців, враховувати їх прагнення і вимоги, домогтися виправлення всіх недоліків?
З 10 березня па 1 квітня цього року будуть проходити районні звітно-виборчі збори та міські конференції. Проведення районних звітно-виборчих комсомольських зборів та конференцій — справа великої політичної важливості. Завдання райкомів і міськкомів комсомолу полягає в тому, щоб забезпечити приведення їх на високому ідейно-політичному, рівні, під знаком більшовицької критики й самокритики. В цьому їм повинні подати всебічну допомогу райкоми і міськкоми КП(б)У.
П. ФЕНЬ. СекретарТернопільського обкому ЛКСМУ
