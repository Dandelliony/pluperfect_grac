Повернення землі селянам — невідкладне наше завдання 
Віками бідували селяни. Земля і всі багатства народу були в руках багатіїв–поміщиків, куркулів і осадників, а селяни–бідняки і селяни–середняки, щоб не згинути від голоду, примушені були працювати на поміщика і багатія–куркуля. На протязі століть мріяли селяни про те, щоб відібрати у поміщиків і куркулів землю і володіти нею самим. Але цього їм не вдавалося здійснити, бо влада була в руках визискувачів. 
Тільки радянська влада, створена народом у Жовтневі дні 1917 року, дала селянам землю. За роки радянської влади трудяще селянство нашої країни під керівництвом більшовицької партії стало на шлях заможного життя. Трудящі селяни західних областей України після того, як волею народу в 1939 році в цих областях була встановлена радянська влада, також одержали землю будувати своє щасливе життя.
Але це нове радісне життя обірвали люті вороги всіх волелюбних народів — німецько–фашистські загарбники. Вони напали на нашу країну, щоб загарбати собі наші родючі землі, всі багатства радянської країни, а людей наших перетворити на своїх рабів. 
Українська пшениця, українське сало дратували скажених гітлерівських собак. Вони поставили собі за мету навіки підкорити собі Україну, загарбати її родючі землі і всі багатства. Загарбавши українські землі в перші місяці війни, гітлерівський намісник у так званому генерал–губернаторстві Франк про Україну сказав таке: "Ця територія на віки вічні залишиться німецькою... Ми прийшли сюди, щоб цей край назавжди приєднати до німецького простору..." 
Гладкий фашист Герінг у жовтні 1942 року на одному бандитському зборищі говорив: "Ми зайняли найродючіші землі — Україну... Там, на Україні, там все є — яйця, масло, сало, , пшениця — і в кількості, яку важко собі уявити. Ми мусимо зрозуміти, що все це віднині і навіки наше, німецьке". 
Такі страхітливі наміри гітлерівських бандитів. Вдершись в нашу квітучу Батьківщину, вони грабували все, що попадало під руку, відібрали в селян землю, якою наділила селян радянська влада. Та не вдалося німецьким поневолювачам довго орудувати на радянській землі. Народ дочекався своєї визволительки — Червоної Армії. Вона визволила радянських людей з Німецького рабства, повернула їм щасливе життя. 
Великої шкоди завдали родному господарству в нашій області німецько–фашистські загарбники та їхні наймити — українсько–німецькі націоналісти. Всі сили прикладають зараз трудящі Тернопільщини, щоб якнайшвидше загоїти рани, нанесені фашистськими грабіжниками. I одним з важливіших завдань є якнайшвидше повернути селянам землю, якою наділила їх y 1939 році радянська влада і яку відібрали були в селян німецько–фашистські загарбники. 3 великою радістю, піднесенням і подякою зустріли селяни цей захід радянської влади. Про це яскраво свідчать матеріали про повернення землі селянам у Скала-Подільському районі, що ми їх сьогодні друкуємо. 
Партійні організації, радянські і земельні органи нашої області в цьому напрямку вже проробили велику роботу. На 10 січня по області вже повернуто селянам землі 54.607 гектарів. В Підволочиському районі секретар райкому партії тов. Малюк і голова райвиконкому тов. Короватський добре організували роботу по поверненню землі селянам. В цьому районі з 2.817 гектарів уже роздано селянам землі 2.752 гектари. Наближаються вже до закінчення цієї важливої роботи в Бережанському районі, де з 1.683 гектарів повернуто селянам 1203 гектари, Велико–Дедеркальському — з 5.400 гектарів повернуто 4.200 гектарів, Ново-Сільському — з 3.846 гектарів повернуто 3.207 гектарів. 
Та, на жаль, не в усіх районах партійні й радянські керівники з усією серйозністю поставилися до цього відповідального завдання радянської влади. Це насамперех стосується Збаражського району, де повернуто землі селянам всього лише 5 процентів. Подібний же стан і в Борщівському, Заложцівському, Микулинському районах. Цю хибу треба негайно виправити. Кожний селянин, у якого гітлерівські грабіжники відібрали землю для німецьких поміщиків, прагне тепер якнайшвидше одержати собі знову цю землю з рук радянської влади. 
Незабаром весна. Кожний селянин уже мусить знати, де буде його ділянка, з тим, щоб своєчасно вивезти в поле добрива, підготовити потрібне насіння. Керівники районних партійних і радянських зобов'язані чітко виконати вимогу обкому КП(б)У та облвиконкому з цього приводу. 
Українсько–німецькі націоналісти допомагали німецьким поміщикам відбирати в українських селян землю, що її дала селянам радянська влада. Тепер ці кримінальні злочинці намагаються перешкодити селянам ділити землю. Вони хочуть, щоб українською землею володів не український селянина–бідняк, селянин–середняк, а щоб нею володів німецький поміщик та український багатій кровопивця–куркуль. Так нехай же пам'ятають наймати, криваві підсобники Гітлера, що коли вони не покаються, то народ нещадно знищить їх, як скажених собак.
