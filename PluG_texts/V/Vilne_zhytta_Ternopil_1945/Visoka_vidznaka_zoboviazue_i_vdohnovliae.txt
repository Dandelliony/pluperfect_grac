Висока відзнака зобов'язує і вдохновляє
	Рішенням ВЦРПС і НКШ по результатах соціалістичного змагання в січні колективові нашої станції присуджено перехідний Червоний Прапор Державного Комітету Оборони і першу грошову премію. Цю високу відзнаку своєї праці колектив станції зустрів з великою радістю і гордістю. Адже прапор Державного Комітету Оборони нам дано за роботу в важкий зимовий місяць, місяць великого наступу героічної Червоної Армії.
	У січні перестій транзитного вагона в поїздах, що переформувались, станція скоротила порівняно з нормою на 2,4 години, переробки - на 12 хвилин. Вагони з місцевим вантажем перебували на станції в середньому на 3,4 години менше, ніж передбачено нормою.
	Настрої і задуми всього колективу висловив наш кращий стахановець маневровий диспетчер т. Звягін, що виступив на станційному мітингу, присвяченому рішенню ВЦРПС і НКШ і поздоровчій телеграмі Наркома Шляхів.
	- Ми в основному впорались з завданнями по просуванню поїздів, але можемо і повинні працювати ще краще. Я зобов'язуюсь половину поїздів, що проходитимуть через станцію в мої чергування, обробляти швидкісними методами і за рахунок цього скоротити перестрої вагонів порівняно з січнем.
	У телеграмі - відповіді Наркому генерал-лейтенантові тов. Ковальову колектив станції зобов'язався в березні план вантаження виконати не нижче, ніж на 110 процентів, працювати без залишення вагонів під розвантаженням на кінець доби, на 5 процентів скоротити перестій місцевого вагона, на 3 проценти - перестій транзитного вагона в поїздах, що проходять станцію з переформуванням і не менш, ніж на 12 хвилин - перестій транзитних вагонів без переформування, половину поїздів опрацювати по швидкісному.
	Як в лютому, так і з перших днів березня, наша станція з честю виконує ці зобов'язання, а показники місцевої роботи у нас за лютий, минулий місяць, кращі, ніж у січні.
	Особливо відзначається в роботі зміна маневрового диспетчера т. Звягіна. В підсумках лютого його зміна посіла перше місце на станції. Зобов'язавшись опрацювати по-швідкісному 50 процентів поїздів, зміна опрацювала 65 процентів. Вони простоювали в середньому по 13 - 15 хвилин, при нормі 25, якщо не потребували переформування. Але і поїзди з переформуванням оброблялись швидкісними методами. Завдяки швидкісній роботі зміна т. Звягіна заощадила за місяць 6.965 вагоногодин.
	На швидкісному формуванні поїздів по-стахановському працюють складачі т. т. Мацієвський і Ращук. Мацієвський норму в лютому виконав на 110 процентів, Ращук - на 120. Завдяки комплексному застосуванню методів Краснова й Кожухаря ці складачі на 10 - 15 хвилин скорочують проти норми розформування і формування составів.
	Вони почали застосовувати найбільш ефективний спосіб маневрів - поштовхами, при яких паровоз розштовхує вагони з составів по напрямках на спеціалізовані колії замість довгочасного осаджування составів. Особливо добре виконує ці маневри машиніст маневрового паровоза т. Ходаков.
	Надхненні високою відзнакою своєї роботи, всі працівники станції - руховники, вантажники, ваговники, паровозники і зав'язківці працюють ще злагодніше і наполегливіше, щоб закріпити за собою Червоний Прапор на дальші місяці.
		О. Т. Шияков.
		Начальник станції Тернопіль. 