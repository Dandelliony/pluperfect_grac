Селяни дякують радянській владі
 Як і в усій Західній Україні, в Скала–Подільському районі селяни терпіли величезні злидні й нестатки від безземелля. Землею, яка оточувала села, користувалися польські поміщики, осадники, куркулі. Пригнобленим трударям землі не було де не лише посіяти хліб, але й нікуди було випустити попастись корову, теля. Вся навколишня родюча земля, ліси, пасовиська були недоторканою власністю багатіїв–експлуататорів. Змучені голодом, ішли до них безземельні й малоземельні селяни благати рабської праці. Так животіла біднота сіл Скала–Подільського району до 1939 року, коли збулася віковічна мрія трудящих Західної України про возз'єдвання українців у єдиній українській державі. 
Першим найважливішим заходом наших державних органів радянської після встановлення влади в західних областях України було запровадження в життя радянського земельного закону. За цим законом землею має право користуватися лише той, хто її обробляє своєю власною працею. Земля є у нас всенародною власністю й ніхто не має права використовувати її як засіб експлуатації людини людиною. Радянський закон скасував несправедливість у землекористуванні. Поміщицька власність на землю була ліквідована. Всі поміщицькі землі, відрізані в куркулів та осадників, були розподілені між безземельними й малоземельними селянами. Цей акт радянської влади був зустрінутий селянами–бідняками й середняками як народження їх другого життя, життя, про яке вони лише мріяли, як мріяли про його сторіччями їх батьки, діди, прадіди. Безземеллю був покладений край, а разом з цим відійшло в минуле рабська праця на поміщика й куркуля, голод, злидні, темрява й безправ'я селянства. Воно одержало землю й працювало на ній вільно, радісно, з величезним захопленням. Кожен трудівник села знав, що працює він тепер не для того, щоб задовольнити розкішне й розпутницьке життя багатіїв, а для того, щоб створити своє забезпечене, культурне і щасливе життя, щоб допомагати своїй Батьківщиві з кожним днем ставати все більш міцнішою й квітучою. 
Бідняки й середняки Скала–Подільського району одержали тоді біля 6.000 гектарів землі. Їм було роздано також худобу, сільськогосподарські машини й реманент панських маєтків. Крім того, для допомоги селянам в обробітку землі держава організувала в районі машинно–тракторну станцію, озброївши її тракторами, різними складними сучасними сільськогосподарськими машинами. Частина селян об'єдналась в колгоспи, щоб спільно обробляти одержану ними землю, інші працювали кожен на своїй ділянці. I менше, ніж за два роки радянської влади корінним чином змінилося життя селян західних областей України, недавніх ще напіврабів у польських панів. 3 хат трударів землі вільної було прогнано голод, нестатки, злидні. В селах відкрилися клуби і бібліотеки. Діти селян вчились в школах своєю рідною українською мовою. Села зажили культурно, забезпечено, щасливо по–радянському. 
Це щасливе й радісне життя було перервано підступним і коварним нападом на нашу Батьківщину хижих німецько-фашистських загарбників. Райони західних областей України першими зазнали страхітливих злочинів гІтлерівських людожерів. Німці з перших же днів своєї тимчасової окупації розпочали відкрите грабування селян. Забирали худобу, хліб і навіть речі домашнього вжитку. Відібрали воки в селян і основу їх матеріального добробуту — землю, а самих селян примушували працювати на нових панів–німецьких баронів й інших ставлеників Гітлера. Майже три тяжких і жахливих роки надлюдськи страждали селяни Скала-Подільського району, як і всі трудящі тимчасово окупованих німцями радянських районів. Вони боролись, як могли, намагались різними засобами чинити опір ворогові, чекаючи свого визволення з німецько-фашистської неволі. 
Доблесна Червона Армія очистила всю територію СРСР від ворога, назавжди вигнала німецько–фашистських поневолювачів за межі нашої Батьківщини й громить ]х в їх власному лігві. 3 приходом Червоної Армії відновили свою діяльність всі органи радянської влади, відновили свою силу всі радянські закони, в тому числі й земельний закон нашої радянської держави. 
Першим кроком радянських органів на селі у визволених від німецьких загарбників районах з'явилось питання повернення землі селянам, яку в них відібрали гітлерівці. 
В Скала–Подільському районі такої землі селянам уже повернено 3.360 гектарів. Ближчими днями усі селяни одержать відібрану в них німцями землю. Одержавши землю, селяни зараз старанно готуються до весняної сівби, щоб виростити в цьому році небувало високий урожай. В окремих селах з ініціативи селян відновлені колгоспи: "Перше Травня", "17 вересня", ім. Сталіна, ім. Хрущова. В цих колсоспах є 1.736 гектарів землі, яку з допомогою МТС дбайливо й успішно колективно обробляють селяни. Весняну сівбу вони зустрічають добре підготовленими. 
Селяни Скала–Подільського району разом з усім радянським народом прикладають всіх сил, щоб з кожним днем посилювати допомогу своїй визволительці — Червоній Армії. Для прискорення нашої остаточної перемоги над лютим і ненависним ворогом вони не шкодують ні сил, ні коштів. Зараз, натхненні Наказом Маршала Перемог великого Сталіна, селяни Скала–Подільського району з новим піднесенням і завзяттям готуються до весни, дякуючи радянській владі й більшовицькій партії за повернену їм землю, свободу, щасливе й радісне радянське життя. 
