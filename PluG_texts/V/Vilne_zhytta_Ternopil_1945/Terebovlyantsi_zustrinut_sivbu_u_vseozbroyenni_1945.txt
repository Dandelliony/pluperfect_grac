Наш район напередодні річниці звільнення від німецьких временщиків. Що зроблено за рік у відбудові сьльського господарства району?
Селянам повернено 1892 гектари землі, в тому числі 542 га для колгоспів. Збулась віковічна мрія трудящого селянина.
Перший сільськогосподарський рік селянство району провело з величезним ентузіазмом. В прифронтових умовах організовано і в стислі строки проведено було сівбу. Забезпечено належний догляд за посівами. Збирання врожаю і сіна ми планували провести за 18 днів. Але коли добре поговорили з селянами, чітко організували роботу – закінчили жнива за 16 днів на площі 14.500 га. Через 6 днів після початку збирання організували обмолот. Повністю і своєчасно розрахувалися з державою, дали до фонду Червоної Армії 9600 центнерів хліба.
Район успішно посіяв озимину на площі 6500 га. Види на врожай хороші.
Як ми готуємося до весняної сівби? Кожна сільська Рада в нас має 2 — 3 зерноочисних пункти, а в районі всього 80. Використовуються сортувальні машини селян і частково триєри. При плані 14.800 на сьогодні вже очищено 11.100 центнерів зерна.
На ремонті реманенту в селян, де немає кузень, працюють у нас 2 пересувні бригади. В решті сіл успішно ремонтують реманент 20 кузень. Відремонтовано вже 70 — 75 процентів селянського реманенту.
От з чим підходить до весни одне з рядових господарств селянки с. Єлавчіво Покротяної Марії Семенівни. Вона одержала від держави 4 гектари землі. Насіння до весни у неї очищене і перевірене на схожість. Плуг і весь реманент відремонтовано. Сина і дочку т. Покротянова відрядила на курси трактористів, наказавши їм добре оволодіти трактором і працювати чесно в подяку Червоній Армії і радянській владі за землю, за волю.
Із запланованих 15 тисяч тонн гною вивезено вже 9 тисяч.
Велику увагу ми приділили агротехнічному навчанню. Проведено семінари 70 агроуповноважених.
Теребовлянці зустрінуть сівбу у всеозброєнні.
