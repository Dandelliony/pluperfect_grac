Хід готування до сівби у нас докладно було обговорено на районній нараді радянського активу. На ній були присутні депутати сільських Рад, члено постійно-діючих земельних комісій та передовики сільського господарства району.
Виступи активістів на нараді свідчать про цілковиту готовність усіх сіл до виїзду на польові роботи: засипане насіння, відремонтований реманент, полагоджену збрую. Очищенням насіння займалось 45 зерноочисних пунктів, зручно розташованих для селян. Вжито всіх заходів, щоб сім'ї фронтовиків одержали допомогу в першу чергу.
Наша машинно-тракторна станція впоралась з ремонтом тракторного парку. Вона завчасно заготувала і пальне, якого завезено 3,5 тонни і не вистачає тільки однієї тонни для повного забезпечення весняних робіт.
З великим інтересом сприйняв сільський актив повідомлення голови колгоспу «17 вересня» т. Монастирського про підготовку д сіяння бавовника. Ще з осени колгосп підготував досвідних 1,5 гектари землі під цю культуру. Вона добре угноєна, приготовлено для неї крім натурального і мінеральне добриво. Колгосп одержав хороше насіння бавовника від Одеської дослідно- селекційної станції. Діяльно допомагає в цій справі колгоспникам агроном райземвідділу т. Золотов.
За прикладом свого колгоспу «17 вересня» по-більшовицькому підготувались до сівби і селяни-односібники с. Озеряни.
На нараді виступив селянин села Дубівка Патенцело Северин. Він заявив:
 — Я був у банді «Підкови» — Захаркіна. Це вигодованець гестапо, який 3 роки навчався ремеслу ката у Гіммлера в Німеччині. В 1941 р. «Підкову» привезли німці в облозі. Мене він збаламутив і підбурив на ворожий рідному народові шлях. Будь прокляті бандерівські іуди і моє ганебне минуле.
Северин уже кров'ю спокутував свою провину, будучи пораненим в сутичках з бандерівськими бандами.
Він звернувся до селян з закликом швидше покінчити з бандитизмом і успішно провести весняну сівбу.
