Ширити передовий досвід на залізничному транспорті
Величезний обов’язок в боротьбі за економію палива покладається на залізничників. В паливному балансі країни залізничний транспорт - головний споживач. На нього йде 30 процентів видобуваємого в нашій країні палива. Воєнна обстановка вимагає від залізничників скороченого й економного витрачання високоякісного вугілля, потрібного для воєнної промисловості. Передові люди залізничного транспорту почали широко застосовувати вугілля низької якості, різні види місцевого палива, не знижуючи, а навпаки, підвищуючи швидкості руху поїздів. 
Великих успіхів у експлуатації паровоза на низькокалорійному підмосковному вугіллі домігся машиніст депо Тула т. Коробков.
Коробков має вже багаточисленних послідовників на всій залізничній мережі, в тому числі й на відділках в нашій області. 
Паравозники відділку, де начальником т. Коваленко, мають у розпорядженні лише низькогатункове паливо. Тільки для заправки вони одержують жирне вугілля. Працюючи в умовах найтяжчого профілю колії, майже половина паравозів вкладаються в норму валива і заощаджують його. Третина машиністів при цьому перекривають норми технічної швидкості. Вони ділом доводять, що нові підвищені норми технічної швидкості - вирішальний показник паровозників у боротьбі за прискорений обіг вагона, - можна виконувати і без жирного вугілля, до того ж витрачати низькогатункового палива менше, ніж потрібно за нормою. 
Рекордної технічної швидкості досяг у грудні Чортківський машиніст т. Андрюшечка. Він проїжджав за годину на 3,1 кілометри більше, ніж потрібно за нормою. Це результат господарського, технічно-грамотного догляду за локомотивом, умілого водіння поїздів і правильного, раціонального режиму опалення низькогатунковим вугіллям. Бригада т. Андрюшечка заощадила за місяць 246,6 кілограмів палива. 
Ще більша економія палива у машиністів колони, де начальником т. Широков, т. т. Чорного і Володського.
Тов. Чорний - ініціатор широкого використання на паровозі паливних відходів, так званої ізгарі. За кожний рейс він використовує майже тонну цих відходів, чим зберігає до 12 процентів палива. 
Великий резерв економії палива - у водінні важковагових поїздів. При одній і тій же витраті вугілля досвідчені машиністи-важковаговики перевозять понад план тисячі тонн вантажів. Машиніст колони т. Андрюшечка у грудні провів 11 важковагових поїздів. З перевезених ним понад норму вагонів можна скласти майже 6 повновагових составів, для перевезення яких по дільниці, що обслуговується колоною, потрібно було б не менше 60 тонн вугілля. 
Це непоодинокий приклад. 
Успіхи руху важковаговиків і економія палива залежать не тільки від самих паровозників і досконалого знання профілів колії, майстерності водіння поїздів і доброго теплотехнічного стану паровоза. Обов’язок руховиків - підтримати ініціативу важковаговиків, забезпечити їм потрібну вагу поїзда і “зелену вулицю” для безперебійного рейсу. Обов’язок працівників усіх служб - по-господарському використовувати паровози, скоротити непродуктивні перестої локомотивів. 
Нарешті великого значення набуває використання на транспорті місцевого палива. Паровозники області досягли немалих успіхів у використанні дров. На дров’яне опалення цілком переведено маневровий парк паровозів Чортківського відділку. Зразки роботи на дровах подає машиніст депо Теребовля т. Калугін. Зразково оволодів технікою дров’яного опалення помічник машиніста Чортківського депо Микола Черних. У них є чому повчитись тим, що ще відстають, не знають передового досвіду дров’яного опалення знатного машиніста країни Болоніна.
Завдання полягає в тому, щоб організувати практичне навчання паровозних бригад методам опалювання і водіння поїздів на низькогатунковому і місцевому паливі, застосовуваних передовими машиністами, щоб навчити цим методам всіх без винятку паровозників. Відзначаючи наказом новаторську ініціативу т. Коробкова, Нарком Іляхів Сполучення генерал-лейтенант Ковальов зобов’язує начальників відділків паровозного господарства і паровозних депо “систематично вивчати роботу кращих машиністів, заохочувати їх, відзначати їх ініціативу і досягнення”. Треба організувати досвідні поїздки на великому клапані.
Паровозні депо нашої області в справі навчання бригад економному витрачанню палива зробили ще мало. Їх керівники ще не позбулись настроїв, породжених фронтовою обстановкою, коли перевитрати палива їм інколи минали безкарно. Лише цим можна пояснити, що , наприклад, Чортківський відділок паровозного господарства у грудні перевитратив державні норми палива. Заощаджене однією половиною бригад паливо зведене нанівець іншою, що не опанувала передовими методами роботи, а іноді просто безгосподарно ставиться до вугілля. На відділку немає оперативного обліку і показу витрати палива паровозами, а тому немає і справжнього соціального змагання за його економію. 
Треба роз’яснити, що економією однієї тонни … палива забезпечується перевезення 25 тонн боєприпасів Червоній Армії на відстань в тисячу кілометрів, або зварення 2,5 тонн сталі, або вироблення 1700 кіловатгодин електроенергії. Агітатори повинні популяризувати почин т. Коробкова і інших машиністів, як велику патріотичну справу. 
У відповідь на наказ Наркома паровозники Чортківського відділку викликали паровозників Тернопільського відділку змагатися за ширше впровадження досвіду роботи машиніста Коробкова, зобов’язались щомісяця заощаджувати не менше 5 процентів палива, перекриваючи норму технічної швидкості не нижче ніж на 1 кілометр, а також використовувати не менше 100 тонн ізгарі. 
Справа часті партійних, комсомольських і профспілкових організацій – очолити це змагання, забезпечити виконання почесних і відповідальних зобов’язань залізничників-паровозників нашої області. 
