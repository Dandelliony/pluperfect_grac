Яблунівці наполегливо готуються до сівби
В селі Яблунов, Копичинського району, налічується 500 селянських господарств. Всі вони старанно готуються до весняної сівби. В селі 
відремонтовано 250 плугів, 300 борін, 150 возів тощо. На зборах селян, що недавно відбулися, обговорено питання супряги під час 
польових робіт. Ініціатором цієї справи виступив селянин Франко Собків. Він спрягатиметься з Мар'яном Лозинським. Для цього вони
підготували плуг і борони. Організують супряги й інші селяни. В селі багато червоноармійських родин. Всім їм буде подана допомога у 
сівбі ярих культур. Добре підготувалися до сівби селяни Григорій Мостовий і Микола Шастків. У них в повній готовності не тільки тягло, 
а і весь реманент, вони добре угноїли свої ниви.