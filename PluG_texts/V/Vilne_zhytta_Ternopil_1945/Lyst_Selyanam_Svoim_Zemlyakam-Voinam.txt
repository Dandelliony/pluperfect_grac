
	Лист селян своїм землякам воїнам
	Громлячи ненависного ворога в його власному лігві, радянські воїни села Семенів, Теребовлянського району, Косович Іван, Чип Григоррій, Пестун Стефан, Бондар Стах та інші просили своїх односельчан написати їм про життя села, про його допомогу фронтові.
	Ось що відповідають їм земляки:
	„Дорогі наші земляки-воїни Червоної Армії! Радісні вісті про славні перемоги ваші на фронта Вітчизняної війни в боротьбі з найлютішим нашим ворогом – німецьким фашизмом доходять до нас щодня. З кожним днем, з кожною годиною наближається наша перемога. Ви на фронті зі зброєю в руках захищаєте волю й незалежність нашої Батьківщини, щасливе життя своїх сімей. Наша єдина мета – якнайбільшу подати вам допомогу. Ми добре знаємо, що кожний зданий державі кілограм хліба, кожний карбованець допоможе скоріше добити фашистського звіра.
	Для своєї любимої Червоної Армії ми не шкодуємо нічого. Повністю розрахувалися ми з державою по всіх видах поставок за 1944 рік, здавши 287 центнерів хліба, 361 центнер картоплі, 150 центнерів м’яса, 21.679 літрів молока та багато інших продуктів.
Та виконанням обов’язкових поставок державі ми не обмежилися. Ми рішили створити додатковий продовольчий фонд Червоної Армії. До цього фонду ми здали з наших лишків додатково 400 центнерів хліба.
	З великою радістю ми зустріли випуск 3-ї державної воєної позики і взяли активну участь у її розповсюдженні. За облігації позики ми сплатили готівкою 33.000 карбованців. На побудову танкової колони „Селянин Тернопільщини“, яка зараз нищить ворога на німецькій землі, ми зібрали 18 тисяч карбованців. На 11.900 карбованців купили квитків 4-ої грошево-речової лотереї.
	В селі ми відновили роботу школи, клубу. Діяльно готуємося до весняної сівби. Закінчуємо ремонт сільськогосподарського реманенту, очистку посівного матеріалу. Організовуємо супряги. Весну зустрінемо в повній готовості і проведемо сівбу дружно, на високому агротехнічному рівні.
	Бажаємо вам ще міцніше бити ворога, а ми зробимо все, щоб ви ні в чому не знали нестачі на фронті.
	За дорученням селян села Семенів лист підписали: голова сільради – Сороцька, селяни Дуда Павло, Руна Михайло.
