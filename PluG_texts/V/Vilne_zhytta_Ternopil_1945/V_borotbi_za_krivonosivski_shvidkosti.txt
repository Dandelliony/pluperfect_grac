В боротьбі за кривоносівські швидкості
	В боротьбі за виконання вказівок Державного Комітету Оборони щодо прискорення обігу вагона одним з вирішальних чинників є робота паровозного парку, їзда на високих технічних швидкостях.
	Залізничники Тернопільського відділку в період зими домоглися чималих успіхів у освоєнні державних норм технічних швидкостей. Вирішальну роль в цьому відіграло запровадження методу Коробкова. Освоївши їзду на великому клапані при тощому вугіллі і дров'яному опаленні, машиністс тт. Ткаченко, Чередниченко, Денчік, Кажанов, Казенов, Бабич і інші ось уже третій місяць перевиконують норми обігу паровоза. На їх прикладі і досвіді ми навчили їздити з високими технічними швидкостями більшість машиністів. Зараз, працюють на комбінованому опаленні, паровозники Тернополя в середньому на 4,5 кілометри перекривають норму технічної швидкості.
	Молодий машиніст КОстя Бабич кривоносівською їздою славиться з 1934 року. Тепер він опанував метод Коробкова, передав його своєму напарнику т. Прокуда і разом вони домагаються рекордних технічних швидкостей. У лютому т. Бабич провів 16 товарних експресів і майже на 21 кілометр перекрив норму технічної швидкості.
	Машиністи Бабич і Прокуда широко практикують водіння важковагових поїздів. За рахунок цього за місяць вони перевезли понад план біля 9 тисяч тонн вантажів і заощадили 16 тонн вугілля. Їх досвід перейняли машиністи. Пірогов, Казенов, Прядко, Хмара і інші, які не набагато поступаються в досягненнях своїм учителям.
	Ще краще досягнення у старшого машиніста т. Ткаченка, паровоз якого визнали в січні кращим на залізниці. За 2 останні місяці спарована бригада цього паровоза провела 29 естафетних поїздів, понад 40 товарних експресів. У 18 важковагових поїздах вони перевезли понад норму 13 тисяч тонн вантажів.
	Своїми успіхами паровозні бригади в значній мірі зобов'язані колективові паливного складу Тернопіль-захід, де начальником т. Попов. У лютому склад екіпіював паровози вугіллям за 15 - 18 хвилин при нормі 55 хвилин. Повне екіпіювання паровоза тут проводиться за 55 - 60 хвилин, при нормі 2 години 50 хвилин.
	На складі зразковий порядок, відмінна штабельовка палива, яке на паровози подається безперебійно. Особливо добре працює бригада вугільників бригадира т. Братчука. Вона щоденно виконує норму виробітку на 130 - 170 процентів.
	Великі досягнення має колектив складу щодо використання паливних відходів, тільки за лютий видано на паровози біля 400 тонн ізгарі. У цій справі беруть активну участь теплотехніки тт. Горбунько і Токарев, які організують використання відходів і дров як на складі, так і на паровозах.
	Зразково організують екіпіювання паровозів чергові по депо комуніст т. Вареник та Ковальов. Вони без затримок готують і видають паровози під поїзди.
	Визначну роль у використанні потужностей локомотивів, у забезпеченні високих швидкостей відіграють диспетчери руху тт. Філатов, Тертиця, Канапкін і паровозні диспетчери тт. Джигібурія і Павленко. Вони наполегливо борються з непродуктивними перестоями паровозів, дбають про те, щоб сформувати важковагові поїзди і зразково регулюють їх рух на дільницях.
	У дружбі з паровозниками, руховики забезпечили у лютому просування 130 естафетних поїздів зі швидкістю експреса. Вони дали можливість машиністам заощадити 101 тонну палива і перевезти додатково біля 43 тисяч тонн вантажів для фронту і країни.
		В. Бахвалов.
		Заступник начальника Тернопільського відділку паровозного господарства.