	Швидкісне будівництво вокзалу в Заліщиках
 Заліщики - місце славнозвісних курортів. Німецько-фашистські загарбники міцно трималися за цей куточок України, але під ударами Червоної Армії змушені були тікати. В безсилій люті, відступаючи, вони знищували все, що могли. В Заліщиках гітлерівські варвари нащисто зруйнували і залізничний вокзал.
 Надаючи особливого значення Заліщикам, як майбутній здравниці трудящих, Нарком Шляхів Сполучення генерал-лейтенант т. Ковальов наказав побудувати вокзал ст. Заліщики до кінця лютого.
 Обговоривши телеграму Наркома, колектив пункту відбудівників, де виконавцем робіт т. Михайловський, зобов'язався побудувати вокзал швидкісними методами - за 80 робочих годин.
 В День Червоної Армії, о 16-й годині було закладено перший камінь майбутнього вокзалу і розпочато основні роботи по кладці стін. В цей час будівельники одержали газету з Наказом товариша Сталіна про 27 роковини Червоної Армії. Колектив обговорив Наказ вождя з величезним піднесенням. Сталінські слова викликали ще більший трудовий ентузіазм.
 Всі останні дні будівельні роботи проходять точно за швидкісним графіком. Зразки трудового героізму подає бригада мулярів Антона Дяк. Вона щодня виконує по 160-163 проценти норми. Найкраще організовує роботу ланка цієї бригади, очолювана т. Солій. Вона виконує норму на 190 процентів.
 Високій продуктивності праці відбудівників сприяла підсобна бригада т. Петріва, яка безперебійно доставляє камінь і цеглу.
 Одночасно з кладкою стін теслярі бригадира т. Синишина готують перекриття і частини даху;бригада т. Андрусишина готує всі деталі водогінного устаткування вокзалу.
 27 лютого кладка стін була закінчена. Приступили до роботи плотники, бляхарі, водопроводчики, 28 лютого в роботу включаються пічники.
 Залізничникі станції Заліщики всіляко допомагають відбудівникам. Всі вільні від чергування працівники станції та члени їх родин вийшли на розчистку будівельної площадки.
	О. Нудьга.
	Редактор газети "Перемога".