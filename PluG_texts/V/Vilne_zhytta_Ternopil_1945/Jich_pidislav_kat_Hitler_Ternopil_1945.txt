Їх підіслав кат Гітлер
lcторія ще не знала такої ганебної зради, яку заподіяли українському народові жалюгідні недолюдки - українсько-німецькі 
націоналісти. Це навіть зрадою мало назвати. Бо вони ніколи не йшли з народом, не жили інтереса народних мас. Всі ці 
бандери, це перш за все куркульські недобитки, п'явки, що з насолодою ладні висотувати з трудящих піт і кров. Вони аж 
піняться та верещать про "самостійну Україну". І весь цей галас має на меті затуманити людям очі, одурачити легковажних 
мрійників і затягти їх у банди, на згубний шлях боротьби проти інтересів трудящих. Кожна чесна людина може легко 
розпізнати справжню суть цієї удаваної самостійності, цього демагогічного галасу. Про яку самостійну Україну вони базікають? 
Адже відомо, що український народ, при допомозі великого братнього російського народу, в наслідок Великої Жовтневої 
соціалістичної революції, в 1917 році вигнав із своєї землі експлуататорів-поміщиків і капіталістів і створив Українську 
радянську державу. Швидко розвивалася соціалістична республіка в сім'ї народів Радянського Союзу. Квітла її культура, 
буяло життя. Тим часом брати-укранці Галичини, Волині, Буковини, Закарпаття, одмежовані кордонами, терпіли національний 
гніт, воневірялися на поміщичій землі. Їхні діти не мали можливості вчитися, їх хист і здібності гинули 
пустоцвітом при битій дорозі. А так звані, "самостійні ідеологи" радіючи, що кордон хоч на час врятував їх від загибелі, 
принишкли, догоджали польським магнатам, тихенько прирізали собі земельку і з ласки польських колонізаторів у брудненьких 
своїх часописах оббріхували радянську владу. Цілком зрозуміло, що радянські закони наганяли їм смертельного жаху. За 
цими законами вся земля належить народові, який власними руками її обробляє. Радянський закон забороняє експлуатувати 
чужу працю, охороняє трудівника, дає йому повні права громадянина, оточує його загальною пошаною. Сталінська Конституція 
надає право дітям трудящих ycix національностей вчитися рідною мовою, здобувати вищу освіту. Соціалістичний принцип хто 
не працює, той не кидає цих "добродіїв" у холодний піт. Опам'ятавшись після доброго прочухана, якого завдав їм український 
народ в 1920 році, ці жовтоблакитні пройдисвіти, під крильцем польських імпералістів шукають собі хазяїна, який би зберіг 
їм панівне становище. Гітлерівська Німеччина шаленно розпалювала війну. Вона гарбала чужі землі, мов лялькові хатки, 
нищила незалежність держав Європи, а бандери і бульби оголосили фашистів захисниками "самостійної України", пішли до 
Гітлера приказчикувати. Усердно догоджали й догоджають своєму хазяїнові, щоб заслугувати тепленьке містечко і паразитичне 
життя на шиї в трудового люду. А щоб спантеличити народ, вони замаскувалися націоналізмом і закликали боротися "проти 
совітів". Що тут є національного?! Руді німці, споконвічні вороги всіх слов'янських народів, оголосивши себе вищою расою, 
прийшли на українську землю, грабували народне добро, вбивали людей, гвалтували жінок і дівчат, гнали на каторгу молодь, 
нищили всі культурні надбання народу. А "борці за самостійну" закликали знівечений народ покірно виконувати контингент, 
допомагати "великонімеччині", йти в німецьке військо. Якийсь миршавий німчик плюне тобі в вічі, вдарить по пиці, а 
ти мусиш кричати -"Хайль Гітлер!" І це іменувалося "самостійною, соборною і незалежною Україною". Чернона Армія - збройна 
сила Радянського Союзу - очистила українську землю від - фашистської нечисті. Відновилося радянське життя. Безповоротно 
позбулися "самостійні добродії" своїх маєтків, хуторів і батраків. Продажні собаки, заплямувавши себе народною кров'ю, 
втекли з німцями, щоб сховатися від розплати. Але Гітлерові непотрібні дармоїди. Він збирає весь цей зброд, що торгував 
своїм народом, дає їм зброю, приклеює українські ярлики і засилає тил Червоної Армії на бандитську діяльність. Про це 
красномовно розповідають самі колишні учасники укратвсько-німецьких націоналістичних банд.
Сеpriй Рабоконь, учасник банди, що прийшов з повиною, розказав: "Наша сотня (читай банда Д Л.) була сформована в німецькому 
тилу в Старо-Самбірському районі, Дрогобичської області, і там же ввійшла до складу куреня, на чолі якого стояв бандит 
під назвиськом "Різун". Сформуванням керували чотири німецьких офіцери. Потім банда Різуна перейшла в село Надольне, 
цього ж району, де містився обласний центр "УПА". Тут, пд керівництвом обласного провідника, що прибув із Берліна під 
кличкою "Ковальчук", комплектувалися банди "УПА" з поліцаїв і старост, що втекли від наступаючої Червоної Армії. Серед 
особового складу велася посилена пропаганда дружніх відносин з німцями і запеклої боротьби в тилу Червоної Армії проти 
радянської держави. В жовтні 1944 року німецьке командування передало для "УПА" на озброєння нашої банди, якою керував 
"Байда", один міномет і 120 мін, 2 гранатомети і 120 гранат, 9 кулеметів "Дехтярева" і 14 000 патронів, 5 автоматів і 
1000 патронів, одну гармату і 150 снарядів, 3 мішки цукру і 2 мішки сухарів. Інші сотні також одержали німецьке озброєння. 
В листопаді 1944 року всі банди перейшли лінію фронту біля містечка Турка і розійшлися по визначених німецьким командуванням 
місцях своєї диверсійної діяльності в тилу Червоної Армії". Курницький Роман, із села Розгадов, Зборівського району
розказав: "Відступаючи, німці взяли мене з фірою. У вересні 1944 року в німецькому тилу мене включили до складу куреня "УПА", 
на чолі якого стояв російський куркуль під кличкою "Ястреб". Він був одягнений у німецьку форму. Ястреб одержав від німецького 
командування один міномет, два гранатомети, 12 кулеметів, німецькі автомати, гвинтівки й гранати. Перед переходом лінії 
фронту нам наказали вести боротьбу проти Червоної Армії, начебто за Україну". В цієї жовтоблакитної погані хватає мерзенності 
виступати проти армії-визволительки, чиє ім'я виголошують усі волелюбні народи світу, як символ врятування від страхітливої 
фашистської неволі. Всі ці різуни, хмари, гамалії, бойки, шпаки, птахи та інші приречені злочинці, що не ждуть помилування за 
вчинені ними злодіяння, сховали справжнє своє обличчя під вигаданими, ярликами і продовжують служити німцям. Тільки 
тупоголовий дурень може вірити їхнім теревеням про національну боротьбу. Нічого спільного з нацією вони не мають. Це 
різнонаціональний зброд зрадників батьківщини, які вчинили найтяжчий злочин перед своїм народом, перейшли на службу до 
німців. Вбивство за наказом продажньої верхівки ОУН стало їхньою професією. Героїчна Червона Армія, разом з арміями наших 
союзників, добиває ворога на його ж землі. Фашистська Німеччина доживає лічені дні. Всі народи нашої неосяжної країни кують 
перемогу над ворогом. Визволена з фашистського полону Радянська Україна постала з руїн. Її могутня промисловість обрушує на 
голови фашистів свою смертоносну продукцію. Колгоспне селянство відновлює свою колишню славу. Возз'єднаний у єдиній 
радянській українській державі, весь український народ ратними і трудовими подвигами, мелодійною українською піснею славить 
велику сім'ю радянських народів і її творця - великого Сталіна. Війна наочно показала, чого варта самостійність окремих 
народів. Це переконливо свідчить доля народів Європи, поневолених фашистською Німеччиною без особливих труднощів. Але 
страхітлива гітлерівська воєнна машина виявилася неспроможною подолати об'єднані сили радянських республік. Тільки в дружній 
могутній багатонаціональній сім'ї вільних народів Союзу Радянських Соціалістичних Республік гарантований національний по 
формі і соціалістичний за змістом розвиток і державна незалежність всіх великих і малих народів. Сили Радянського Союзу 
невичерпні. В цьому переконався вже весь світ. I горе тим учасникам націоналістичних банд, що ще не схаменулися продовжують 
плентатися за приреченими фашистами. Народ знищить їх нещадно, якщо вони не покаються.