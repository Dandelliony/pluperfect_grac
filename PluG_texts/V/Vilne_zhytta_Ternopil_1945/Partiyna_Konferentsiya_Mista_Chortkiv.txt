Партійна конференція міста Чортків
4 - 5 лютого відбулася ІІ міська Чортківська партійна конференція.
Звітну доповідь про роботу міського комітеуу КП(б)У зробив тов. Компанець.
 — Минуло біля чотирьох років, — говорить доповідач, — від І до II конференції. Ці чотири роки можна поділити на три етапи: з 1940 по червень 1941 року — етап мирного швидкого розгортання господарського і культурного будівництва на визволених від польських поміщиків і капіталістів землях західних областей України; з червня 1941 по квітень 1944 року — час німецької окупації Чорткова; з квітня 1944 року — творча робота трудящих, визволених Червоною Армією, на відбудові народного господарства і культури міста.
Тов. Компанець дає характеристику кожного етапу. Швидкими темпами розвивалась перед війною промисловість і культура Чорткова. Відкрито було 4 середніх, 2 неповно-середніх і одна початкова школи, школа масових сільськогосподарських кадрів, два кінотеатри, музична школа і інші культурно-освітні установи. Мирне життя в повному його розквіті було перервано німецько-фашистськими бандитами. В перший же день свого вступу в Чортків гітлерівці підпалили будинок міської Ради й міськкому партії, забили десятки чоловік митних ні в чому не винних людей. А всього гітлерівці розстріляли і замучили 9.628 мешканців міста. Німецькі окупанти завдали шкоди народному господарству Чорткова на 154.644.000 карбованців.
На другий же день після визволення міста від фашистських окупантів, партійна організація почала організовувати трудящих на залікування тяжких ран Чорткова.
 — Непогано попрацювали, — говорить тов. Компанець, — ваші залізничники у фронтовій обстановці. За самовіддану працю Уряд нагородив машиністів Булюхіна, Волкова, Дудкина і Науменко орденами й медалями,і 58 чол. нагороджено значками Наркомату шляхів, 116 чол. одержали грошові премії.
Далі тов. Компанець наводить ряд прикладів героїчної роботи колективів депо, вагонної дільниці, дистанції зв’язку, відділків руху і паровозного господарства, керованих партійними організаціями. Далі тов. Компавець говорить про відродження промислових підприємств, культурно-освітних та побутових установ міста, про їхню роботу по виконанню своїх завдань.
 — За 7 місяців минулого року вся промисловість міста дала продукції на 1.088.392 карбованці, або 119 процентів плану. Відновлено роботу електростанції, водопостачання, відремонтовано приміщення культурно-освітних і лікувальних установ, 3 середніх, 2 неповно-середніх і однієї початкової школи, 2.655 квадратних метрів житлової площі. Для відбудови шкіл радянський уряд відпустив понад 350 тисяч карбованців, для лікувальних установ — понад 500 тисяч.
Головне місце в доповіді тов. Компанець відводить критиці недоліків роботи міськкому КП(б)У, первинних партоорганізацій та завданням на найближчий час. Промисловість будівельних матеріалів, міські промисловий та харчовий комбінати, а також міські торговельні організації працювали незадовільно. В цьому виявилась недостатня організаторська робота первинних парторганізацій і міського комітету КП(б)У.
Як показали звітно-виборні збори первинних парторганізацій міська партійна організація слабо організувала роботу по виконанню рішень ЦК ВКП(б) і листопадового пленуму ЦК КП(б)У про посилення політичної роботи серед населення. Особливо слабо велась ця робота серед молоді та інтелігенції.
 — Черговими заеданиями міської партійної організації є, — говорить тов. Компанець, — повне виконання постанов ЦК ВКП(б) від 27 вересня 1944 року „Про недоліки в політичній роботі серед населення західних областей УРСР“, ЦК КП(б)У „Про посилення боротьби з українсько-німецькими націоналістами" та листопадового пленуму ЦК КП(б)У.
В дебатах по доповіді тов. Компанця виступило 22 делегати. Кожен з них відзначав значну роботу партійної організації і піддав критиці недоліки міськкому КП(б)У, первинних парторганізацій, міської Ради та керівників окремих підприємств. Делегати т.т. Больботенко, Воробйова, Краснов, Кекіна та інші різко критикували роботу міської Ради та її комунального і торговельного відділів за неполадки в справі впорядкування міста і забезпечення населення хлібом та товарами широкого вжитку.
Слабу роботу міськкому КП(б)У з агітаторами, недостатнє керівництво політичною роботою серед населення відмічали делегати т. т. Німанський, Туманцев, Новіков.
ІІ міська партійна конференція визнала політичну лінію міськкому КП(б)У правильною, а практичну роботу задовільною.
По звітній доповіді конференція ухвалила розгорнуте рішення.
Делегати конференції з великим піднесенням ухвалили надіслати привітальні листи вождю більшовицької партії товаришеві Сталіну і його соратникові — керівникові більшовиків і радянського уряду України товаришеві Хрущову.
Таємним голосуванням делегати партконференції обрали пленум міського комітету КП(б)У та ревізійну комісію.
***
5 лютого відбувся перший пленум Чортківського міськкому КП(б)У. Пленум обрав бюро міського комітету в складі т.т. Компанець І. Д., Вакуленко П.А., Салов В. В., Урасов Г. Д., Костюк С. Г., Потрусаєв В. І., Соловей П. П. 
Першим секретарем міськкому КП(б)У обрано тов. Компания І. Д., третім секретарем — тов. Вакуленко П. А. та секретарем до кадрах — тов. Салова В. В.
