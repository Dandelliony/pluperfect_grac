Партійна хроніка
Днями Микулінський райком партії і райвиконком провели п’ятиденний семінар голів сільських Рад. Присутні на семінарі прослухали доповіді про практику керівництва сільрад сільським господарством, суспільний і державний устрій СРСР і УРСР, діловодство в сільських Радах, про санітарно - протиепідеміологічну роботу на селі, про державне забезпечення і матеріальну допомогу родинам військовослужбовців. 
Група доповідачів Тернопільського міськкому КП(б)У, до складу якої входять 9 чоловік —  працівників міського комітету комсомолу та відділу народної освіти, — в січні прочитала для населення міста 28 політичних доповідей і 6 лекцій. В цьому ж місяці в місті Тернопіль проведено 115 читок Звернення Уряду УРСР до населення західних областей України, якими охоплено 4.000 слухачів. 
