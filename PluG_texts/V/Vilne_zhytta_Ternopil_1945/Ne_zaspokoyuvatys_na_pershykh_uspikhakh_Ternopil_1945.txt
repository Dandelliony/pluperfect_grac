Не заспокоюватись на перших успіхах
Із звітно–виборних зборів парторганізації паровозного депо Чортків 
Дев'ятимісячний звітний період — яскравий час в житті парторганізації і всього колективу цього важливішого на залізниці депо. Комуністи–паровозники склали іспит на боєздатність, діючи в найтяжчих прифронтових умовах. 
В звіті секретаря партійного бюро т. Вестфаль про це сказано скупо і скромно: обслугували фронт, відбудували зруйноване все устаткування, утворили запас інструменту, виховали кваліфіковані кадри, що відстоюють своєму підприємству передове місце на залізниці. 
Кваліфіковані кадри масових професій, що складаються переважно з місцевого населення — найбільша заслуга комуністів депо і всієї парторганізації. Місцеве населення складає 80 процентів працюючих в депо. Серед робітників масових професій цей процент ще більший. Це покладало особливу відповідальність на парторганізацію за виконання рішень ЦК ВКП6) від 27 вересня і ЦК КП(б)У від 7 жовтня 1944 p. 
Більшість комуністів депо завоювали авторитет серед колективу в напружені, сповнені смертельної небезпеки дні, коли чортківські паровозники водили транспорти у фронтовій смузі, діяли пліч–о–пліч з наступаючою Червоною Армією. Вся залізниця знає фронтову роботу машиністів Булюхіна і Волкова, нагороджених орденами Червона Зірка, машиніста Черних, якому 63-pічний вік не перешкодив водити поїзди під бомбами, машиніста Фродова, що при нальоті ворожої авіації розвіз палаючі цистерни і врятував боєприпаси. За бойові заслуги 9 комуністів одержали наркомівські нагороди — нагрудні знаки і значки. 
3 29 членів і кандидатів партії 22 мали доручення з агітаційної і пропагандистської роботи. Більшість із них виконувала свої обов'язки сумлінно і вміло. У звіті т. Вестфаль відзначає роботу комуністів кращих агітаторів тт. Кулакова і Маркелова. Окремо він зупиняється на роботі інженера Лунєвої, що вміло пов'язує політичну агітацію з технічною пропагандою, відзначає діяльність безпартійного майстра т. Капранова, який проводить велику політичну роботу навколо кожного виробничого завдання, агітаційну роботу комсомолки Стройкової і інших. 
Партбюро систематично спрямовувало і організовувало політичну і масово–виробничу роботу. Особливо успішно в організовано технічне навчання, душею якого теж були комуністи. Завдання технічної підготовки робітників у гуртках і школах виконане на 140 процентів. Технічним навчанням охоплено понад три чверті колективу. Партбюро немало приділяло уваги організації і змісту технавчання. З його ініціативи навчання було перенесене на ранкові години, до початку роботи. Воно збагачується політмасовою роботою — читанням газет, бесідами, консультаціями, обміном стахановським досвідом. 
Все це вирішило успіх технічної підготовки кадрів, підвищило їх виробничу активність. Парторганізація зуміла підняти колектив на активну участь в соціалістичному змаганні. Особливу увагу приділялось масово–виробничій роботі з молоддю. В депо виховалась комсомольсько–молоднеча комплексна бригада по ремонту паровозів, вважається передовою на яка залізниці.
Кращим показником роботи партійної організації за зв1тний період є те, що майже половина колективу депо–стахановці й ударники, колектив виконує норми на 135-140 процентів. Депо з місяця в місяць перевиконує плани промивального і підйомного ремонту паровозів. В змаганні до Дня залізничника паровозники міста Чортків випустили понад план з промивки 30 паровозів. В переджовтневому змаганні депо завоюло перше місце на залізниці. Успішна робота колективу була відзначена в листопадовому наказі наркома шляхів сполучення. 
Звітно-виборні збори організації депо Чортків відбулися в особливо напружений і вирішальний період роботи радянського залізничного транспорту, перед яким Державний Комітет Оборони в четверту воєнну зиму ставить нові підвищені завдання. Виступи комуністів по звіту секретаря партійного бюро свідчать про їх усвідомлення гостроти моменту. Вони викрили тіневі сторони успіхів в роботі депо, різко критикували прояви заспокоєння і самовдоволення керівників депо, що привели до послаблення трудової і технологічної дисципліни, зниження якості ремонту паровозів і втрати в грудні колективом першого місця на залізниці. 
 — Наша поразка в грудні пояснюється не лише нестачею електроенергії. Причина її
перш за все 
послабленні політично–масової роботи, — заявив на зборах комуніст тов. Шишков. — Кількісно ми ніби не знизили показників, але інші депо пішли вперед, ми посіли третє місце на залізниці після тернопільських паровозників, — говорить він.
Машиніст тов. Смоляніков звернув увагу зборів на послаблення політичної роботи серед паровозних бригад, які тимчасово працюють на ремонті. 
Комуністи Тітов і Толмачов різко критикували партійне бю ро і тов. Вестфаль за незадовільне керівництво місцевим комітетом профспілки, за слабість профроботи, а також і агітації серед жителів залізничного селища. 
В поясненні недоліків політичної роботи і виробничої діяльносі всі промовці були однієї думки, яку чітко висловив машиніст тов. Смоляніков: 
 — Більшість комуністів останнього часу послабила роботу над собою не вивчають твори класиків марксизму–ленінізму, історію партії. Виправдовуємося нестачею часу і помилково надіємося, що і далі успішно працюватимемо старим ідейно–теоретичним багажем. 
Перед депо Чортків — нові складні завдання. Вони полягають тому, щоб підготувати колектив до переходу на збільшений паровозний парк, до запровадження гарячого промивання паровозів, забезпечення перевезень при суворому режимі економії палива, впровадження технічної культури в ремонт і підвищення якісних показників. 
В постанові збори правильно відзначили, що парторганізація депо не може вирішити цих питань без піднесення політично–масової роботи на вищий ступінь і посилення ідейно–теоретичного посилення комуністів. Ці завдання партійна організація депо мусить виконати. Депо повинно ліквідувати тимчасове відстанню, повернути свою втрачену першість. 
