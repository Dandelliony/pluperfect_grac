Молодь західних областей України проявляє великий інтерес до правдивого більшовицького слова. Вона хоче знати про життя великого Радянського Союзу, про його міжнародне становище, про героїчну боротьбу нашого народу проти німецько-фашистських загарбників і вбивць. Зокрема треба розкрити перед нашою молоддю всеогидливе обличчя українсько-німецьких націоналістів — помічників кривавого Гітлера.
Справу виховання молоді комуністична партія довірила ленінсько-сталінському комсомолу, але „для того, щоб бути ватажком мас молоді, — говорив товариш Жданов на пленумі ЦК ВЛКСМ, присвяченому 20-ти річчю комсомолу, — комсомольський актив повинен жити і працювати разом з молоддю, з її життям, роботою, розвагами, труднощами, горем і радощами".
На жаль, не весь комсомольський актив піклується про такий тісний контакт з широкими масами молоді. Так, наприклад, в Теребовлянському районі мало приділяють уваги роботі з молоддю, недивлячись на те, що в районі є районний клуб, кінотеатр, 15 сільських клубів, 4 хати-читальні. В районному клубі мало проводиться лекцій, читок, бесід. В хатах-читальнях і в клубах сіл району теж не розгорнуто цієї роботи. З завідуючими клубів, хат-читалень не провадиться нарад, семінарів. В роботу культурно-освітніх установ мало залучають сільську інтелігенцію, зокрема вчителів.
Керівники Теребовлянського райкому комсомолу надто мало цікавляться роботою клубів, хат-читалень, не подають їм практичної допомоги.
Є різні методи політико-виховавчої і культурно-масової роботи: вечори самодіяльності, концерти, літературні диспути, вечори запитань і відповідей, лекції, доповіді, зустрічі зі знатними людьми, їх оповідання про те, якими ділами вони прославили свої імена, оповідання земляків про їх героічні подвиги на фронтах боротьби з німецькими загарбниками, гуртки по вивченню книги товариша Сталіна „Про Велику Вітчизняну війну Радянського Союзу", бесіди по творах класиків світової літератури і багато іншого. Всі ці форми виховання- молоді повинні бути використаними в роботі наших комсомольських організацій. Не замикатися в рамки внутрішньо-спілкової комсомольської роботи, не відмежовуватися від молоді — в цьому головне.
Велика і відповідальна робота в справі виховання молоді покладається на вчителів. До них повинні частіше звертатися комсомольські працівники за порадою і допомогою. Вчитель завжди допоможе зробити цікаву доповідь, провести бесіду про новини науки і техніки та інше.
Лише тоді, коли комсомольські організації будуть повсякденно працювати з молоддю, керувати її політичною активністю, будуть її вчити і виховувати, — тільки тоді комсомольські організації зможуть успішно здійснити свою почесну роль — вожака нашої радянської молоді.
І. Янківський.
