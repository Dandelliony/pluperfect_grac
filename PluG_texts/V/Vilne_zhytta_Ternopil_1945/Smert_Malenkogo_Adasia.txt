	Смерть маленького Адася
 Кожна мати проводе не одну безсонну ніч, охороняючи спокійний сон своєї дитини. Але маленький Адась часто довго не спав. В дитячій голівці роїлись тривожні думки, від якиї стигла кров у жилах, тремтіло все тіло:
 "Чи не прийдуть зі зброєю чюжі, страшні дядьки, які вже багато забили в селі людей в такі темні ночі?". Після кожного вбивства палала мирна оселя, освітлюючи приникле, завмерле село. Адась від таких думок щільніше тиснувся до матусі і засипав тяжким сном.
 Однієї ночі восьмирічний Адась був сполоханий страшним гуркотом і брязком скла з розбитих вікон. З жахом схопилася з ліжка Марія Оседець - мати Адася. Пригортаючи до себе синочка, стала за дверима в кутку сіней. По хаті дзижчали кулі в різних напрямках. Хтось ламав діері.
 Нещасна мати не знала, куди подітись з дитиною, де шекати порятунку. Зламані двері впали. До хати вскочила зграя озброєних бандитів-бандерівців і шукала її по всіх кутках.
 Влучила хвилину, вибігла на подвір'я. "Мамочко, мені страшно. Ці бандерівці заб'ють нас. Я побіжу і сховаюсь в горосі", - крізь сльози, тремтячим голосом говорив Адась. - "Біжи, синку, хоч би ти залишився живий, біжи, дитинко!" - і востаннє поцілувала сина.
 Хлопчик сховався в грядках гороху. За ним уже бігли, свистіли в повітрі кулі, вже чути близький голос бандитів, що переслідували свою жертву.
 - Ось він!... - почув над головою Адась хриплий голос п'яного бандерівця. В цю хвилину куля дітовбивці увірвала життя восьмирічного хлопчика.
 Адась лежав серед зелених стрючків, які він так любив. Легкий вітерець перегортав шовковисте біле волосся на голові, а з виска по личку збігла червоним струмочком гаряча дитяча кров.
 Мов величезна свічка палали хата і стайня. З двору бандити повели корову і теля. Загинуло все, що наживалося довгі роки кривавим потом і мозолистими руками.
 А де ж нещасна мати? Поцілувавши сина, Марія, мов навіжена, в одній сорочці тікає від переслідування невблаганної смерті. Гудуть навколо смертоносні кулі-джмілі, а вона біжить. Ноги, мов підкошені, обважнілі, не слухаються. Кров тяжким молотом б'є в виски. А думка одна: " Хоч би врятуватися". Та сили втекти немає. Уже хтосб доганяє, чути важке дихання і раптом важкий удар по голові звалив її на землю. Їй стало легко, легко... Бандерівець бив ножем в серце, в боки, по голові, смакуючи свіжою кров'ю своєї жертви. Марія затихла. Десь на селі вили сполохані собаки. В повітрі пахло свіжою кров'ю і згарищем пожежі.
		Г. Васильченко