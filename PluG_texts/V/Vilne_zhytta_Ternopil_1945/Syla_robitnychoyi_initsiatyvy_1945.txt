До війни наша МТС мала 80 тракторів. Німці зруйнували станцію. В тяжкі дні німецької окупації селяни не втрачали віру на своє визволення, мріяли про повернення сталевого коня.
Наш тракторист - стахановець т. Сайгін перед приходом німців сховав трактор ХТЗ, розібрав його і, старанно вгорнувши деталі, закопав у землю. Тепер він сам зібрав цього трактора і сам на ньому працює.
Робітники нашої МТС зібрали по району тракторні деталі – там блок, там вал тощо і своїми руками склали 7 тракторів. Вже торік МТС обслужила 785 безкінних господарств.
Без затрат державних коштів ми побудували і приміщення станції.
З ініціативи слюсаря т. Зими у нас широко налагоджено виготовлення різних запчастин, в тому числі і таких складних, як відстойники, які ми відливаємо разом з тройниками. Тов. Зима зробив таких деталей на 2 тисячі карбованців, а МТС в цілому — на 4 тисячі карбованців.
Наші трактористи і слюсарі – бойовий народ. Особливо добре працює тракторист т. Манайга, виконуючи по 2 норми. Коваль т. Бондарчук готує лемехи, виготовляє і ремонтує різний реманент. Він виконує норму на 130 процентів. У вільний від роботи час наші робітники беруть участь у боротьбі з бандерівськими бандами, витягуючи цих щурів з найглибших нор.
