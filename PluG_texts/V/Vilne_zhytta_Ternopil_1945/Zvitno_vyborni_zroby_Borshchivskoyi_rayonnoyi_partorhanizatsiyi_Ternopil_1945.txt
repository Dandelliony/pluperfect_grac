Звітно–виборні зроби Борщівської районної парторганізації
Доповідь секретаря райкому КП(б)У на звітно виборних зборах районної парторганізації — це звіт про роботу не лише районного комітету, не лише кожної первинної парторганізації, а й кожного комуніста зокрема. В досягненнях району, що за 9 місяців після вигнання німецьких окупантів звівся на ноги, комуніст бачить результати своєї напруженої праці. В недоліках і промахах парторганізації, комуніст бачить власні недоліки і промахи. Тому то так уважно була заслухана доповідь секретаря райкому КП(б)У тов. Сороки і так активно обговорювалась вона комуністами. 
Партійна організація Борщівського району почала свою роботу в квітні минулого року. Керуючись постановою ЦК ВКП(б) і Ради Народних Комісарів СРСР про невідкладні заходи по відбудові народного господарства в районах, визволених від німецько–фашистських загарбників, комуністи на чолі з райкомом КП(б)У з енергією, властивою більшовикам, взялися за відновлення органів радянської влади в селах, за відбудову культурних закладів, машинно–тракторної станції, промислових промисловий підприємств. В кожному селі стала працювати сільська Рада, виріс актив навколо неї, створені комісії: земельні, фінансові, шляхові. 186 бідняцьких господарств добровільно об'єдналися в 8 колгоспах. Селяни одержали 3000 гектарів землі, відібраної у них гітлерівцями. Відкрилися школи, клуби, хати–читальні. На 10 днів раніше строку стала до ладу тютюнова фабрика. В строк відремонтовано спиртові заводи. Відновив роботу районний комбінат. 
Сільські Ради за допомогою комуністів організували селян на своєчасне проведення всіх польових робіт, на дострокове виконаная планів державних поставок сільськогосподарських продуктів. 
Доповідач і комуністи, що виступили на зборах, відмічали роботу комуністів тт. Салівона, Гудзь, Єрмачок. Відміна їх роботи від інших полягає в тому, що вони краще за всіх зуміли поєднати організаційне керівництво з політико–виховною роботою серед мас. В селах, де працюють ці товариші, були створені міцні колективи агітаторів, які і словом більшовицької правди, і особистим прикладом вели за собою селян на виконання всіх державних завдань. Так, директор Мушкатівської МТС тов. Гудзь сполученням організаційної і політичної роботи домігся того, що МТС першою в області вивершила ремонт тракторів і сільськогосподарського реманенту, а тепер успішно ремонтує молотільні агрегати та збиральні машини. 
На звітно-виборних зборах яскраво була відображена вся багатогранна діяльність партійної організації з її позитивними сторонами й недоліками. На зборах виступило 17 чоловік
Більшість з них цілком справедливо критикували райком і первинні парторганізації за неприпустиме послаблення політичної роботи серед населення протягом останніх двох місяців.
Комуністи тт. Золотько, Лебедєв, Козлов, Єрмачок, Супрун, Гончаров відзначили, що партійний кабінет і відділ пропаганди та агітації райкому КП(б)У перестали працювати з агітаторами. За два місяці не було проведено жодного семінару чи наради. 
 — Райком економив кошти, асигновані на політичну роботу, а в той же час парткабінет досі як слід не обладнаний, в ньому не вистачає політичної літератури для агітаторів, – заявив секретар первинної парторганізації військкомату тов. Потапенко. 
 — Наші агітатори, — говорить тов. Золотько, — мало розповідають населенню про закони радянської влади і, зокрема, про основний закон — Сталінську Конституцію. Недостатньо роз'яснюємо ми і політичний документ — Звернення Уряду УРСР до населення західних областей України.
Одним з найбільших недоліків райкому партії була слаба робота з інтелігенцією. Ні 3борів інтелігенції, ні кваліфікованих політичних лекцій і доповідей для неї райком не організував. Про матеріально–побутові умови інтелігенції також не було проявлено достатнього піклування. 
Районний комітет КП(б)У |не приділяв достатньої уваги роботі первинних партійних організацій. В результаті цього в первинній парторганізації райвиконкому, наприклад, збори не проводились. Комуністи т. т. Далеко і Куліченко не працюють над підвищенням свого ідейно–політичного рівня. Гурток по вивченню книги товариша Сталіна "Про велику Вітчизняну війну Радянського Союзу" не працює. Парторга нізація райвиконкому не боролась за трудову дисципліну в відділах виконкому. 
Багато говорили комуністи про незадовільну роботу міської Ради та її комунального відділу. Районний центр Борщів досі не приведено в належний санітарний порядок. Ремонт житлових будинків проводиться надто повільно. 
3 промовою на зборах виступив секретар обкому КП(б)У тов. Мужицький. Вказавши на ряд недоліків, він звернув увагу комуністів на найголовніші завдання парторганізації району найближчий в час. 
Звітно–виборні збори визнали політичну лінію, яку проводив райком КП(б)У правильною, а практичну роботу задовільною. Таємним голосуванням збори обрали райком КП(б)У та ревізійну комісію. До складу райкому обрані т. т. Маєвський,Тищенко, Гринь, Золотько, Хомутець, Козлов, Циганець. 
