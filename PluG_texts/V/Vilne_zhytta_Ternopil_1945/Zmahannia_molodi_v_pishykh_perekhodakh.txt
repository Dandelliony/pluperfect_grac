Змагання молоді в піших переходах 
З 25 січня цього року по містах і селах Тернопільської області проходить крос по піших переходах на швидкість.
Завдання змагань — провести по 25 районах крос і підготовити кращі команди районів для обласних і республіканських змагань. 
В м. Чорткові були проведені такі переходи 25 січня на дистанцію: для жінок — на 5 кілометрів, для чоловіків — на 8 км. 
У змаганнях взяли участь 11 чоловічих і 7 жіночих команд. 
Перше місце зайняла жіноча команда комсомольської організації обласного управління НКДБ в складі т. т. Марахтанової, Пилюкової, Голикової, які пройшли 5 кілометрів за 36 хвилин. Друге місце зайняла команда комсомольської організації облвиконкому в складі т. т. Ткаченка, Пичик, Терянник, Винник з результатом 36 хвилин 45 секунд. Третє місце зайняла команда педшколи. Серед чоловічих команд зайняли перше місце — команда педшколи (капітан т. Кузь), яка пройшла 8 кілометрів за 48 хвилин, друге місце — команда педшколи (капітан т. Туз) з результатом — 48 хвилин 30 секунд, 3 місце — команда педшколи ( капітан т. Беднаровський). 
