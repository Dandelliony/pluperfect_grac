Лунає пісня про щастя визволеного народу
	Після визволення Копичинців з німецького-фашистської неволі тут знову на повний голос зазвучали українські пісні й музика. З кожним днем набуває все більшої масовості художня самодіяльність міста й району, організуючим центром якої став наш районний будинок культури.
	Керує роботою здібний масовик і організатор тов. Побігущий. Він утворив міцний культактив і, опираючись на нього, зумів добре організувати масову художню самодіяльність. Це дало можливість Копичинському будинку культури завоювати першість на обласній олімпіаді художньої самодіяльності.
	Працівники нашого будинку культури заслужено гордяться своїм джаз-оркестром. Він користується великою популярністю в усьому Копичинському районі. На республіканській олімпіаді художньої самодіяльності в Києві наш джаз-оркестр зайняв друге місце на Україні. Всі наші 13 учасників республіканської олімпіади премійовані. Добре працює і хоровий гурток. Силами музичного і хорового гуртків дано вже багато хороших концертів для населення райцентру і в госпіталях для поранених бійців та офіцерів Червоної Армії. Велику допомогу працівники Копичинського районного будинку культури подають клубам і хатам – читальням у розгортанні художньої самодіяльності в селах району.
	Будинок культури не обмежує свою діяльність не обмежує свою діяльність гуртковою роботою. Керівництво його приділяє велику увагу масово- політичній роботі. При будинку працює лекторська група. В ній бере участь інтелігенція міста. Лекторською групою прочитані в будинку лекції: „Герої Краснодону“, „Зоя Космодем’янська“, „Життя і діяльність Крилова“ та інші.
А. Гаджула
