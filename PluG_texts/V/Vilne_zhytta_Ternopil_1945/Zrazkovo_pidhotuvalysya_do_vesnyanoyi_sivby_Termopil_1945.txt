Зразково підготувалися до весняної сівби
Від успішного проведення ремонту сільськогосподарських машин і реманенту, від своєчасної підготовки високоякісного насіння, підготовки кадрів, організації супряг для взаємодопомоги залежатиме успіх у проведенні весняної сівби. 
Редакція одержує багато листів від робселькорів про те, що передові колективи шинно–тракторних станцій вже вивершили повністю ремонт тракторів і причіпного інвентаря і приступили до підготовки збиральних машин. Водночас, ряд МТС організували підготовку кадрів трактористів, бригадирів тракторних бригад, слюсарів, тощо. 
Геленківська МТС, як повідомляє старший агроном тов. Прядко, за планом повинна була відремонтувати в IV кварталі минулого року 28,6 проценти, а в I кварталі цього року — 71,4 проценти тракторів. На 1 січня колектив МТС відремонтував 85,7 процентів всього тракторного парку. Отже, план IV кварталу виконано на 300 процентів. 
В цей же час ремонтники повністю підготували до роботи плуги, сівалки, лущільники, культиватори, борони, кінні граблі, сінокосарки. Зараз ремонтуються молотарки та жатки. На ремонті відзначилися коваль тов. Беднарчук, слюсар тов. Зима, токар тов. Сташків та тесляр тов. Урбан, які виконують виробниче завдання на 125 — 165 процентів. 
Річний план ремонту тракторів виконали Білобожницька, Мушкатівська, Колодіївська, Загаєцька, Чортківська, Копичинська і ряд інших машинно–тракторних станцій. 
Старший агроном Копичинської МТС тов. Захарченко розповідає в своєму листі: "Старший механік Ільченко розробив графік ремонту. Тов. Ільченко разом з ремонтниками виготовив запасних частин до тракторів. В результаті старанної праці всього колективу МТС на 1 січня були підготовлені до роботи всі трактори, 6 тракторних плугів, культиватори, сівалки, борони. Тепер бригада ремонтників випускає з ремонту понад план сьомий тракторний п'ятикорпусний плуг. При МТС організовано підготовку 27 трактористів, 3-х бригадирів тракторних бригад і 1 ремонтника ". 
В чому секрет успіху передових МТС? Роботу передовиків добре проаналізував у своїй статті голова обкому спілки працівників МТС і земельних органів. тов Пасічник. Він пише: 
"В тих машинно–тракторних станціях, де профспілкові організації розгорнули свою роботу рука об руку з директором, організували соціалістичне змагання і політично–масову роботу серед ремонтників, де дбають за покращення побутових умов трудящих — там річний план ремонту тракторів давно вже виконано. В Білобожницькій МТС, наприклад, голова робіткому тов. Кулик разом з профспілковим активом очолив соціалістичне змагання робітників. Тут обговорили звернення колективу Старобешівської МТС і кожен робітник взяв на себе підвищені зобов'язання. Робітком і директор МТС ознайомили робітників з графіком ремонту і виробничими нормами. Часто проводять виробничі наради, на яких підводяться підсумки соціалістичного змагання. В кінці кожного робочого дня в короткій бесіді директор або голова робіткому розповідають про результати роботи за день. 
Стінна газета профорганізації регулярно висвітлює хід соціалістичного змагання і розповідає про досвід роботи стахановців. Серед робітників машинно–тракторної станції організовано гурток по вивченню книги товариша Сталіна "Про велику Вітчизняну війну Радянського Союзу". Мудрі слова вождя вдохновляють колектив МТС на трудові подвиги. 
Відставання в ремонті таких МТС, як Гнилицька, Тростянецька, Мшанецька, — пише далі тов. Пасічник, — тільки можна пояснити тим, що тут ні профспілкові організації, ні директори МТС не приділили належної уваги організації праці, соціалістичному змаганню і політичній роботі серед робітників. Профспілкова робота тут взагоні" 
На повний хід розгорнулась підготовка до весни в Микулинському районі. Завідуючий районним земельним відділом тов. Заіка повідомляє, що в селах району працюють 46 зерноочисних пунктів і 21 кузня. На 15 січня було вже очищено селянам понад 1.000 центнерів насіння, відремонтовано 1.333 плуги, 2.095 борін, 436 культиваторів, 29 сівалок, 504 вози. Організовано 353 супряги. Коваль села Людвиківка тов. Вакалець Йосип Антонович та коваль села Мишковиці Процький Йосип закінчили повністю ремонт реманенту селянам . В нашому районі треба буде посадити 1.900 гектарів картоплі. Щоб повністю забезпечити всі села посадковим матеріалом, ми організували заготівлю додаткового посадкового матеріалу з верхівок харчової картоплі. 3 метою подання допомоги селянам в заготівлі верхівок картоплі, в збереженні і посадці їх, райземвідділ виділив фахівців–агрономів. 3 агровиконавцями сільських Рад райземвідділ провів дві агронаради. Крім того, в 5 селах проводимо кущові семінари агровиконавців. На нарадах і семінарах ми ознайомлюємо їх з агротехнічними вимогами на сівбі, як використовувати добрива та очищати насіння, тощо. 
