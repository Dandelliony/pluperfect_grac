Посилюємо допомогу фронтові
Трудящі Гусятиуського району з великим піднесенням зустріли рішення Кримської конференції трьох Союзних Держав. В райцентрі і в селах району проходить жваве обговорення цього історичного документу. Натхненні перемогами радянський військ на фронті й результатами роботи Кримської конференції, селяни, робітники та інтелігенція широко розгорнули підготовку до XXVII роковин Червоної Армії. Цю підготовку вони спрямовують на дальше посилення допомоги своїй визволительці в її героїчній боротьбі за остаточну перемогу над гітлерівською Німеччиною.
В селах, на підприємствах і в установах проходить збір грошей і хліба для дітей-сиріт та інвалідів Вітчизняної війни. Найкраще проходить збір грошей та хліба в селі Личковці, де головою сільради тов. Фірман. Тут за кілька днів зібрали 1.450 крб. та понад 20 пудів хліба. В селі Гусятин (голова сільради товариш Кшенов) зібрали 1.475 карбованців та 25 пудів зерна. Успішно проходить ця робота і в селі Суходіл, де головою сільради працює тов. Бобров. Колектив районної Ради депутатів трудящих зібрав 500 карбованців, райземвідділу — 562 крб., заготзерно — 423 карбованці.
Всього по району за перші дні надійшло понад 9.000 крб. грішми і 100 пудів зерна. Збір коштів і хліба триває.
Підготовка до 27 роковин Червоної Армії позначається в усьому. Прикрашуються клуби, хати-читальні.
Готуються до випуску спеціальні номери стінних газет, фотомонтажі, в яких буде показано героїчну боротьбу Червоної Армії з німецькими загарбниками і самовіддану працю радянських людей в тилу. Відділ пропаганди та агітації райкому КП(б)У провів інструктивний семінар з керівниками агітколективів, які повинні роз’їхатися по селах, щоб про вести серед селян доповіді та бесіди про 27 роковини Червоної,Армії та героїчну боротьбу на фронтах Вітчизняної війни. 
М. Голубенко.
 
