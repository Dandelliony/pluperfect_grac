	Радянська жінка - рівноправний громадянин своєї країни
 Четвертий раз радянські жінки відзначають Міжнародний жіночий день - 8 березня в умовах Вітчизняної війни СРСР проти гітлерівської Німеччини. В цьому році жінки нашої країни святкують Міжнародний жіночий день в обставинах історичних перемог Червоної Армії. Доблесні радянські воїни вигнали німецько-фашистських загарбників за межі нашої Батьківщини й громлять тепер ворога на його власній землі.
	Відзначаючи сьогодні Міжнародний жіночий день, радянські жінки заслужено гордяться тим, що у величних перемогах радянської зброї є немала доля й їх зусиль. Радянські жінки, замінивши своїх чоловіків, батьків, синів і братів, не покладаючи рук, працюють на заводах і фабриках, на колгоспних і радгоспних полях, в установах і наукових закладах. Своєю самовідданою працею вони допомагають Червоній Армії громити ненависного ворога. В період Вітчизняної війни наші жінки виносять основний тягар праці в промисловості, на транспорті й у сільському господарстві. Своїми трудовими подвигами вони забезпечують безперебійне постачання Червоній Армії озброєння, боєприпасів, спорядження і продовольства.
	Радянські-жінки матері виростили доблесних воїнів, Мужністю, геройством, відвагою і бойовою майстерністю яких дивується весь світ. Жінки-матері виховують підростаюче покоління в дусі любові до праці й знання, в дусі безмежної відданості своїй радянській Батьківщині. Встпновлення в нашій країні звання "Мати-героіня", ордена "Материнська слава" і "Медалі материнства" ще вище піднесло в Радянському Союзі почесну роль матері.
	Радянські жінки, з честю виконують свої обов'язки перед Батьківщиною. В дні Вітчизняної війни вони виявилися гідними своїх чоловіків, батьків, синів і братів. Багато наших жінок зі зброєю в руках героічно б'ються з ворогом. Тисячі жінок-фронтовиків нагороджені орденами й медалями. кращим з них присвоєно звання Героя Радянського Союзу.
	"Трудова і військова доблесть радянської жінки, - говориться в постанові ЦК ВКП(б) про Міжнародний жіночий день - 8 березня, - її стійкість, бойовий дух, уміння мужньо переборювати всі труднощі війни мають своїм джерелом палкий радянський патріотизм, глибоку відданість і вірність радянській Батьківщині. У Вітчизняній війні радянські жінки захищають свою рідну владу, яка дала їм свободу, всі політичні права, можливість для творчої праці й щасливого материнства".
	Жінка в СРСР користується всіма правами на рівні з чоловіком. Вона - повноправний громадянин своєї країни. Радянська жінка бере активну участь в усьому економічному і політичному житті країни. За роки радянської влади жінка в СРСР зробила величезний крок впред у своєму культурному розвиткові. Канули в минуле неписемність і відсталість, подвійне рабство трудящої жінки - її залежність від експлуататорів, з одного боку, і залежність від свого чоловіка, з другого боку. Наріві з чоловіками жінки в нас тепер працюють в усіх галузях господарства, культури й науки.
	 Один з найбільш яскравих показників зрослої активності радянських жінок - це їх участь в державних органах влади. 226 жінок обрано депутатами Верховної Ради СРСР, 884 - депутатами Верховних Рад союзних республік, 558 - депутатами Верховних Рад автономних республік і понад півміліона - депутатами місцевих Рад депутатів трудящих.
	1329 жінок працюють депутатами обласної, районних, міських, сільських Рад депутатів трудящих в нашій Тернопільській області. В роботі постійнодіючих комісій місцевих Рад області беруть активну участь 12.142 жінки. 147 жінок працюють головами і секретарями сільських Рад депутатів трудящих. Багато з них показали себе умілими керівниками, Здібними організаторами і вожаками мас.
	Заслуженою повагою користується в Чортківському районі голова виконкому Нагірянської сільської Ради депутатів трудящих Оксана Данилівна Ружицька. Вона утворила навколо сільради міцний актив і, опираючись на його, розгорнула серед селян велику організаційну і виховну роботу. Село Нагірянка одним з перших в Чортківському районі достроково виконало всі державні зобов'язання, своєчасно провело сівбу озимини і оранку на зяб, успішно готується до весняної посівної кампанії.
	По-більшовицькому керує селом голова виконкому Товстенської сільської Ради депутатів трудящих, Товстенського району, Марія Михайлівна Могилюк. Село Товсте посідає перше місце в районі у проведенні всіх господарсько-політичних кампаній. Товстенсько сільрада завоювала першість у соціалістичному змаганні сільських Рад. Вона тримає перехідний Червоний прапор Товстенської районної Ради депутатів трудящих.
	Кращі зразки у боротьбі за найшвидшу відбудову господарства і культури, зруйнованих німецькими загарбниками, за невпенне посилення допомоги фронтові подає в Теребовлянському районі Семенівська сільрада, якою керує Ганна Іванівна Сороцька.
	Сотні жінок Тернопільщини подають високі зразки самовідданої праці на транспорті, в промислових підприємствах, в сільському господарстві, в радянських установах і культурно-побутових закладах. Серед них передусім слід відзначити знатних залізничниць на станції Чортків: заступника начальника відділку руху тов. Ісхакову і майстра комплексної молодіжної зміни тов. Цеплакову.
	Своїми трудовими і бойовими подвигами в тилу і на фронті радянські патріотки пліч-о-пліч з своїми чоловіками, батьками, синами і братами відстояли від німецько-фашистської розбійницької навали свободу, незалежність і честь своєї Батьківщини. І сьогодні, відзначаючи Міжнародний жіночий день - 8 березня, вони ще раз продемонструють свою безмежну відданість і любов до Батьківщини, до великого вождя і вчителя радянського народу товариша Сталіна, свою незламну волю у боротьбі за повну і остаточну перемогу над ненависним ворогом. 
		Марія Кекіна.
		Секретар виконкому Тернопільської обласної Ради депутатів трудящих.