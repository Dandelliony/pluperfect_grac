Галузеві збори партійно-господарського активу
З 20 лютого при обласних керівних органах держпромисловості і промислової кооперації проводяться збори партійно-господарського активу по підсумках 1944 господарського року і завданнях на 1945 рік.
Особливо активно пройшли збори активу Тернопільського спиртотресту. З них брало участь 135 командирів і стахановців від усіх групоуправлінь області. В дебатах по доповіді директора спиртотресту т. Ступака виступило 19 чоловік. Спиртова промисловість області на 183,3 проценти виконала державний план відбудови заводів і на 143,2 проценти завдання по введенню в експлуатацію потужностей. План випуску спирту в 1944 р. перевиконано на 7,8 проценти. Перевиконані і якісні показники. З тонни сировини вироблено продукції на 0,3 проценти більше, ніж належить по нормі і заощаджено 1,5 проценти палива. Однак, ряд групоуправлінь свої плани не виконали, зокрема Заліщицька група, Струсівська, Бучачська, Чортківська. Не витримані ними і державні завдання по якості продукції.
На зборах всебічно обговорено основне завдання 1946 року — досягнення довоєнної потужності спиртової промисловості області за рахунок відбудови нових заводів і збільшення продукції існуючих.
Директор Теребовлянської групи спиртзаводів — т. Пекар, Чортківської — т. Бересток та інші гостро критикували апарат облтресту за прояви канцелярсько - бюрократичного керівництва заводами, особливо по матеріально-технічному постачанню технічній консультації.
Про досвід виховання кваліфікованих кадрів на зборах докладно розповів т. Савицький — керівник Борщівського групоуправління. Надзвичайно цінними щодо обміну досвідом стахановського руху були виступи т. Мельника — кочегара Козлівської групи заводів, який домагається економії на всіх видах палива, виступи т. Замчалова — директора Копичинського групоуправління про використання місцевих ресурсів і виробничу ініціативу, виступ технічного керівника цієї групи заводів т. Калинського та інших.
Пропозиції господарського активу запропоновані до виконання наказом директора облспиртотресту.
Менш активно пройшли збори активу підприємств управління промисловості будівельних матеріалів.
У виступах керівники груп заводів — Чортківської — т. Мушинський, Бережанської — т. Мінько та інші піддали гострій критиці неповороткість обласного управління щодо фінансування заводів і подання їм допомоги кадрами інженерно-техрічних і особливо бухгалтерських працівників.
Підприємства будматеріалів перевиконали програму випуску продукції в 1944 р., однак до нового виробничого сезону готуються вкрай незадовільно, особливо по Тернопільській групі заводів, яка покликана працювати безпосередньо на задоволення потреб відбудови обласного центру.
З 26 січня розпочалися збори господарського активу підприємств облліспромспілки, розпочинаються збори активу підприємств облпромради та інших галузів.
