Після напружених місяців підготовної роботи тепер можна сказати, що підгайчани готові успішно впоратись їз завданнями весняної посівної кампанії. Повністю засипано очищеним зерном насінневий фонд в 18.800 центнерів. Перевірка показала, що селянські господарства мають, за рідкісним винятком, відремонтований і полагоджений реманент.
Особливо старанно попрацювали селянини села Юстинівка. Там зраазково відремонтовано всі 80 плугів та 180 залізних і дерев'яних борін. Перевиконано план вивезення гною, якого є на полях уже 1567 фір, або 780 тонн.
Вмілими організаторами готування до сівби показали себе наші агровиконавці. Серед них особливою енергією відзначається агровиконавець села Носіївка Володимир Вистенко. Йому тепер селяни вдячні за те, що на поготові у них 1.206 центнерів добірного очищеного насіння, якого більше ніж досить, щоб засіяти усю землю селян. Цілком готові до роботи і всі плуги та борони.
На 487 господарств села нараховується 113 безкінних. Кожне з них прикріплене до супряг, яких організовано у селі 89. Настрій у селян такий, що в біді безкінних вони не залишать.
В селі Старе Місто приклад боротьби за високий врожай подає передовий селянин Василь Гусак. Свої 2,07 гектари землі від удобрив десятком тонн гною. Він, як ніхто у селі, добре відремонтував свого плуга і весь реманент.
Приїхавши з обласної наради передовиків сільського господарства, т. Гусак розповів селянам про досвід кращих людей області, з якими йому довелося говорити й обмінятись думками.
Цілком підготувавши до сівби насіння, т. Гусак здав зразки його на випробування до контрольно-насінневої лабораторії.
Приклад передовиків запалює селян на дбайливу підготовку, на боротьбу за високий урожай всіх культур.
