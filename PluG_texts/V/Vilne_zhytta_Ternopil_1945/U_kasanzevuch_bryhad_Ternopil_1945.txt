У казанцевих бригад відмінні колії
В дні Вітчизняної війни за почином т. Казанцева кращі з колійних наглядачів вийшли за межі своїх відповідальних, але обмежених 
службових обов'язків. Поруч з доглядом за коліями, втни почали ремонтувати їх, взявши на себе частину обов'язків ремонтних 
бригад. Для виконання ремонту наглядачі почали кооперуватись в бригади. Ініціатором цієї лунівської ініціативи на 11-й 
дистанції колії виступив кращий колійний наглядач дистанції І. Табінський. Він організував бригаду з 6 наглядачів - своїх 
сусідів. У вільний від основних обов'язків час бригада Табінського на півторакілометровій ділянці перешила колію, ліквідувала 
поштовхи, зробила чимало інших робіт в допомогу колійникам-ремонтникам. Члени бригади настільки добре оволоділи ремонтною справою, 
що без допомоги ремонтної бригади змінили дефектні рейки у кривій ділянці колії радіусом у 250 метрів.
Добре працювала бригада наглядачів і в підготовці до боротьби з снігозаметами. Своїми силами вона виготовила чимало 
хворостяних щитів, 25 дерев'яних лопат, переставляла снігозахисну лінію під час заметів. За прикладом Табінського скооперувалися в 
казанцевську бригаду і наглядачі т.т. М. Перхалюк, А. Пащенко і П. Швидкий. Їх бригада не відстає в роботі від бригади 
Табінського. Разом за 25 днів січня казанцевські бригади пройшли поточним ремонтом 2 кілометри колії, виконали перешивку на 
1,5 кілометрах, відремонтували 500 щитів, очищали від снігу колії і стрілки. Якість колії вимірюється баллами. Чим більше 
дефектів, тим більше баллів показує колійовимірювач. Недавно ділянкою, на якій працюють бригади, пройшов вимірювач і нарахував 
лише 14,5 баллів. Це свідчить про відмінний стан колії.