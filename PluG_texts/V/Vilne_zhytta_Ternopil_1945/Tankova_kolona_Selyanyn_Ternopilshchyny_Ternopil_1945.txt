Танкова колона "Селянин Тернопільщини"
В наказах Верховного Головнокомандуючого Маршала Радянського Союзу товариша Сталіна щоденно відзначаються нові й нові славні віхи переможного шляху Червоної Армії. Вона несе фашистським паліям війни помсту і смерть. Нові радісні дні настали для нашого народу. 
В успіхах наших збройних сил є доля й трудящих Тернопільщини. Штаб Верховного Командування Червоної Армії телеграмою на ім'я секретаря обласного комітету партії тов. Компанець і голови обласного виконавчого комітету тов. Артюшенка повідомив всіх трудящих області про те, що танкова колона "Селянин Тернопільщини" побудована і передана гвардійській танковій частині польова пошта № 11904, яка діє на найважливішій ділянці фронту, громить фашистські полчища. 
В цих перемогах — велика частина всенародної турботи про зміцнення радянської зброї. В них частка праці і піклування селянки майлівського району, т. Ступак — дружини червоноармійця, що внесла на побудову танкової колони 5 тис. карбованців власних заощаджень, в них частка лановецького селянина т. Булки, що віддав 10 тисяч карбованців на побудову грізних машин, всіх, хто взяв участь в цій благородній справі, хто вклав свою лепту на вівтар Вітчизни. 
В грізний передодень сталінградської битви зародився цей всенародний патріотичний рух за побудову додаткової бойової техніки Червоній Армії на трудові внески народу. Славний патріот саратевський колгоспник Ферапонт Головатий тоді побудував на власні кошти літак–винищувач і передав його гвардії майору Єрьоміну. Благородне зерно впало на родючий грунт. Приклад Головатого охопив усю країну.
"Ми не пошкодували своїх коштів, коли Вітчизна була в смертельній небезпеці. Віддамо ж Батьківщині всі наші трудові заощадження тепер, коли воїни Червоно Армії невідступно переслідують ворога, здобувають перемогу за перемогою, коли вони вже б'ються на території ворога, коли треба завдати вирішального удару, щоб штовхнути ворога в безодню і остаточно розгромити його. 
 —  Хай же допоможуть наблизити великий час перемоги літаки, танки і гармати, побудовані на наші колгоспні кошти!" 
3 таким закликом звернувся товариш Головатий до селянства в травні минулого року, віддавши сто тисяч карбованців на новий літак. Патріотичний заклик міліонними відгуками прокотився по всій радянській країні, містами, селами, кишлаками і аулами глибокого тилу і по визволених прикордонних землях. Бурхливою силою розлився по країні всенародний патріотичний рух. Широкою рікою потекли народні внески на нову техніку остаточної перемоги. 
Трудящі Тернопільської області за короткий час зібрали на побудову танкової колони "Селянин Тернопільщини" 15 міліонів 23 тисячі карбованців. Це вияв глибокої подяки своїй визволительці — Червоній Армії. За турботу про збройні сили трудящі області одержали братерський привіт великого Сталіна і подяку Червоної Армії. 
Героічною працею шахтарі відродженого Донбасу, металурги Кузнецького басейну, збройовики сивого Уралу перетворили трудові карбованці тернопільчан на грізні машини. Вкладена в них творча думка радянської інтелігенції залишила далеко позаду хвалену німецьку техніку. Всепереборні машини, на броні яких написано: "Від селян Тернопільщини" — ідуть на Берлін. 
Міцнішають з кожним днем багаточисленні зв'язки між тилом і фронтом. Кожний трудящий розуміє, що, віддаючи свої заощадження на зброю Червоній Армії, він тим самим особисто відплачує фашистським злодіям за всі їх злочини, заподіяні на радянській землі. 
Ми ще одержимо не одну радісну звістку про бойові діла прославлених екіпажів танкової колони Тернопільщини". Ми певні, що воїни, яким вручена наша зброя в боргу не лишаться. Немає сумніву, що не залишаться в боргу перед фронтовиками й трудящі Тернопільщини. 
До фонду Червоної Армії селяни нашої області здали майже 800 тисяч пудів хліба. Цей внесок у фонд перемоги безперечно буде помножений на нові трудові перемоги в боротьбі за високий урожай в цьому році.
День нашої перемоги над гітлерівською Німеччиною вже недалеко одну. Але попереду ще жорстокі битви, які вимагають від кожної радянської людини — напружити всі свої сили і якомога швидше добити проклятого німця, підняти над Берліном прапор перемоги. 
