Сіяти тільки високоякісним насінням
Наближається весняна посівна кампанія — найвідповідальніший період в боротьбі за врожай. Бо народне прислів'я говорить — "Що посієш, те й пожнеш". Правдивість цього прислів'я кожний уже перевірив на власному досвіді. Немає сумніву, що селянство нашої області цю важливу Нору в сільському господарстві проведе в напруженій праці з єдиним прагненням посіяти більше, посіяти швидше і якнайкраще, щоб закласти міцний фундамент високого врожаю. До цього тепер старанно готуються колгоспники, робітники МТС і радгоспів, до цього невтомно готується кожний господар в кожному селі.
Німецьке „господарювання" і тривалий період фронтової смуги в 1944 році призвів до великого засмічення полів, а значить і зерна. За даними контрольно-насіннєвих лабораторій, що перевіряють ярі культури, виявлено, що посівний матеріал дуже засмічений. Безперечно, що коли посіяти зерно з великою домішкою насіння бур'янів на землі і без того засміченій, то ждати доброго врожаю даремно.
Кожний селянин знає, що бур'ян шкідливий для культурних рослин, але не кожний розуміє, яких великих збитків в господарстві завдають бур'яни.
Перш за все бур'ян забирає багато вологи, яка так потрібна для культурних рослин. Щоб виростити кілограм рослини в сухому виДі, потрібно півтонни води. А вівсюг забирає з грунту води стільки ж, скільки й пшениця. Крім того, бур'яни беруть з грунту велику кількість поживних речовин. Наприклад будяк (рожевий осот) бере з грунту в три рази більше азоту, в півтора рази фосфорового квасу і в п'ять разів більше калію, ніж пшениця. Таким чином, бур'ян виснажує грунт, значно знижує врожай. Бур'яни, розростаючись, затінюють посіви від сбняшного світла, чим набагато знижують урожай. А також примушують цим самим культурні рослини тягнутися до світла, від чого стебла їх стають високі, але слабі, ламаються і гинуть. Це особливо буває при масовій засміченості посівів в'юнком польовим, берізкою, поверицею, підмореником чіпким. Нарешті бур'ян сприяє в розмноженні шкідників та рослинних хвороб. Перій сприяє розмноженню дротяника, хлібного жука; кукіль — хруща. В бур'янах розводяться грибкові хвороби: головня, іржа, мучна роса 
тощо.
Шкідливі рослини дають дуже велику х кількість насіння. Одна щириця дає до півтора міліона, а билина понад 200 тисяч насінин. Десять — п’ятнадцять кущів добре розвиненої билини дають стільки ж насіння, скільки потрібно пшениці або жита на гектар посіву (3 — 5 міліонів штук).
Для того, щоб надалі поля були чистими і мали культурний стан, потрібно не висівати в грунт таку велику кількість насіння бур'янів разом з неочищеним зерном.
Необхідно насіннєвий матеріал старанно очищати на зерноочисних машинах — віялках, сортировках та трієрах.
Всім земельним органам, а особливо агрономам, в обов’язковому порядку взяти під свій контроль всі зерноочисні пункти, щоб все яре зерно, яке належить до посіву, було якнайшвидше очищене і провірене на схожість.
К. Єфімова.
Директор обласної контрольно-насінньової лабораторії