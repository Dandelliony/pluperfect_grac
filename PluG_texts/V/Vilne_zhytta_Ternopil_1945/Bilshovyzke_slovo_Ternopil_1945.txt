Більшовицьке слово в маси селянства
Рання весна і незначний сніговий шар на території Заліщицького району, а також нестача тракторів і живого тягла роблять сівбу цього року 
для нас напруженою. Як ми підготувалися до сівби? Посівний матеріал у нас засипано повністю, по плаву - 11.830 центнерів. Проте, він не 
цілком ще очищений, хоч працює у нас 26 зерноочисних пунктів. Сільськогосподарський реманент в основному відремонтований. У нас 964 
безкінних господарств. Отже, супряги для району мають особливе значення. Їх уже організовано 707. Маємо довести кількість супряг до 1500, 
щоб допомогти безкінним і родинам червоноармійців. Недавно ми провели збори селян з приводу супряг. Вони виявляють велику зацікавленість 
до цієї справи. Природні умови нашого району сприятливі до городництва. У селян великий попит на насіння городніх культур. Але цей попит 
не задовольняється. Вкрай незадовільно працює обласна контора "Сортнасінньо-овоч", обов'язок якої дати високоякісне овочеве насіння 
селянам. Але від контори тільки й чути: "насіння везуть" І хто його знає, коли його довезуть. Те насіння, що є, контора чомусь не 
продає. Бракує в районі хімікатів для протруювання насіння, а попит на них дуже великий. Селяни розуміють значення протруювання і 
купують хімікати по спекулятивних цінах на базарі. Про колгоспне будівництво в районі. На зборах 13 березня в селі "Дзвиняч колгоспники 
артілі ім. Сталіна ухвалили відозву до селян району і області про вступ до колгоспів і організацію нових колективних господарств. Тут же 
шість селян подали заяви про вступ до колгоспу, серед них тт. Паламарчук і Худояр, які заявили, що давно прагнули до колгоспу, але не 
знали як слід колгоспного статуту і вагалися, а тепер і самі йдуть до колгоспу та й іншим радитимуть. У нас недостатньо проводиться 
агітація за колгоспний лад. Селяни не знають про успіхи колгоспів Наддніпрянської і Лівобережної України, не знають ще всієї правди про 
життя селянства СРСР. Вони у нас, прямо скажу, заскучилися за нашим більшовицьким словом і це повинні врахувати перш за все наші 
парторганізації та радянський актив. Треба допомогти активові в агітроботі і, перш за все, постачити кожного примірником сталінського 
Статуту сільськогосподарської артілі, що мусить стати настольною книгою кожного агітатора, кожного радянського працівника.