Не було-б щастя...
Член правління ЕПО села Гнилі Голоблі Федір Довгочхун був на сьомому небі від радости. Як-же? Сьогодня на засіданні йому доручено було негайно з'їздить до Харкова, щоб закупити на потребу кооператива два пуди пудри, цеберку одеколону і цілу тисячу шпильок „невидимок".
Після засідання сам голова, поклавши руку на плече Довгочхука, сказав:
— Дивіться-ж, Федоре Остаповичу, не підкачайте, річ над звичайно важлива. — На що той таємно і з задоволенням якимсь відповів:
— Не турбуйтесь, Савелю Захаровичу, все буде зроблено в найкращий спосіб, — комар носа не підточить!
На другий день Довгочхун у всьому новому рушив до станції всупроводі друзів і знайомих.
— За яким крамом їдете? — цікавивсь де-хто. 
Федір Остапович тільки лукаво всміхавсь з-під вуса і з великою поважністю відказував:
— Це наш кооперативний секрет. Привезу таке, що аж затанцюєте.
— Тільки аби корисне що, — радили деякі.—А то минулий раз піввагона гвіздків привезли.
— О, заспокойтесь! — величався Довгочхун. — Привезу предмет першої необхідности і «домашнього обхождення».
По приїзді до Харкову, перш за все, попрямкував Довгочхун у «Недоспілку».
Його появлення утворило справжній фурор: співробітники з усіх відділів збіглись подивитись на рідкого гостя, а пишмашиністка пропищала:
— Дивіться, дивіться—прямо від плуга! 
А сам голова довго і з закарлюками почав говорить щось про «смичку». Коли все трохи заспокоїлось, голова ввічливо спитав: Чим можем задовольнити?
Як узнав, що Довгочхунові потрібно пудри, одеколону та шпильок, він знесилено розвів руками: 
— Нема ані крихотки! Цей крам йде зараз, як звір. Поврите: кооперативи з руками рвуть ... Сьогодня вже десятому відмовляю.
Може... —тут голова соромливо усміхнувся,— візьмете що небудь друге: сірників, соли, мила. Ніде правди діти, — мало- крам, але все-ж таки...
Довгочхун подумав, почухав потилицю і вийшов з «Недоспілки».
Куди він тільки не заглядав! Був у всіх спілках, об'єднаннях, і спілку «Їжосмак», і туди заходив щирий Довгочхун, але скрізь одна відповідь: „Нема". 
Нарешті злий і незадоволений Довгочхун вернувся в «Недоспілку» і що буде! —«на свій страх і ризик», — купив тютюну, мила, соли та сірників.
— Хай лають! — думав він, повертаючись додому. 
Другого дні все, село раділо: достав таки кооператив, що треба! А випадковий герой дня гоголем ходив по Голоблям і задоволено підморгував селянам: 
— Я-ж казав вам: привезу — затанцюєте. Ну, чия правда?