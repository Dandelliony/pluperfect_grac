Майя 
(романтика минулого)
I.
Це, власно кажучи, якась помилка ніби-б то я родився 17 серпня 1902 року. Мені навіть дивно, що так написано в метриках. Цього ніколи не було. 
Мені лише 6 років і родився я 23 квітня 1919 року. Це було тоді, коли в маленькій кімнаті Повітфінвідділу ми—8 хлопчиків, з дозволу завідуючого т. Сомова, зібралися на ініціативні комсомольські збори, а потім вже, з тієї ночи полохали ніч тривожними вигуками — спокій нової ери охороняючи.
Сьогодні 19 квітня, виходить, що через чотирі дні мої іменини. 
Кудись, в калейдоскопічне минуле, пролітає шість метеорних років. 
Я на четвертім поверсі, на Садовій вулиці, вслухаюся в дзвінку тишу моєї кімнати й намотую пружинний жмут барвистих спогадів. Вони поховалися в минулому й уривками в'яжуться в узлики. 
Їх безліч.
Є, до безглуздя, сміливі—аж дух забиває згадуючи, є—жахливі, криваві—холодок аж по спині продирає, а є—веселі, безтурботні, дитячі, наївні.
Я безперестану мотаю мій жмут і хочу на підставі пережитого збудувати щось таке, яке може й було, може не було, а може колись ще й буде. 
І ось тоді, коли я думаю це, передо мною встає (чи з минулого, чи з прийдешнього) образ кароокої Майї.


II.
Власно, це не образ, а силует... 
Коли ранок на сході кладе перший кривавий мазок, з-за Вековських димарів випливає силует. 
Ранковий вітер затуляє його ажуром туманів і я ледве помічаю, як він наближається до мене. 
Це — Майя. В її руках бравнінг. Вона вупор цілиться в мою голову і... раптом стріляє. 
Від страшенного вибуху я прокидаюся, підбігаю до дверей балкону... Ранок. Силуета немає. Це сон…


III.
В нашім загоні двацять три комсомольці, а двацять четвертим командир—партієць 1903 року. 
Серед нас, наче, а ні однієї дівчини, але це помилка. Вона заховалася в галіфе, полотняну гімнастьерку, зашкарублі ботинки з обмотками, кулеметну патронну ленту, японку й бравнінг № 2364.
Нашому загонові завдання: захопити, на чім-би то не було, живим прибувшого з Польщі петлюрівського агента—пана Якушевича, а разом з ним і ядро бандитського загону. 
Всього до Повітової ЧК треба привести живим вісім осіб.
Термін—чотирі дні. 
— Чого-ж всіх живими, а коли в сутичці кого там укокошимо.
У командира сміються очі. 
— Так хоче революція. 
— Хіба революція хоче, щоб ці вісім бандитів, доки ми їх піймаємо, поклали може з десяток наших. 
— Коли цього хоче революція, ми мусимо віддати все, навіть і своє молоде життя. 
Нам майже всім по 16—17 років.
Наші обличчя такі молоді, а на чолі в кожного глибокі борозди. В наших коротких чупринах, хтось наче розгубив, чужі сріблясті волосся.
Ми не знаємо наукового обгрунтований класової боротьби, ми не знаємо від чого стає революція. (Істматовська формуліровка). Нам ясно—однотреба душити контр-революцію, бо ми—революція. 
І коли командир каже: 
— Так хоче революція— ми знаємо, що так хочемо ми. 
Хто-ж ми такі? 
Ми—тіло революції, молоді, безусі, з сріблястим попілом чуприн. 
Звідки ми?
З темних сирих підвалів. 
Революція захотіла, щоб ми стали її тілом, бо батьки наші її руки й мозок. Молоде тіло в революції - Палке, буйне…


IV. 
Степом дорога. 
Дорогою курива. 
В куряві ми. 
Від японок болять плечі, хочеться пить. 
Майя розбулася й сміючись загрібає ногами придорожній порох. 
— Кинь, тут і так дихати нічим. 
—А ти дихай. 
— Чим? 
— Легенями. 
— Ха-ха -ха, там вже пудами пісок лежить.
—А ти одкашляйся й виплюнь.
—Я тебе одкашляюсь! 
Мені хочеться шарпанути Майю долонею по спині, а вона в'юном виривається й несеться серною по зеленому полю.
— Мишко, на подерж винтовку. 
Мить і на переріз мчу я.
Сріблясто - дзвінко лунає в степу Майїн сміх, а я серджусь на себе, що не можу її наздогнати й напружую останні зусилля. 
Так я ще ніколи не бігав.
Груди розпирає, наче там з осередилась сотня кузнечних міхів, під ногами я не відчуваю шовкової зеленини. 
Он де біжить Майя, а на переріз мчу я. 
Вже близько. 
Вона на мить зупиняється, й підскакуючи на одній нозі, з другої витягає колючку. Я підбігаю вже майже до неї. Вона сміючись підстрибом одбігає вбік. Це сердить мене й примушує гнатися далі. Я бачу, як Майя витягає з кобура блискучий бравнінг і чую постріл. Мене заглушило, з голови наче хто кулаком збив кашкета, але я не зупиняючись біжу далі.
Чого-ж вона не тікає? Майя, не мов укопана, стоїть з бравнінгом у руці й широкими очима слідкує за мною. Я підскакую до неї й з усього розмаху «печатаю» долонею спину. ... 
— Ти не поранений?.. 
— Ні.
—А де кашкет? 
Мацаю себе за голову. ... 
— Немає.
Обертаюся. ... 
— Аж он, бач... 
Ми сміючись наближаємося до нашого загону, по дорозі підіймаємо кашкет. Над козирьком кругленька дірочка від Майїної кулі. 
— Виходить, коли-б на волосинку нижче ти-б не жив. 
— Мабуть.
Ось вже й загін. 
Підходіть командир, у нього сміються очі. Він бере мого кашкета, довго розглядає його, потім насуває мені аж на самий ніс. 
— Ех, ви, діти! 
Загін регоче... 
.. Коли входили в село співали „Смєло товаріщі в ногу”. 
Я йшов поруч з Майєю і в карих криницях очей читав тривогу. 
— Майо, про що ти думаєш? 
— Про дірочку в твоїм кашкеті. 
Я здіймаю його з голови, встромляю туди палець й одягаю знову. Пальцем відчуваю волосся, а трішки нижче череп. Виходить, що я міг-би й не жить.
Тоді було 23 квітня 1920 року - тоб-то рік після мого комсомольського
народження.


V. 
Біля сільради, на ганочку ми обліпили командира. 
— Так ось що, молодята. В мене є певні відомості, що сьогодні вночі Якушевич з отаманами будуть гуляти на хуторі, що півтори версти звідци й там обов'язково нам їх треба застукати. Тепер як? Сьогодні о восьмій годині вечору через ліс буде їхати до Якушевича відома Ганна Кучерівна з паперами від головного повстанського штабу. По відомостям які є в мене, Якушевич Кучерівни в обличчя не знає. Це нам і слід використати…
— Ганною Кучерівною буду я. 
В Маї карі іскорки в очах. 
—І я думав, що Ганною Кучерівною буде Майя, але для цього галіфе й гімнастьорка не потрібні. 
— Товаришу командир, доручіть мені одягу дістати,— визвався я. 
— Як?
—А ви тільки дайте дозвіл. 
— Так як-же це, піти реквізувати й край? Ні, позичити.
— Ні, мабуть, одягу я вже сам дістану, а ти збігай лишень за головою сільради, потім через годину приходьте з Майєю до мене.
У командира сміються очі. 
— Ну, молодята, гайда в дорогу. За старим дубом, що над дорогою станьте, та глядіть не почніть зневу гратися. Коли пристрелите Кучерівну ти Майо сідай і прямуй на хутір. Не забудь тільки обшукати її як-слід і забрати всі документи й папери. Труп заховайте в рівчаку, прикрийте лозою й листям, щоб не видно було. Коли приїдеш у хутір тебе зустрінуть дві дівчини. Поздоровкайся з ними. Вони питатимуть у тебе: 
— “Чи давно з Січі?”
Відповідай
—”Ні”. 
Вони питатимуть далі:-
—”Чого козачко до нас завітала?" 
Відповінеш—
—„Від орлят України до батька отамана". 
Тоді вже сміливо можеш рушати до Якушевича. А тамо і к хочеш орудуй, тільки пам'ятай, що наш загін о другій годині, вночі, б де на хуторі. А це — показав він на мене — буде твій візник. Розумієш? 
— Так. 
У командира в очах — молоді вогні. 
— Ну рушайте.
Край дороги, за дубом, я й Майя... Не знаю чому так хороше стало, коли поклав голову їй на коліна. Через декільки годин вона вже не Майя, а Ганна Кучерівна. Я дивлюся в каре небо очей, а в них одна за одною задиркуваті іскорки наввипередки. 
Вона зовсім не така, як була раніш. Замісць галіфе й гімнастьорки — розкішне вкраїнське вбрання й дві коси по плечах гадюками. 
— Майю, хіба ти не була стриженною? 
— Була. 
—А звідки в тебе коси? 
— Командир приробив. 
— Як? 
— Та так—знайшов десь вбрання й коси, ну й приробив. 
—А що, як я потягну? 
— Висмикнеш „мою красу". 
— Ха-ха-ха!. — покотилося лісом. 
— Цить дурню! 
Мовчу,
Над головою шелестом ліс—кудись тисячі радіограм розсилає... 
— Майо, а як-же ти їх всіх там обкрутиш? 
У Майї на обличчі тінь.
— Га, Майо, як-же це ти їх?.. 
— Як?.. Може... Та там вже побачимо. 
—А що-ж я буду робити? 
— Тебе призначено візником, ну й будеш доглядати коня. 
—І тільки?
—А ти-ж що думав? 
— Та думав, що й я в пригоді стану. 
— Станеш, станеш... 
— Ні, серйозно, Майо - що-ж я там буду робити? 
—Сидітемеш на возі доки не покличу, щоб допоміг в'язати отаманів.
Заторохтіло. 
— Їде... 
Схоплюємося, тулимося до дуба. Майя витягає з-за поясу бравнінг... Он вона — сама конем править—чорнява Кучерівна. Майя цілиться, стріляє, я кидаюся до коня... Ще декільки хвилин і ми прямуємо на хутір. В карім небі Майїних очей хмарки, на чолі глибокі борозди…


VI.
— Ой і краля-ж!— шепоче Якушєвич... 
— Ой і краля-ж!— шепочуть отамани... 
А Майя не Майя Майї немає... 
— Таке золото держати при штабі, ех, та з такою-б і проти всіх червоних дивізій не страшно! 
А Майя всміхається, Майя чарує. З рук на руки, в п'янім чаду, до отаманів. В робленім, п'янім екстазі шепоче щось про повстання, кохання. Раптом з стаканом брудного самогону—щось заплітаючись говорить, а у відповідь—
— Слава!— харчать п'яні отамани…
Не бачуть вони, як вилила Майя з стакану під стіл самогон. В отаманів думка конем синьогривим.
— Ех і краля-ж!.. 
А в Майї серце ось груди розірве, Майі огидно з отаманами цілуватися... 
— Вона буде моєю!.. 
— Вона буде моєю!... 
У восьмеро думка плететься, — заплітається... А ніч зоряно сміхом заливається, в серпанках зеленкуватих купається ніч…
В горниці з Якушевичем Майя наодинці. 
Крізь поцілунки палкі тільки шепотом по темним куткам.
— Ти моя".. Ти моя чарівнице кохана?.. 
— Твоя орле... твоя козаче... тільки так... не треба... не... треба... Ой, не треба... коханий... ой... 
1 пливе щось у тумані, пірнає в безодню, зойкнуло... 
— Ой.. не треба-а-а!..
        Недовго була в горниці Майя... 
З ганчіркою в роті, власним ремнем звязаний, лежав Якушевич під ліжком...
А на дворі, під бузковим кущем, що за хатою я з Майєю в'язали вже другого... 
— Ще шестеро—простогнала Майя... 
— Майю, пришли одного, хай почекає на возі, а я вже його тут обчухраю... Раптом Майя кидається до мене, повертає обличчям до місяця й дивиться в очі
— Ти розумієш, що я зробила? 
— Розумію. 
— Так знай, що цього хоче революція. Ти-ж не сердися?.. 
— Ні, Майо!.. 
... Коли я тріснув п'яного бандита по скронях й повивав його віжками, з нетрів рвалося— 
— Вбий його!.. Вбий його!.. 
А мозок шпигало—
— Не смій, так хоче революція!.. 
Вже й господар лежав десь непритомним у погребі. Коли ходив він зі мною за самогоном, тріснув я його люшнею, забрав самогон і поніс у хату. П'ятеро п'яних бандитів…
Четверо біля Майї—цілують руки, шию, обличчя, а п'ятий чорний хмурий сам у кутку... Коли вніс я пляшки з самогоном він з свого кутка поманив мене пальцем... 
— Хто оця дівчина? 
—А я-ж не знаю... 
—А ти хто такий? 
—Я, я... Іван... — наївно по дитячому... 
— Звідки? 
—З Рибацького хутору. 
— Брешеш!.. 
—Я... Я... ій-богу, ось вам хрест... 
— Брешеш!.. —і кинувся на мене.
Я відчував, як його пальці залізними обценьками вп'ялися в моє горло... 
— Чекісти ви!.. 
Я вже крізь непритому почув Маїн голос 
— Пани отамани, не руште, а то пристрелю, як собаку!.. 
Наче ві сні побачив я, як у вікнах і на порозі стали комсомольці нашого загону з наведеними на отаманів рушницями…
—„Наші вже тут“—майнула думка.. 
І більш нічого вже не чув я й не відчував.


VII.
Коли я очунявся, біля мене на возі сиділа Майя й гладила мою гарячу голову... 
— Майо, де ми? 
— Вертаємо до міста. 
—А бандити?
— Он всі рядочком на передньому возі перев'язані. 
— Всі? 
— Всі... 
—І це ти сама?
— Ні—це я, ти і весь наш загін... 
Майо, а як ти змогла примусити себе віддавати своє тіло бандитам?.. 
— Не так. , не так воно... Не бандитам, а всю себе віддала революції... 
В неї під очима сині тіні, а в очах молоді задиркуваті іскорки…


VIII.
Одцвіли вже троянди повстань. Пелюстками червоно - кривавими потонули десь в загравах минулих боїв... Вже квітень 1925 року…
Коли я верстаю газету, з другого поверху друкарні, на перерві, вибігає перепльотчиця Майя... Полосне карим сонцем очей, зачепить когось сміхом сріблястим й підбігає до мене. 
— Ну, ходімо, редакторе, шамати!
Ми виходимо з друкарні, побравшись за руки, й пірнаємо в галасливі шуми брукованого міста, а через годину знову до друкарні вона в перепльотну, а я доверстувати четверту сторінку…
Мені через три дні шість комсомольських років... Я беру в руки запорошенного, з дірочкою над козирьком, кашкета й згадую…
Довгою стрічкою пробігає минуле. Я безперестану мотаю пружинний жмут моїх барвистих спогадів і хочу на підставі пережитого збудувати щось таке, яке може й було, може не було, а може колись ще й буде. 1 ось тоді, коли я думаю це передо мною встає чи з минулого, чи з прийдешнього образ кароокої Майї...