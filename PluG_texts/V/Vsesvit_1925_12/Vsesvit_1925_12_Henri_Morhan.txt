Гіпноз в світі тваринному.
Тепер усім відомо, що людину можна привести в особливий стан, так званий, гіпноз. Відомо також, що коли загіпнотизованій людині надати якусь, навіть мало зручну для неї позу, то вона може лишатися в цій позі цілком непорушно на дуже й дуже довгий час, тоб-то, бути в стані каталепсії. Стан гіпнозу дає можливість загіпнотизованій людині не відчувати болю; ця остання властивість, або так звана анестезія—надзвичайно важлива для практичного гіпнотизування, бо дозволяє безболісно роби ги операції і навіть проводити злоги.
За давніх часів на всі ці явища дивилися, як на чудеса, за причину яких вважали якусь таємничу „особисту силу, яку має начеб-то гіпнотизер, або-ж, навпаки, зовсім не визнавали гіпнотизму і вважали це за шахрайство.
Такий погляд на явища гіпнозу у окремих людей, що далеко стоять під науки, зберігся йдо цього часу. Але наука вже инакше дивиться на них, вона знає, що причиною гіпнозу є певний стан мозкових клітинок, так зване „гальмування" їх. 1 зрозуміло, що це саме „гальмування", як чисто фізіологічний процес, ну, скажемо, травлення, або дихання, не може мати в собі нічого надприродного чи чудесного. Так само і погляд на особливу „силу, яку ніби то має гіпнотизер,— також наука давно забула. Було-б великою помилкою думати, що гіпнотизувати може тільки людина Ми знаємо, що всі властивості людини, які-б вони не були складні, розвинулися з примітивніших властивостей тварин, що є пращури людини. Ось чому явище гіпнозу дуже й дуже часто зустрічається в тваринному світі; але оскільки психіка тварин розвинена значно менше од психіки людини, - остільки явища гіпнозу у тварин значно простіші й примітивніші.
З безхребетних тварин уперше явища безумовного гіпнозу можна бачити у звичайного річного рака. Коли рака поставити на голову й обіперти клішнями так, щоб його хвіст стирчав угору, придержати його лапки, щоб він не ворушився, і хай так побуде деякий час, то через кілька хвилин, а иноді й десятків секунд, побачимо, що він перейде в стан гіпнозу. Звичайно, ні про який рапорт, тоб-то, звязок рака з тим, хто загіпнотизував його, тут і думати не доводиться. Тут, як і при більшості инших дослідів,
доведеться обмежитися тільки тим, що у рака буде, так звана, каталепсія, тоб-то, цілковита непорушність і воскова гнучкість його членів; ми зможемо обережно надати всяку позу його лапкам і хвостові і він залишиться в ній довгий час. Крім того, коли ми станемо колоти голкою тонку чутливу шкуру його суглобів, то (хоч,
правда, це буває не завжди, але все-ж дуже часто) він навіть не відсмикне своєї лапки, бо в його немає больового почуття. Це зветься, як ми вже казали, анестезією. Каталепсія и анестезія це дві найхарактерніші ознаки гіпнозу тварин, як і людини. Коли є терпіння, цей дослід можна проробити завжди з успіхом. Окрім терпіння, важливою умовою для успішного виконання цього, як і більшости подальших дослідів, є цілковитий брак гострих зовнішніх
роздратувань тварини, що її гіпнотизують,— голосної розмови, грюкання, дверима і т. д.
Тепер перейдемо до комах.
Серед комах гіпноз дуже й дуже часто зустрічається. Досить пригадати багатьох різних жуків, що коли доторкнешся до них, то вони підбирають лапки і падають, наче мертві. Припускати, що комахи прикидаються мертвими свідомо, при своїй порівнююче мало розвиненій психіці,— не можна, і от різні спостереження показують, що ці явища є ніщо инше, як каталепсія, тоб-то, гіпнстичний стан, в який тварина переходить з переляку.
Візьмем одну комаху з прямокрилих, що зветься караузіусом. Цей житець тропічних лісів прекрасно живе в неволі і цікавий уже самою формою тіла, що нагадує суху гілочку. Цю схожість він використовує для себе як-найвигідніше, просиджуючи цілими днями зовсім не ворухнувшись; і зрозуміло, що рідко який птах догадується, що це не сучок, а смашна комашка.
Так от, виявляється, що караузіус не просто непорушно сидить, а увесь час перебуває в стані каталепсії, вивести з якоі його можна тільки на превелику силу.
Можна було-б навести досить багато ще прикладів, але спинимося на цих.
Погляньмо, яку мету ставила собі природа, коли давала комахам такі властивості; адже в природі нічого немає недоцільного.
Слід гадати, що мета ця—надати більше схожости комахам з неживими речами. Більшість тварин їсть тільки живі речі, а непорушних не чіпає.
Таким чином, гіпнозу найпростішій своїй формі є спосіб самоохороні; з переляку тварина переходить в стан каталепсії, лишається непорушна і цим врятовує собі життя.
Переходячи від безхребетних до хребетних тварин, ми, не зупиняючись на рибах, бо над ними дослідів було небагато і вони ще потрібують перевірки, почнемо з жаб.
Досліди з жабами—найлегші і найдоступніші. Щоб загіпнотизувати жабу, досить її тільки покласти на спинку, і притиснувши лапки її до тіла, продержати її в такому стані деякий час.
Иноді навіть досить буває, поклавши її спинкою на долоню однієї руки накривши другою рукою, швидко підняти і спустити руку.
Загіпнотизованій тим чи иншим способом жабі можна надати всяку позу, наприклад, посадити її перехрестивши по турецькому ноги, і вона так і лишиться сидіти.
Коли ми тепер уколимо їй лапку, то вона не відсмикне її. Можна навіть обережно відтяти їй пальця, або покласти на черевце палаючу, змочену спиртом, ватку, і все-ж вона не ворухнеться. Жаба дихає носом. Через те, коли їй накрити носа шматочком вогкого цигаркозого паперу, то вона почне задихатися.
Коли ми це зробимо з жабою, що не загіпнотизована, то не мине й хвилини, як вона своєю передньою лапкою скине цей папірець; але, коли ми це зробимо з загіпнотизованою жабою, то вона задихатиметься, конвульсивно вдихатиме повітря ротом, але лапкою папірця не скине доти, поки не прокинеться.
Ящірки і гадюки майже так само легко піддаються гіпнозові. Загіпнотизувати нашу звичайну прудку ящірку можна тим-же способом, що й жабу.
Щоб вона заснула добре, треба цю тварину, що вже непорушно лежить, поволеньки гладити, ледве доторкуючись до неї.
З усіх ящірок найцікавіша для гіпнозу велика, до ЗО см. завдовжки, Агама-кавказька.
Це дуже жвава рухлива ящірка, але тільки доти, поки вона на волі, поки вона сама.
Вже досить взяти її в руки, щоб усі її рухи враз стали в'ялі і сонні; коли ми обережно, без різких рухів (бо, як загальне правило, такі рухивороги гіпнозу) поставимо її в якусь позу, то цього вже досить щоб вона лишалася в гіпнотичному стані на півгодини і більш.
Зрозуміло, завдання гіпнозу тут те саме, що й у комах, тоб-то, самоохорона.
Цікаво зазначити, що гадюки, добре засипаючи самі, разом з тим—добрі гіпнотизери.
Але до цього ми вернемося трохи далі, а поки, перейдемо до птахів. Досліди гіпнозу птахіз відомі були вже дуже давно.
Ще 1646-го року один італійський вчений, Анастасій Кірхер, написав книгу під назвою «Велике мистецтво світла й темряви», і в цій книзі в розділі «про уявлення курки» він оповідає такий дослід.
Коли взяти курку, сплутати їй ноги і покласти на стіл, провести від кожного їі ока крейдою дві лінії так, щоб разом
вони давали пряму, що проходить через очі курки, то нона перейде в стан каталепсії і лишиться в такому стані навіть тоді, коли ій розплутати ноги.
Кірхер гадав, що вся річ в цих лініях, але виявляється, цей-же дослід можна робити і без ліній і без сплутування ніг, а просто, поклавши швидко курку на спину, подержати її так деякий час, поки вона від незвичної і незручної пози та з переляку не перейде в стан гіпнозу.
Не завжди, але часто, разом з каталепсією появляється й анастезія.
З птахів гіпнозові піддаються ::е тільки самі курі, а також качки, сови, різні хижаки й дрібні співочі птахи. Всім, хто мав діло з голубами, добре відомо, що коли голуба, сховавши йому голову під крило, покласти на спину, то він лишиться непорушний.
Тепер перейдемо дз ссавціз: не зупіпяючись довго, скажемо, що найлегше загіпнотизувати трусиків та морських свинок і все тим-же способом швидкого переводу їх в незвичний, незручний стан.
Кажучи про гіпноз тварин, не можна не сказати про ту сторону його, що не-що давно здобула в науці права громадянства: саме, про гіпнотизування поглядом.
Ця справа взагалі дуже цікава, а в тваринному світі особливо, бо серед тварин ми зустрічаємо не тільки об'єктів гіпнозу, а й гіпнотизерів.
Найкращі гіпнотизери—це гадюки і притому найрізноманітніших пород, починаючи від велетенських удавів, і кінчаючи нашими вужами.
Не дарма гадюки з давніх років були темою для різних легенд і містичних страхів.
Багато мисливців бачило, як удав, не зводячи погляду, дивився на якусь тварину доти, поки вона не ставала непорушною, і тоді спокійно обкручував своїми кільцями позбавлену можливости рухатися тварину, і ковтав її.
За прикладом свого великого брата і наш уж гіпнотизує инколи свою здобич.
Часто він, дивлячись прямо на жабу, приводить її в стан все тієї-ж та;и каталепсії і потім спокійно проковтує.
Але оповідання те, що жаба, квакаючи, сама влазить в пащу вужа, слід залічити просто до легенд.
Вплив на тварини людського погляду відомий також давно, але наукових дослідів над цим до останнього часу було мало.
Останніми-ж роками дуже багато дали досліди відомого муштера звірів і великого зоопсихолога В. Л. Дурова.
Дивлячись у вічі тому чи иншому звіреві, він гіпнотизував останнього і доводив до стану каталепсії. Питання про вплив погляду тепер науково вивчається.