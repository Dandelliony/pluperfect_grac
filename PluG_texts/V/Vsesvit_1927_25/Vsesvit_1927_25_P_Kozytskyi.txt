ЗА КОБЗУ

Облога кобзи
Не-що давно молодь українська була свідком упертого і досить довготермінового бою навколо кобзи. Плацдармом були шпальти газетні. Набої злітали з вістря сталевих пер, і дві армії завзятих журналістів та прихильників цього рукомисла — вишикувались одно проти одного. Бої були завзяті: використували і весь арсенал історичних фактів, і всі „рельєфи" сьогодняшних позицій, і пущено було навіть ескадріллю... гармошок, цих переможних „танків" на фронтові музичному. Ми маємо на увазі ту дискусію, що в березні - квітні розгорнулась на сторінках „Комсомольця України" по-між прихильниками кобзи та гармошки. „Чи кобза, чи гармошка" так було поставлено питання. Кобзу обвинувачували в тому, що вона має відмолодити мистецтво давно померлої доби, що навколо неї тхне духом петлюрівщини і просвітянства, що вона не здатна співати про сьогодняшний день, а тому треба її здати до архіву, а замість неї просувати в життя „кудесницу-гармонь". Оборонці робили контратаки в бік „кудрей ухарських" і „сапог бутилками", в атмосферу великоруської богеми, „духу трактирного", що гармоніку випестили, доводили художню цінність кобзи і її репертуарних традицій, її перспективи. Як це водиться завжди, боротьба була перенесена з „поля бранного" за зелені столи конференцій... Як її там розв'язали — буде річ нижче. А поки що, констатуємо, що питання про кобзу і кобзарське мистецтво виплило на поверхню і зацікавило суспільство. А тому...
Дозвольте одрекомендуватися, —ми...
Кобзарі в суспільному житті України брали активну, участь. Розцвіт кобзарського руху припадає на XVII —XVIII в. їх висунули тодішні громадські рухи: коззачина, гайдамаччина, що в минулому хвилювали Україну і її сусідів. Оспівуючи героїв минулого, подаючи в своїх думах яскраві картини колишних історичних подій, недолю невольників, кривди поневолених, кобзарі тим самим формулювали провідні гасла для мас. Тим то кобзарі увіходили до складу козацьких та гайдамацьких загонів. Тим то у всіх оповіданнях, поемах про минуле — постать сліпця-кобзаря подається завжди, як невід'ємна частина малюнку. Для мас — кобзар був історіографом, ідеологом, агітатором то що.
Тому не дивує нас, коли в актах судової росправи над „Коліївщиною", у т. зв. „Коденській книзі" читаємо ми вироки на смерть, „Прокопові Скрязі, бандуристові із Остаповки за те, що naprowadzif (підбурював) донців на грабунок (?!) пана Спендовського", Василеві Ворченкові, що прийшов із Звенигородки в козацьку Донилу, відкіля ходив з ватажком Ремізою на Водяники, Кобилячки і Попуринці і ktorym па bandurze grywaf (та їм на бандуру грав), „Михайлові Соковому за те, що грав гайдамакам, коли вони грабували Цибурів" і т. ін.
В пізніші, часи, коли козаччина й гайдамаччина стали одходити, кобзарі й лірники пішли старцювати по ярмарках, перегортаючи перед своїми слухачами сторінки минулого. Вони поволі перетворилися в професійних співців, набули форм професійної організації, своєрідного кобзарського
цеху із своїм урядуванням, звичаями, казною, мовою, то-що.
Козаччина і гайдамаччина одійшли і почала занепадати провідна роля кобзарів та бандуристів у суспільстві. їх пісні перестали цікавити молодь, що жила іншими думками, іншими бажаннями...
Роля ідеологів перейшла до інших рук. „Люде старих пісень не слухають — скаржився Іван Крюковський,- раніш старі колись звали співать їм, а тепер молоді все позабували: йому співай про старовину, а він не знає, що воно таке". Кобзарське мистецтво створило своєрідні музичні форми високої мистецької якости: думи кобзарські, пісні історичні. По музичній фактурі напів регетативний спів на фоні акомпаніменту бандури. Оздоблено його мелодійними кінцівками пройнятими віковою тугою, сльозами і мукою. І трудно сказати, що більше впливає: чи журливі, я к струмок неспокійно тихі, як шелест листя плачі «переборів» бандури, чи виразний до болю спів-оповідання сліпця—кобзаря,..
Кобзарське мистецтво знає цілу низку видатних митців, напр. Остап Вересай, Іван Крюковський, Пархоменко, Кравченко та інш. Їхня мистецька вага полягала як у майстерности виконання, що являє собою правдиву передачу старовинних традицій, нагромаджених многолітньою творчістю кобзарського колективу, так і в багатстві репертуару „від дідів-прадідів“.
Ще кілька слів про теперішню кобзу. Вона складається з таких частин: овальний опуклий кузов (довбаний), що його зверху накрито настілкою «дейкою», в серединні неї вирізано дірку «голосник», що є разом резонатором. Від кузова іде гриф, чи як його називають «ручка», на вигнутній частині його („»олівка») встромнені кілочки що на них намотано шість струн «бунтів». Крім того праворуч в грифу по обідку дейки начеплюють менші струни — їх називають «пристунками». Кількість струн на бандурі ріжна: од 11—12 до 25—33. Стрій бандури також ріжний. Це доказує, що кобза ще й до цього часу не закінчила свого розвитку, своєї еволюції.
Кобза й революція
Здається трохи несподівана постановка теми: «Кобза й революція!» Старий сивий дід—сліпець, весь думками у давноминулому і юнак з палаючими очима, що творить майбутнє. Одійти, лягти в домовину — така наче б то мала бути доля кобзи в часи революційних піднесень! Але трапилося інше: старий сліпець кобзар справді ліг у домовину, але кобза перейшла до рук юнака.
Кобзарське мистецтво стало на нові шляхи і став молодим. А саме!..
1. Народилася ціла низка капел кобзарських (у Київі, Харкові, Полтаві, Одесі), що подорожують по Україні, закладають кобзарські осередки і збирають повні залі слухачів. Тут кобзарське мистецтво піднимається до рівня художнього і йде на зустріч художнім потребам мас, що дуже і дуже (особливо село) радо сприймають його. Тут кобзар став рівноправним членом профсоюзу робітників мистецтв поряд з іншими митцями, набуває собі визнання серед суспільства і прав.
2. Зберігаючи, як цінну художню традицію, старовинний свій репертуар червона кобза поновляв свій спів революційними мотивами і йде нині кобзар у маси не з співами старців, а вчителем та ідеологом, як і колись. Одвойовує крок за кроком місце в художньому житті: йде і на естраду, і в театр, і в радіо-студію…
3. Рветься кобза до технічного удосконалення. Низка конструкторів працюють над тим, щоб збагатити музичні засоби кобзи, щоб здешевити її ціну і тим зробити інструментом масовим. Цього вона цілком варта і не через «широкі жупани і сині шаровари», а красою свого звуку, своєю молодістю, будучиною. Перед кобзою ще непочата ділянка роботи: участь у симфонічних оркестрах, в оркестрах народніх інструментів. І тому, коли після «бою жорстокого» справа кобзи попала на вирішення вищою музичного комітету, то було ухвалено: «кобза і кобзарське мистецтво може бути використане, як чинник масового музично-політичного виховання, зокрема серед селянської молоди.
А далі «організувати при музичних ВУЗах класи українських народніх інструментів і кобзи зокрема. Вжити заходів до створення ідеологічно і художньо-витриманого репертуару» Так закінчилася «боротьба за кобзу».
