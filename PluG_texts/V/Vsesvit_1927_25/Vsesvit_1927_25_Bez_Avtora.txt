СВІТОВИЙ АВТО-РЕКОРД
На березі моря, біля Флоріди, відбулися автомобільні перегони, де було кілька тисяч прихильників авто-спорту та авто ентузіястів з усієї Америки. Англієць Сігрей на тисячесильній машині поставив нечуваний рекорд хуткости — 203 милі за годину. До цього часу відомий офіціяльний світовий рекорд 172 милі, зроблений Гаррі Томасом, що недавно розбився, коли робив пробу нового рекорду хуткости. Але цей рекорд вже неофіціяльно був побитий норвежцем Сіг Хуадалем у 1923 році.

Хаудаль зробив 180 миль за годину. Хаудаль, що теж брав участь у змаганнях, сказав представникам преси, що два фактори
дають змогу досягти надзвичайної хуткости: перший фактор - це скорочення відпорної сили повітря, а другий, мало знайомий широким колам, — це досягти найточнішої рівноваги в колесах. Бо при надзвичайній хуткості, найменша перевага в однім місці шини завдяки надзвичайній відбіжній силі збільшується в багато разів перешкоджав рухові.
При цьому, розуміється, не слід занедбувати й могутности самого мотора, через що рекордні автомобілі, як це й бачимо з наших фотографій, являють собою могутні мотори на колесах.
Все інше, що могло б непродуктивно обтяжувати автомобіля та спинювати його хуткість - викинуто як зайве.
