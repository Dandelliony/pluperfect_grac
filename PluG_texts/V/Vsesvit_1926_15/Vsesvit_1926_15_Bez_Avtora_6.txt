Спартак
На Одеській кіно-фабріці режисер Мухтін-бей, запроханий недавно на роботу зза кордону, працює над постановкою великої історичної картини, що малює повстання рабів під проводом Спартака. Подія ця, не вважаючи на її історичну важливість мало відома нашому глядачеві. Це й спонукало ВУФКУ інсценувати цей великий епізод з тої доби. 
Не вважаючи, однак, на те, що сам матеріал вдячний для кіна, постановка цеї картини дуже важка.
Фільма малює добу старого Риму, Риму першого століття до Р. X., добу його передімперського розцвіту.
Автори сценарія — Гео Шкурупій та Гальперин — правильно поставилися до переробки матеріялу в сценарій, зосередивши майже всю увагу на центральних персонажах — ватажках повстання та учасниках його. При цім вони „нагрузили“ їх досить великим „багажем“, щоб глибше й виразніш показати силу жадання рабів визволтися з неволі.
Постановка картини була трудна тим, що треба було дати не халтуру, а правдивий художній історичний образ такої далекої від нас доби. Ця трудна робота вимагала до того й великих коштів.
Керувати історичною частиною постановки дирекція фабрики запросила знавця римської доби — академіка Варнеке.
Не вважаючи на всю складність і трудність роботи, картина, завдяки старанній проробці всіх посувається швидко і незабаром буде скінчена.
Панування Риму ширилося далеко за межі Італії. Йому належало мало не півствіту. Багато народів підбив він і поневолив, багато їх стали рабами вільних римських громадян...
Розбещений Рим бенкетує, п'є, гуляє. Багаті патриції тішаться танцями півголих танечниць, боєм гладіяторів, навербованих з рабів. Найгірше в долі гладіяторів було те, що товаришові доводилося вбивати товариша, на потіху буйній юрбі.
Сула — державець Італії і жорстокий римський диктатор — вже кілька день під ряд тішить народ веселими видовищами. Юрби народу зійшлися в Колізеї й чекають бою гладіяторів. А в цей час в непривітній таверні Венери похоронної, понурі, смутні, гладіятори прощаються один з одним — усі вони засуджені на смерть, через кілька хвилин вони, на бажання жадібної на видовище юрби, мусять стати ворогами і вбивати один одного для розваги її.
Сула чує слова патриція Гранія.
Ось вістуни засурмили в сурми. Поділившись на дві групи, гладіятори починають битися. Арена залита кров'ю, живих гладіяторів усе меншає. Юрба аж реве з утіхи. Серед борців на арені особливо визначається один гладіятор — фракієць. В його ще ціла вся зброя й щит... Ось він зостається на арені тільки один... Юрба навіжено плеще...
— Волю, волю хороброму Спартакові! — гукають з амфітеатру. Сула згоден на це — „Спартак заробив цю волю“. 
Спартак вільний... Коли його товариші безнадійно говорять про свою долю, він каже їм, що гладіятори битимуться не тільки на потіху римлян, але й за волю усіх пригноблених. 
Разом із Спартаком взято було в полон і його сестру Мірцю. Мірця кохає одного з Спартакових товаришів — Арторикса.
Спартака зроблено вчителем Сулиної школи гладіяторів.
В Сули бенкет. Зійшлося багато гостей. Сула збирається тут же в палаці зробити бій гладіяторів. Серед гладіяторів, що прийшли, Мірця бачить Спартака й Арторикса. Збентежена, вона прохав (Сулину дружину) врятувати братами милого. Валерії вдається врятувати їх.
Валерія закохана в Спартака, він їй сподобався своєю силою й сміловістю. Але Спартак має боротися за визволення. Він відкидав Валеріїне кохання. Валерія розлютована зухвалістю раба. Вона нахваляється помститися йому. 
Час минав. Раби, під проводом Спартака, готувалися до боротьби з гнобителями. Сула, під час катування одного з непокірних, йому — Гранія — вмірає від припадка гніву. 
Минуло, після смерти Сулиної, кілька літ. Спартак за цей час устиг організувати рабів гладіяторів. 
Довідавшись про небезпеку, консул готує військо легіонерів до бою. Рада гноблених мобілізує сили рабів, стягає їх на Везувій, відти має початися війна.
Школу гладіяторів — цей чільний відділ повстанців, оточують легіонери. Спартакові щастить, в убранні легіонера, пробратися в школу. З школи гладіятори гадають рушити до арсеналу по зброю. Втративши в нерівнім бою а збройними легіонерами сотні вбитих, Спартак а вцілілими гладіяторами нападав на склад зброї. Повставші раби підпалюють палаци патриціїв. Раби, жінки й діти втікають стежками на Везувій. 
Валерія й Мірця, лишившися в Римі, далі ведуть роботу серед рабів. Сили повстанців ростуть. До них пристали Валеріїни раби з Мірцею на чолі. Валерія підмовляв сенатора. Краса негайно виступити проти Спартака. 
Після невдалих нападів римських легіонерів на Везувій, порішили взяти рабів голодом, одрізавши їм дорогу якою можна було спускатися з гори.
Спартак, кидається, як лев у клітці, шукаючі виходу з лабетів. Вихід знайдено й 70.000-на армія рабів бере місто за містом. Раби святкують свою перемогу. Але багато хто з них не разуміє остаточної мети початої боротьби. Переможці п'ють та гуляють, а це й на руку римлянам. Спарткова армія роскладається все дужче й дужче у гульні й погромах. Спартак почуває, що це може призвести до загину, але, сп'янілий від перемог, все таки вірить в щастливий кінець. А тим часом його армія все дужче занепадає. Люде, яких підсилають римляне, всіма силами роскладають її.
Валерія, пробравшись у Спартаків табір, пропонує Спартакрві здатися, обіцяючи йому за це високу посаду. Спартак рішучо відмовляється стати зрадником.. Рабам один вибір — воля або смерть. 
В останім бою перемогли римляне. Все бойовище вкрите трупами повстанців. Спартак і Арторикс падають, вражені дротиками і одночасно з цим падає Спартаків прапор на його наметі. 
Вгледівши вбитих Спартака й Арторикса, Мірця божеволіє. Вигукнувши проклін римлянам, вона падає на меч поруч з Арториксом. 
Оце короткий зміст картини, лібрето якої передати дуже важко. 
Картину знімає оператор Гольдт. Архитектурно-художнє оформлення — художника Байзенгерца. 
В головних ролях фотографуються артиси Лярів, Бродська, Лисевицька, Минин, Василь Людвинський, Осташевський і інші.

