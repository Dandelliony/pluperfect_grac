Художній Інститут у Киіві
Утворений в наслідок об'єднання кол. Української Академії Мистецтв і Укр. Архітектурного Інституте, Художній Інститут у Київі уявляє з себе всеукраїнський ВУЗ, осередок вищої образотворчої культури і освіти на Вкраїні. Інститут має п'ять факультетів: 1) Архітектурний, 2) Малярський, 3) Поліграфічний, 4) Скульптурно-Керамічний і 5) Художньо-Педагогічний. Поліграфічний і педагогічний факультети наймолодші в сем'ї факультетів Худож. Інституту і не мають ще всіх курсів.
Своїм державним завданням Інститут мислить як завдання підготовки вищої кваліфікації організаторської й творчо-синтетичної художньої сили для всіх ділянок т. зв. образотворчих чи просторово-матеріяльних мистецтв, с.-то, для всієї суми державних, соціяльно-політичних і виробничо-економічних завдань, які реалізуються через художню обробку та оформлення матеріяльних речей побутового й суспільно-ідеологічного призначення.
В Інституті скупчені всі найбільш видатні художні сили України. Основний кадр професури складають професури бувшої Академії Мистецтв і Арх. Інституту: брати Кричевські В. Г. та Ф. Г., Бойчук М. Л., Мелер В. Г., Крамаренко Л. Ю., Таран А. І., Кратко Б. М., Сагайдачний Є. Я., Середа A. Ф., Налепинська-Бойчук С. О., Альошин П. Ф., Риков В. Н., Колотов С. М.. Шляхом окремих запрошень і всесоюзного конкурсу за останні 11/2 роки притягнено низку цінних і видатних мистців і архітектів, як Татлін B. Є. (відомий художник-конструктор), Пальмів, Бернштейн, С. Колос, М. Козік, Шерлаїмов (скульптор), Епштейн (скульптор), графіки Усачов О. І. Плещинський, архітекти — Вербицький, Писаренко, Даміловський, Сакулін.Запрошено ряд українських художників зза кордону, як графі — Мозалевський І, історик і архітект Сочинський та ін. 
В методах і всій постановці мистецького виховання Худож. Інститут йде цілком новаторськими шляхами, як і в будові своїх факультетів і відділів. Старі академії — російська й закордонні — мали традиційну тріаду: архітектура, малярство, скульптура. Наш Інститут пориває з цією схоластичною і ідеалістичною традицією і будує факультети по виробництвах, пристосовуючи в такий спосіб мистецтво до реальних життьових завдань, наближаючи його до життя й виробництва. Звідси й виховання нового радянського художника мусить обгрунтовуватись науково, виходить з функціонального визначення мистецьк. фахів і аналітичного вивчення процесів і техніки художнього майстерства і мистецької техніки по ріжних їх видах, з вивченням технології, аналізу форм і формальних елементів мистецтва. Такий підход вимагає відмовлення від старої організації індивідуальних майстерень і нереходу до так зв. колективного викладання і майстерень з цілевим призначенням (як майстерня фресків, житлових будинків і т. ін.)
Серед існуючих в Рад. Союзі вищих художніх шкіл (Ленінград. Академія, Московський ВХУТЕМАС). Художній Інститут у Київі займає своє окреме місце, не тотожне з кожною з них. З ВХУТЕМАСом спільного більше по лінії сміливого новаторства, шукання нових, раціональних, наукових і об'єктивних методів роботи школи. З Ленінградською Академією більше росходжень, скільки остання повертається в своїй роботі на старіакадемічні рейки.
За свою роботу в нових планах Худ. Інститут буде відповідати і може відповідати лише починаючи з випуска кінця 1926 р. і то не цілком (стара генерація студентів). Проте, досягнення нашої української вищої мистецької школи можна й потрібно рахувати не лише по реорганізованому Інституту, а й по Кол. Академії Мистецтв, а почасти й кол. Архіт. Інституту. З Академії вийшла генерація молодих художників, які вже проявили себе в ріжних галузях мистецького життя: сюди, насамперед, треба зарахувати школу і напрям напр., т. зв. „бойчукізму“. 
З Академії вийшли такі видатні організатори нової мистецької школи, як т.т. В. Седляр і О. Павленко, і низка малярів та графіків, (І. Падалка — в Харкові, Кінарський і Хіжинськи — в Ленінграді) і за кордоном (Лісовський та інші). 
За короткий і дуже тяжкий і ненормальний, для праці час маємо всеж досить солідні досягнення молодої школи, визначений вплив його на мистецьку культуру на Україні.
