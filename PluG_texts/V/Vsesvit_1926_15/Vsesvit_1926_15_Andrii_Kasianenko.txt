ОТТО ЛІЛІЄНТАЛЬ — БАТЬКО АВІЯЦІЇ
10 серпня минуло 30 років зо дня трагичної загибелі батька сучасної авіяції — Отто Лілієнталя. 
Чому ми вважаємо, що авіяція народилась саме завдяки Отто Лілієнталю, коли ж до нього ще були такі фундаметальні спроби, як от Хенсона, Максима, Адера, Пено, Татенат, Ланглея?
Звичайно, жодне відкриття, ба навіть і таке, що становить нову епоху в життю людства, не з'являється одразу без відповідної підготовчої роботи, без попередніх спроб. Були такі спроби й винайти літальну машину, лише за них бралися люде без відповідного знання справи, покладаючися виключно на свій, так би мовити, хист винахідця. Гадали просто одразу „винайти“ машину, що буде літати так саме добре, як птиця; раптово й з захопленням приступали до роботи, і коли машина не летіла або розбивалася — кидали роботу, разчаровуючися.
Така підготовка мало кого здібна була заохотити. Навпаки, вона лише свідчила, що справа, коли не абсолютно неможлива, так надто важка. 
Сучасне Лілієнталю оточення також мало здатне було підбадьорити. Вираз — „народжений плазувати, літати не буде“, — що його ще й зараз можна подекуди почути, здавався тоді мало не аксіомою. Були навіть вчені, що не тільки не змагалися проти такого твердження, а в свою чергу доводили, що людині не літати. Відомий фізик Кулон ще року 1780 подав до Паризької Академії Наук записку, де доводив, що нігде людина не зможе літати, що „такі спроби наперед засуджені на невдачу й беруться за них люде лише малосвідомі“.
Хоть піднесення сьоми душ 19 січня 1784 року., Йосипа Монгольфє й ще шости душ його знайомих на „монгольфєрі“ вгору на 1000 метрів, блискуче розбило це академічне твердження, тим часом авторитет вчених тяжив над кожним, хто лише замірявся вигадувати машину до літання.
Така була атмосфера, коли в шостидесятих роках минулого сторіччя німець Отто Лілієнталь ще п'ятнадцятилітним хлопцем почав свої досліди над вивченням повітря та літанням птахів. Розуміючи всі трудноші справи й відчуваючі в той же час, що літання на повівтряних кулях не є єдиний спосіб розрішення проблеми літання, бо птаство, напр., літає по іншому, Лілієнталь, всупереч своїм попередникам, почав не з будування літальної машини, а вирішив спочатку шляхом спроб вивчити справу. „Наше знання механіки льоту птахів набагато не відповідає сучасному стану науки“ пише О. Лілієнталь у передмові до своєї праці „Літання птах“. „Дослідження льоту наче пішло по шляху, що не дасть жодних наслідків, бо наші знання початків уміння літати, ще багато не досягли бажаної ясности. Принаймні, закони противлення повітря так мало вивчені, що відчувається цілковита недостача найнеобхідніших даних, щоб можна було б приступити до розрішення проблеми літання за допомогою математичного аналізу.“
Спостерігаючи пташиний льот, Лілієнталь доходить до висновку, що шлях розв'язання полягає в тому, щоб дослідити й зрозуміти суть механізму льоту птахів. Він звертає свою увагу на будову крил, і цілою низкою дослідів доводить, що вгнутість крила відограє величезну ролю під час літання. Ця незначна вгнутість, що давно всім була відома, завдяки спостереженням Лілієнталя, повстала зовсім в іншому світлі.
Поруч з дослідженням льоту птахства О. Лілієнталь робить численні спроби над противленням повітря і доходить до нових висновків, до нових формул. Механізм крилчатої будови птахів був би незрозумілий, коли б О. Лілієнталю не пощастило додивитиея, а далі й підтвердити спробами те, що коли птах б'є крилами по повітрю, то він тоді використовує значно більше противлення повітря (разів у 9-25), а ніж, як би вона повільно рухала крилами. Свої досліди над противленням крил повітрю під ріжним кутом їх до повітряної течії, він надзвичайно яскраво графічно викреслював, малюючи спеціяльну криву лінію, що й досі користуються нею всі авіодослідники та конструктори і що зветься „кривою Лілієнталя“.
Не обмежуючися спробами в лабораторії, Лілієнталь переносить їх на вільне повітря й тут одразу спостерігає, що явища відбуваються зовсім інакше. Це примушує його ближче ознайомитися з будовую вітру. 
Двадцять три роки, крок за кроком, уперто провадить свої спроби О. Лілієнталь, вивчаючи механізм льоту птаства, противлення повітря, структуру вітру й т. ін. і все більше опановуючи справу. Зрештою в 1889 році, зібравши й систематизувавши всі свої досліди до купи, видає фундаментальну працю „пташиний льот, як зразок літання“ (Der Vogelflug als Grundlage der Fliegekunst“). 
Лише після цього він приступає до будови літальної машини. Уявляючи собі ясно справу, що не досить спроектувати навіть найдосконалішого апарата, а що головне це вміти літати на ньому — будує спочатку лише сякі-такі апарати і практикується на них літати, намагаючися привчитися до повітря. Почавши зкоротких польотів довжиною в 50 метрів, Лілієнталь де далі пролітає все далі й далі, досягаючи до 303-350 метрів. Що правда польоти ці були ще далеко не такі, як би йому бажалося: це були лише зльоти з гори косенько униз, наче на санчатах, тимчасом це були справжні польоти і Лілієнталь був першою людиною, що дійсно літала.
За час від 1886 по 1896 рік Лілієнталь встиг зробити понад 2.000 таких зльотів з гори вниз, і досяг такого уміння, що літав не лише в тиху погоду, а й коли був кріпенький вітрець. В останнім випадкові йому щастило іноді навіть і підноситися трохи вгору аж до високости горба, звідки він починав свій зльот.
Літаки Лілієнталя, або як їх теперь звуть, планери, були всі балансові себ-то стійкість їх у повітрі, а також керування ними, досягалися пересовуванням самого літуна. Літун чиплявся за поперечину і ввесь час льоту тримався на руках вільно пересовуючися чи то на одни чи на другий бік, вперед чи назад, вирівнюючи, таким чином, апарат вагою свого тіла. Щоб злетіти, Лілієнталь розгонився, біжучи з гори з апаратом в руках, і, набравши потрібною хуткости, наче зависав в повітрі, спускаючися похилим спуском униз, поки не витратиться вся височинь і ноги його не торкнуться землі. Літаки свої Лілієнталь будував дуже схожими на кажана (летючу мишу). Крила мали вгнутість від 1/12 — 1/18 части ширини. Поверхня крил у одноповерхових планерів була 10-15 кв. метрів, а у двохповерхових досягладо 18 кв. метр.
Здавалося, шо коли без двигуна він досяг майже горизонтального льоту, то з двигуном він напевне добре літатиме, Лілієнталь приробив до планера невеличкі крильця й прилаштував двигуна. Роблячи першу спробу з таким своїм аеропланом, Лілієнталь не міг опанувати нову вже стійкість його, упав і убився на смерть. Це сталося 10 серпня 1896 року в Коленберзі біля Штельня. Але цей нещасливий випадок вже не міг затримати надовго переможний виліт людини в повітряні простори. Уперта праця Лілієнталя впродовж 30 років не пропала марно для людства: він дав метод, він встановив цілу низку наукових данних, він збудував літальну машину і сам показав, як на ній літати
От чому смерть його не тільки не спинила, а навпаки, наче підштовхнула багатьох нових дослідників. З'явилася ціла школа наслідувачів Лілієнталя: Гуго Етріх в Австрії, Фербер у Франції, Пільчер у Англії, Шанют, Герінг і Райти у Америці, користаючися методом та дослідами Лілієнталя, починають гарячково провадити свої спроби, і ледве минуло 7 років зо дня трагічної загібели його, як брати Райти переможно вилітають в повітря на своєму аероплані (17 грудня 1903 року).
Нині на 30-ти літню роковини смерти Лілієнталя ми вже спостерігаємо колосальний, розвиток авяції: аероплани вже облетіли навколо світу, кілька раз перелітіли Атлантичний окіан, без зупинки перелітають з Парижу аж до Омську, тримаються по 45 годин в повітрі, літають з хуткістю мало не 500 км. за годину (486 км. за год).
На планерах, що на них 30 років тому назад Отто Лілієнталь міг літати ледве кілька секунд, зараз на них трималися більше 12 годин (12 г. 6 хв. 25 сек,) без пасажира і з пасажиром 9 г. 21 хв. (Рекорди, встановлені, німецьким планеристом Шульцем).
Цей зріст, розвиток та блискучі успіхи сучасної авіяції, що виросла лише з досвідів та методів Лілієнталя, ще яскравіш підтверджує справедливість його шляху і значіння його прац для народження авіяції.
Тому той весь світ визнав Лілієнталя за справжнього батька сучасної світової авіяції.

