ОДЕСА — КУРОРТ
СОНЦЕ і море. Степ та море. Чудодійні лимани й безконечні ряди санаторій, білих, як сніг. Санаторії для дітей в Люстдорфі й на „16 станції“ Великофонтанської дороги. Санаторій для селян на холодній Балці. Нові чотирісанаторії — клініки університету. Це перша спроба перенести клініки в дачну місцевість. 
Незрівняні морські пляжі в Лузанівці й у Люстдорфі. 
І над усім цим сонце півдня, пахощі окацій дурманять голову; море шумить, то лагідно, заспокоююче, то грізно й владно у своїй стихійній силі. 
Ніколи він ще не розцвітав так, цей курорт, як тепер. Вілляно нові кошти І складено обширний план курортного будівництва на п'ять літ. 
В перспективі відбудови Одеси видатне місце цілком справедливо займають одеські курорти; дачі, лимани, морські пляжі, гідропатичні й морські купальні заклади притягаюгь вже десятки тисяч хворих.
Ось лиман. Немов чорне плем'я африканців стало величезним табором на його березі.
— „Мазайся з грязям!“ — гукав якийсь грек товаришові. — „Мазайся так, щоб шкура порепалась“!
— Помагає! Торік мене сюди привезли на ношах, а їхав звідси польки танцював!“
Лиман притягав до себе з усіх кінців Союзу, і люде годинами лежать на південному сонці, чорні, як ті мурини, і „мазаються з грязям“.
А там — навколо санаторії. 
Усі відомства, усі наркомати мають тут свої санаторії.
А море, а пляжі, а морські ванни! 
Що той Біяриць або Трувіль?! 
Тут простіше, тут веселіше, тут рідніше! 
А море, ласкаве, як мила, цілує лице ваше, сонце вкриває матовою смагою жилавих і розніжених спекою людей!
Вагонетками возять грязь до нової купальні на лиманах.
Грязь ця масляна, схожа на кав'яр; намажешся нею, мов окасамитом проведеш по тілу, а потім щигає й пече, відпадав з тіла кусками. 
Цю грязь продають, як дорогий лік, у гарних коробочках, в Англії, в Америці або Парижі по 2 франки за кіло. 
А тут її — гори, море! 
Грязь і сіль. 
Сонце й море. 
Степ і вода. 
І сотні домів відпочинку й санаторій. 
І смага здоров'я, і радість дітей.
