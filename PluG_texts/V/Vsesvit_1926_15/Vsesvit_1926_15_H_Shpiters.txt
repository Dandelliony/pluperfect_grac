ДО РАЦІОНАЛІЗАЦІЇ ПРОЦЕСІВ ПРАЦІ
Будинок — яких тисячи у Харкові. Два поверхи й підвал. Ніяких архитектурно-конструктивних особливостей нема і в середині цього дому. Кімнати його можна хоч і зараз же повернути на кімнати звичайного житла, не перероблюючи нічого. 
Проте, в стінах цього будинку, де монотонно стука „Ундервунд“, де заповнюється цифрами певні рубрики бухгалтерських книг, де десятки службовців зайняті роботою, що нагадує канцелярсько-чертьожну, — утворюються основи найпродуктивнішої і взагалі найкращої організації людської праці. Основи раціоналізації процесів праці утворюється тут з матеріялу, який здобувається здебільшого поза стінами Інституту: коло варстату й горну заводу, в аудиторії робфаку, в крамниці Церобкоопу, коло каси фінвідділу, під дахом сільради, на полях степової України... 
Неясно? Річ ось в чому...
Життєздатність ідей раціоналізації праці, які виникли в Інституті або в якому-небудь куточку нашої країни, перевіряється дослідом в близькій кожній з цих ідей обстановці. З даних же досліду утворюються науково експериментальні основи майбутніх заходів того чи іншого типу в масовій кількості.
Щоб познайомити читачів з характером діяльности Всеукраїнського Інституту Праці (ВУІП), звернемося до прикладів.
Перед вами — таблиця під назвою „Схема прийому врівняльного збору X. Г. Ф. В.“ Придивіться уважно до неї. На цій діяграмі схематично змальовано такі явища: платільщик податку, що стояв в черзі на вулиці 2 — 3 годині, товпиться далі ще 3 — 4 годині в другій черзі — біля платіжної каси. Збор приймають 5 інстанцій: бухгалтер, „журналіст“, конторщик, контрольор і касир, що примушені щодня працювати позачергово, звіряючи касу. Так безсистемно, роки три тому, велися класові операції в Харківському фінвідділі. Цьому бюрократизмові було положено кінець дослідженнями ВУІП'у. В наслідку досліджень, при тому ж самому складі фінвідділовського персоналу і при тому самому темпі роботи, замісць 5-ти інстанцій залишено тільки дві: бухгалтера-прийомщика й касира. Замісць трьох бланків (окладний лист, заява, квитанція) — залишився один розривний бланк. Через це робочий час персоналу, що він віддавав кожному платільщику, зменшився з 7 хв. 50 сек. до 2 хвилин. Мало того: замісць годин дожидання, досить стало коло десяти хвилин *).
Отже цілком зрозуміло, що завівши таке спрощення в масу касових операцій на території всієї країни, держава що-року з'економить десятки тисяч карбованців. А таких спрощень, як те, про яке ми тільки що говорили, ВУІП досяг багато.
Роботу в цьому напрямку веде відділ „Організаційного аналізу“. Основне завдання цього відділу стане досить зрозумілим, коли ми загадаємо дві-три теми, які розроблює відділ.
Скласти план господарського розвитку сільського району — це одна тема. Вона належить до справи складення конкретно-раціонального плану богатьох сільських місцевостей.
Ще тема — рапіоналізація торгу. За об'єкт дослідження використано фактичну роботу в ріжних крамницях і складах державно громадських торговельних організацій. Серед питань, що чекають розробки в цій справі, попередній план Інституту намічає: поліпшення й здешевлення обслуговання споживачів, з ільшення пропускної спроможности торговельних одиниць, поширення кола покупців... 
Особливе, можна сказати, виняткове, місце в науково-дослідницьких роботах ВУІП займає величезний своїм значінням і розміром проект заведення в УСРР рільницької промисловости. Проект цей, по всебічному обміркуванні в численних установах, дістав похвалу від ЦК КП(б)У, РНК УСРР і інших вищих органів. Не сьогодні — завтра Наркомзем на підставі його почне організовувати рільничо-промислове спробне господарство. Значіння проекту ось в чому:
Автор його — директор Інституту Ф. Р. Дунаєвський доводить, між іншим, що „механічне господарство невигідне на дрібних участках і надзвичайно вигідне на великих, що забезпечують цілковите використання машин і праці їх“. Відповідно до цього, проф. Дунаєвський, не раз провіреними підрахунками, потверджує, що „загалом і в середньому“ механізація великого рільничого господарства дасть змогу „оплачувати з першого врожаю все своє устаткування і далі — давати 100% прибутку на рік“. Автор запевняє, що заведення рільничої промисловости в степовій смузі нашої країни і неминучий наслідок цього — інтенсіфікація сільського господарства взагалі, — на тій самій території збільшать огульний прибуток степової країни більш, ніж на міліярд карбованців.
Тепер увагу — Психологічному відділу ВУІП'у. 
В двох маленьких його кімнатах встановлено спеціяльні апарати для виявлення швидкости реакцій на ріжні зовнішні впливи. Ці установки сконструйовано ВУІП. Досліди з ними провадяться недавно. Вони, поки що, ще не виходять з лабораторно-підготовчої стадії. Заведення цих апаратів в царину робот Інституту є одним з серйозніших додаткових удосконалень досить складного комплексу способів вказати кожній особі таку професію, яка найбільш підходе до його фізичних і розумових даних і в якій, значить, він міг би досягти найбільшого успіху. Тут не місце пояснювати, якими саме способами користається Інститут в цій царині — в справі так званої професійної орієнтації Пригадаємо лише, що в числі способів іспиту, хисту даної особи велике значіння надається особливим задачам — „тестам“, для вирішення яких треба, в певну одиницю часу, певний стунінь уваги пам'яти, сили уявління, спритности та інших елементів розумової діяльности.
Кілька слів про Фізичну лабораторію. 
Ось одне з характерних явищ в її роботі. Дівчині, яку випробовують, наприклад, на посаду машиністки або телеграфістки, пропонується швидко вдаряти пальцями по клавішах. Кожний удар через електро-магнітиний одмітчик залишає слід (реєструється) на особливому циліндричному приладі — кімографі, що крутиться. Одночасно на цьому ж таки приладі — в десятих частках секунди — відмічається момент удару. Способ цей дає можливість помітити частоту імпульсів, які головний мозок встигає посилати м'язам, — іншими словами, цей способ дає можливість визначити міру втоми. 
Серед багатьох апаратів, струментів і реактивів, що стоять в двох великих кімнатах фізіологічної лабораторії, ви безперечно, звернете увагу на такі прилади, як аероенергограф, — для дослідження роботи м'язів кисти, спеціяльний ергограф — для вивчення функцій м'язів, що ниму жують та ще де-які. Більшість таких приладів призначено для розробки методів дослідження витревалости людського організму. Роботою в цій лабораторії керує один з видатних світових вчених — проф. В. Я Данілевський.

