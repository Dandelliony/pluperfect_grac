Харків двох віків
ОПЛЕТЕНИЙ павутиною залізниць, закутий в граніт, стягнутий асфальтовою корою, поринаючи кам'яною величчю й сотнями лимарів в небо, де черкають крилами аероплани, тяжко зітхаючи вулишним гуркотом і розсипаючись деренчанням трамваїв, гримно охкаючи горлянками „Лейландів“, роскидаючи промови й пісні пащами гучномовців ввесь горячково-метушливий, діловий, роскинувся на багато верстов Харків — столиця України. 
Мало що нині в ньому нагадує про старі часи, про патріярахальну провінцію минулого століття. Дві-три старі церковки, поганенькі домики на околицях, що доживають свої останні дні та дві слобожанські гармати біля гарного будинку Робітниче-Селянського Парламенту — ось майже все, що лишилося від стародавнього Харкова. І тільки іноді лопата будівника, врізуючись у землю й натикаючись на цегляне склепіння підземного ходу, примушує згадати про військове значіння городка, загубленого в степових просторах, і тільки іноді старожителі, що в них вже смерть за плечима, риючись в пам'ятках минулого, наведуть вам курйозні, анекдотичні риси тогочасного життя. 
Із туманної бувальщини тоді на вас гляне дивне обличчя провінціяльного міста, що присипляло обивателя, не спонукаючи йго поспішати жити. 
По-весні й восени харківчане втопали в грязюці, влітку вони задихались від пороху. Місто навперемінку робилося то каламарем, то пісочницею, як дотепували тодішні студенти. Про харківський пил — зазначає мемуарист Кованько, та й не без підстав — було всім відомо, але про грязюку тодішню не можна мати ніякого уявлення з того часу, як забруковано вулиці. За тих часів грязь була причиною того, що школи закривалося на 2 — 3 місяці, а іноді й довше. Це називали грязькими канікулами. На Кузнецькій і Циганській вулицях іноді ходили на хідлях; одного разу, переходячи з одного боку вулиці на другий, вони загрузли так, що задохлися, поки їх витягли. 
Документи свідчать, що з причини невпорядкованости міста Університет прохав перевести його в інше місце. 
Офіціяльні заяви про неподобний стан міських вулиць тягнуться на протязі всіх трьох перших десятиліть XIX століття. В 1824 р. на невдоби для проїзду жаліються самі, звиклі до грязюки, обивателі. Виявляється що на Московській, Катеринославській і Сумській вулицях, а також біля Лопанського мосту вибоїни й ковдобини робили неможливим пересуванням для самих мешканців. Самі обивателі запалювали чим могли грязькі вулиці. В 1810 р. губернатор Бахтін зауважував, що на баготьох видних біля будинків накиданий будівельний матеріял, що перешкоджає їхати та збільшує грязь. За манастирем, на початку нинішньої Клочковської і в нижній частині Бурсацького спуску, був тоді яр, куди обиватель звалювали гній. 
Можна уявити, який вигляд мала тоді ця, майже центральна, частина міста. Не краще уттримувалося й недалекий від центру теперішний Театральний майдан. В 1820 р. не тільки цей майдан, де тоді стояв остріг, але я вся місцевість біля нього була заражена страшним смородом, бо нечистоти з ям тюряжного двору ніколи не вивозилися. На Катеринославську з центру міста не легко було пройти. Найближче було через Університетську гірку, але в 1830 р. тут не можна було ходити, бо місток і сходи, що вели з горки до базару були зруйновані. Невдобно було їхати, як виявляється, навіть і перед губернаторською квартирою В 1834 р. губернатор Трубецькой мешкав в будинку Університету, а, тим часом, Університетська вулиця, починаючи від губернаторської кватирі аж до самої проїзної дороги, „від ковдобин попсувалася в такий мірі, що проїзжим доводился терпіти великі труднощі і виявлялася, таким чином уся неподоба“.
Хто б міг подумати, що там де нині роскинулися гарні сквери, де землю вкрито гранітом та асфальтом, втопали колись люде. 
Але це ще не все — Харкову минулого віку загрожували й інші небезпеки. 
Харківчане не могли звикнути держати свою худобу вдома. Обивательська худоба вільно бродила по міських вулицях, перешкоджаючи екіпажам, а іноді й дуже лякаючи людей. В 1829 р. губернатор примушений був штрафувати, щоб відучити харківчан кидати на призволя ще свою худобу. Крім, корів, коней і свиней по місту бродило дуже багато собак. Їх доводилось ловити навіть тенетами. В 1828 р., як видно з думських журналів, центрі міста бігали собаки й кидалися на людей. Влітку 1836 року бродячі собаки розірвали на вулицях понад 10 чоловіка майже до півсмерти. Дума усердно пропонувала нищити здичавілих собак, обіцяючи по четвертаку за кожну вбиту собаку. 
Вдень йти і їхати по вулицях було важко й небезпечно, а вночі ще гірше. На все містто в 1823 р. було не більше 200 лихтарів. Освітлювалося ïх лойовими свічками. Проте, і ці лихтарі далеко і не всі освітлювали вулиці, бо на свічках економили і давали їх мало. 
Там, де нині галасливі вулиці стискають кам'яні багатоповерхові махині, де в будинках сновигають ліфти — стояли навіть у кінці 19-го століття кривобокі дерев'яні домики, хилилися спорохнілі хибарки, вкриті соломою.
В перші три десятиліття XIX віку Харків, навіть в центрі, буз містом цілком дерев'яним. Кам'яні будинки були лише невеличкими острівками серед моря хат, що легко ставали жертвою вогню. Пожежі через це були часті й спустошливі. 
Боролися ними наïвними засобами. Про пожежу перші повідомляли „тріщотками“ десятські, що стояли біля будок; на їхній сигнал відгукалися гауптвахти барабанним боєм і викликали на пожежу поліцію з пожежним інструментом і обивателів. 
Мешканці, перелякані буйною стихією, іноді вдавалися — оповідає історичний документ — в надзвичайну тугу і багато хто з них тікали з рухомим майном у поле. 
В 1828 р в Харкові з'явився перший міський бульвар на Миколаївському майдані. 
Робилося його за підпискою. Ще раніше, на Університетській гірці по схилах її було зроблено Університетський бульвар чи „променад“. його тоді називали. 
В 1829 р. було зроблено дерев'яний під'їзд до бульвару на Микалаївському майдані. Того самого року місто вперше завелося пішоходами. Це була велика подія до кінця 20-х років місто мало вже міський годинник Чужоземець Ебервейн порався біля годинника три роки. Кінець кінцем 1830 р. годинника було зроблено і поставлено на дзвіниці Миколаївської церкви. 
Нині шумний Харків не ходить, а їздить на хутких авто, на багатьох трамваях, на старомодних ваньках. 
Ноги не видержують великих переходів і не економлять дорогоцінного часу. 
Але в сучасному Харкові ви навряд чи знайдете багато власників екіпажів. Та й навіщо вони, коли є „Лейланди“ й трамваї? 
У колишньому Харкові з його невилазною грязюкою тільки бідні люде не мали власних екіпажів. 
Дворянство, вищі урядовці, купецтво — всі мали власні виїзди. 
До послуг решти були візники. За 60-тих років почалося „зубожіння“, а за 70-тих власний виїзд був уже роскішшю, доступною дуже небагатьом. У наслідку — збільшилося число. візників, однак, знайти їх можна було тільки на центральних вулицях. 
Візникові „біржі“ всі зосереджувалися в центрі міста. Візники були двукінні, однокінні, чи, як кажуть у Харкові „ваньки — і нарешті, „пєтушки“, чи, за студентською терміноголією, — „ваньки дорійського стилю“, що приїздили до міста взимку й брали за свою працю по гривенику за кінець. 
Не зважаючи на невисоку таксу (2) коп. для двухкінних i 15 коп. для „ваньків“) їзда все таки коштувала дорого. 
Тим часом, місто ширилося й сполучатися мешканцям центру з околицями рік-у-рік було важче. 
Природно, повинна була повстати думка про утворення кінно-залізничого сполучення, єдиного у той час дешевого типу громадських екіпажів. Але цю думку здійснили лише на початку 80-х років. 
За наших днів столиця, з її бурхливим життям, ще не позбавилася неминучих бід великого міста — злочинів і проституції, а Харків минулого століття в гарячі дні Хрещенського ярмарку був місцем, де збиралися підозрілі особи й „веселі“, як їх тоді називали, „німфи“. 
Найхарактернішою рисою колишнього харківського громадського життя є панування верстового приципу — різка відрізненість і замкненість верств. 
Кожна з них жила своїм особливим життям, не схожим на життя іншої верстви, маючи свої розваги і втіхи Сучасник (В. Пашков) відзначав цю рису 40-х років XIX ст... Яскрава суспільна риса виявилася у тодішніх верствових відносинах, між якими стояли ще віковічні, історичні та ішні грані. Наприклад, дворянин не „гнув“ шапки перед купцем, хоча б той був значно інтелігентніший та в десять разів заможніший і купець першої гільдії також перший не вітав купця 2-ї гільдії і т. і., а було це навпаки й додержувалися цього строго Так само і військові ставилися до цивільних, цивільні до купецтва й духівництва, городяне до сільських мешканців. Словом — кожна класа преферанствувала, користувалася з свого права коштом іншої класи і в суспільстві було ще багато китайщини... 
Про винятки не говориться, і були вони дуже рідко. Ми говоримо про кастові риси, що панували тоді, як загальне правило, в наших станах. Повстали вони в темряві минулих століть, глибоко пустили коріння, й переходили від покоління до покоління, поки їх не захитали загальні реформи. 
На зиму багате дворянство переїздило до Харкова, де-хто з його перебирався в столиці, а як хто то й за кордон їхав. Молодь обох полів вчилася й виховувалася в Харкові по ріжних школах. Половина юнаків ішла потім служити у військо — в кавалерію Чугуївського „воєнного поселення“, частина — до універсітету, а решта — на цивільну службу. 
Тількі з пожовклих сторінок мемуарів, із запорошених полиць архівів дивиться на нас Харків 19-го століття, місто патріярхальних звичаїв і провінціяльноï дворянсько-купецької Росії, далекий Харків, відсунутий в історію не тільки роками, але й великими подіями. 
На його місці росте й шириться, пориваючись вперед, бурхлива столиця України і хіба не в символом віків Дворянське Зібрання, де колись пишалися блискучими бенкетами, з козацькими гарматами під мурами, яке стало нині будинком ВУЦВК’у, будинком Уряду Робітниче-Селянської України?

