ОЛЬГА КОБИЛЯНСЬКА
З БУКОВИНСЬКИХ гірських верховин прийшла до української літератури письменниця Ольга Кобилянська. 40 років тому (1887 р.) вона вперше написала новелу „Вона вийшла заміж" і здала до друку до жіночого альманаху — „Перший вінок", що виходив за головним редагуванням Наталі Кобилянської та І. Франка. Правда, цій першій новелі не пощастило з'явитися того ж року у світ, бо Франко її не вмістив до альманаху, але все ж таки за дату початку літературної діяльности Кобилянської треба вважати 1887 рік.
Літературна діяльність О. Кобилянської припала як раз на добу найвищого розвитку капіталізму за заході. Стара реалістична доба літератури уже не задовольняє примхливе молоде покоління містичної західньої буржуазії. З'являються філософські твердження німця Ніцше, що проповідує призирство до маси, індивідуалізм з його аристократизмом і піднесенням влади сильних над слабими. Виникає на грунті цього занепаду й нова велика літературна школа, що її прозвали декаденством.
Звичайно, що такі перипетії на заході повинні були знайти відгук і в Росії та на Україні. В 90-х роках минулого століття перші паростки цього новітнього явища з'явилися і в Росії, в особі письменників В. Брюсова, Ф. Сологуба та інших.
Але на Україні, на українській літературі позначився лише поміркований „переступний" вплив цієї нової школи. Є він у Кобилянської, Коцюбинського, Стефаника, Лесі Українки.
„Філософії декаденства і символізму, на початку антидемократичної, українська література прийняти не могла цілком, бо це б означало одійти від інтересів пригноблених верств, стати на бік чуженаціональної буржуазії й занедбати перспективи українського відродження", — каже О. Дорошкевич у своїй „Історії української літератури".
Але Ольга Кобилянська всупереч іншим українським письменникам, почасти відкинула зреформовані засоби нового мистецтва, відкинула його індивідуалістичну, буржуазну ідеологію. Кобилянська пішла стежкою усвідомлення завдань українського люду. В своїй творчості вона давала щирі малюнки з життя нужденного буковинського селянства. Персонажі її творів або з призирством ставляться до міщанських інтересів дрібно-буржуазної верстви, прагнучи до повної емансипації пригнобленої жінки, або ведуть уперту боротьбу з потворними явищами суспільства.
„Буду жити — думала вже сотий раз — і йти тою самою дорогою, що досі. Це неможливо, щоб я не побідила, або щоб надімною панувало що інше, як сама краса життя," — каже головна дієва особа повісти „Царівна" Наталка, що була завзятою поборницею емансипації жінки. Окремо від інших творів стоять її новели, нариси та повість „Земля".
Тло, на якому побудовано ці новели та нариси — це економічна руїна буковинського селянина, що органічно звязаний з „Землею".
„Земля — це та вища, просто таки містична сила, що складав цей невблаганий фатум, що примушує Саву (повість „Земля") вбити в умовах лісової романтики брата Михайла, а наймичку Анну зазнати стільки горя й сліз... Таким чином глибоку соціальну проблему, жорстоку економічну боротьбу між багатирем Федорчуком і буковинською голотою (персонажі повісти „3емля“), Кобилянська виобразила типовими романтичними засобами з перевагою містики в природі й фаталізму в людських відносинах", — зауважує О. Дорошкевич, аналізуючи творчість О. Кобилянської в своїй „Історії української літератури". Цілком оригінально Кобилянська підійшла до трактування народнього сюжету в пісні уже багатьома заялозеного „Ой, не ходи Грицю, та й на вечорниці". Підійшла до нього в повісті „У неділю рано зілля копала". Не механічно і формально, а вклала в нього багато чи пережитого, чи від чужого, у всякому разі — виплаканого й щирого. Найбільше вражають читача в цій повісті описи природи.
Почавши свою літературну діяльність з 80-х років минулого століття, Кобилянська не кидає її й до останніх часів. З найбільш близьких до нашої доби оповідань Кобилянської, ми маємо ті, що відбивають жахи . імперіялістичної війни, що жертвою її в першу чергу стали землі Галичини, Буковини і Підкарпатської України. Безпорадність, жахливість у божевільних очах, мовчки заломані руки, тяжкі стони вчорашніх хазяїнів, а сьогоднішніх жебраків — ось що показує нам О. Кобилянська в оповіданнях „Лісова мати", „На зустріч долі", „Юда“ та інших.
I зараз, перебуваючи в своїх улюблених Чернівцях на на Буковині, Кобилянська не покидає писати. Спід її пера виходять ще сильніші речі, що наочно ілюструють безпорадне життя сучасного буковинського селянина, як от новела „Огрівай сонце“ написана 1927 р. і у нас, на Радянській Україні буде вперше опублікована в журналі „Плужанин".
Отже маємо з творчістю Кобилянської новий етап у нашій літературі. Уся її творчість пройнята гострими нотками, боротьби з міщанським оточенням з болотом буденщини. В цьому й велика заслуга О. Кобилянської українським суспільством.
Але на жаль треба зазначити, що ні минулого століття, ні тепер творчість Кобилянської не мала широкого росповсюдження серед українського суспільства. Правда до цього, до певної міри, спричинилося й те, що більшість її творів видана за кордоном і за часів царату не поширювалася на Україні. Трохи своєрідна мова, пересипана специфічними буковинськими словами та зворотами теж відбивала від читання її творів ще невсталеного українського читача. Але тепер наш читач культурно зрів.
І це врахували видавництва. Видавництво „Рух" з 1927 р. приступило до видання нової збірки творів О. Кобилянської в 10 томах.
