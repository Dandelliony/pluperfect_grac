БЕЗ
Так ото раз ідемо ми з Безом проспектом. Знаєте, о там саме, де квартал банків.
Давай сядемо на лавочці, каже Без.
Давай, згодився я. Бо робити було нічого. Хоч бий. Сонце стояло високо, і як приском своїм обливало промінням. Аж блищить спека. Пошукали де тіні більш, посіли. Душно. Поросхрістувались і сидимо. Сиділи-сиділи, дивились на вялу од вару публіку, кидаючи на карб їй иноді пів-слова. Але „все онно" робити було нічого, ні про що не хтілось говорити, й „казанки" наші варили негурт. Для хто обідав, було по обіді, як зауважив Без.
Ой, нуд‘! ...но, протягнув я закінчуючи. Скажу вам, висловлювався ж Без! Лише почне — а там як хоч.
Ой, ну-у! ...дно!., но... дно... дно... но... перебірав я кінцівки. Як бачите, були дуже зайняті.
— Зна, шо... завів знов ліниво Без. Ходімм! Він мав дивну маніру міняти темп мови. Почне бувало ліниво, а закінчить як з розгону візьме. „Ходім" він закінчив так спокусливо енергійно, що я зразу до згоди, не питаючи й куди. „Ходім—хоч чор‘ зна куди!"
Підвелись і почвалали по скверику, тручи гарячу ринь. На виході а скверику стояла як у всіх „порвдних" містах, „універсальна крамничка", будка сіріч, де „павучок", за Безом, вибравши патентик, напнув свій плет, за яким „не було лише пташого молока".
Давай закуримо, зтулив губи і витріщив очі Без — з виразом ніби підмовляючи на діло явно різіковане.
„Хм... закуримо", встромив я в нього очі. „Не зрозуміло... Що то значить?" Ото як бонза: дивишся на нього і не второпаєш, що в тій „макітрі" затіялося.
Закуримо, ка‘у, давай! Покривився посмішкою Без. А проте, скажу я вам, цеся сама частина, морда сіріч, була в нього першого ґатунку. Як іероґліф — треба було лише тямити учитати. Я скорше відчував, що він мої вагання й невдогад вгадав, і збиткував десь там собі всередині — задоволений, що поставив мене в глухий кут, звідки я не зразу міг знайти вихід.
Та ти ж не!.. Нее!.. Ну!? Хо-чу!
Грошей у нього як і в мене „чортмало“.У нього щось там 5 коп. та в мене 6, чи навпаки, одинадцять копійок вкупі.
Ой, драа‘!.. Ой драб'! Хоч сірники є? Нема.
Що ми купимо за 11 коп., ти, соціальної „драбенції" другий щабель — знизу? Тобто як, і ти?.. Атож, думав. Я то про себе й сказав. Ой дра‘! ой, драби! Ну, що ж... ходімо до „гамазеюм універсалікум"! Моня є, питає Без.
Хе-е! цього тільки й нема. А то все є! засяяв „павучок". Універ-гам, знач'ся. Від „гамати". Людина не льоха, гамає все — бубонів про себе Без, не цікавлячись, чи його хто розбірає чи не розбірає, й розглядав цигарки з виглядом знавця марок. „Ну так дай, дружище, на двох хлопців цигарок за 11 копійок, та щоб накурились і „ґекували".
Будь ласка! маєте... за 11 копійок? Знаєте, я вам дам найкращі. Останній фасон „Жах"! „Жах“? Кумедія...'„Жах“ на жах знач'ся! Ні, дай „Сальве" ліпше! І в додачу припалка.
Клянусь сером Вельзевулом, містер Без, ти — немилосердний, потяг я Беза. Мож‘ припалити в якої кралечки. Мо хоч нахабою назве, і то розвага... Ти, кажу, всенький хосен йому від нас на нівець звів би...
Запевняю вас, тонкочуйна леді, що йому ще не на ‘дин сірник зиску зосталось би. Проте, решта має рацію. Чого тільки людина не може говорити, коли їй говорити нічого, а язик чешеться. Сонце сипало спек на наші простоволосі голови, мов кращого місця не бачило, щоб пропалати проміння.
Ти уяви собі, Маро, що твої очі... те-лі-скопп! Хоча це досить „тежко". І от тим теліскопом ледві помічаєш в павутинні твар божу, мошечкою звану, а павучок од неї ситий, і хвале імя боже. Всякому по потребі. Один павучок більший, другий менчий. Але... Марренціє, всі — павучки. Одні кустарно, а другі організованим чином цею справою займаються. Абись вкняпив... Наступна частина проблеми пуста: живи по єванґельському, щоб ліва не відала, що чине права. Обпантюшуй — і край. Розрахунок потім, і не обов'язково. А не обпантюшувати — ні дна ні покришки, йолопи, не буде... Ех, молодці — павучки!..
І чомусь вилаявся. Памятаю оце що говорив Без, а признатись, не втнув глузду. Як стане було верзти, та дідько його розбере. То ще ж говорив він! То побіжить — побіжить як маком посіє — тільки сьорба слова, то зараз стане, і почне вимовляти та вивертати те слово, наче воза на гору викочувати: то вперед, то назад, і раптом — гуп! — віз зривається й летить аж колеса не встигають вертітися.
Хоча цього разу мудрування Беза можна було пояснювати почасти гарячим сонцем і з незвички цигаркою і отим там в його голові не як слід, але в моїй голові все настирливіш свердлилась думка, десь там нила в середині, як трівога, що Без щось або витіяв або от-от витіє. Я вже знав. Ці нападки зненависти до шанованого громадянства проявлялись раптом, але надовго залишали по собі слід на верхньому Безовому „пльондрі". І тоді він болюче „шукав мила", щоб змити „дьоготь" — той що йому „по пльондру розлився". Але що? що?..
Бульвар, все бульвар такий довгий. Сонце липло, як муха восені. В тінь аби сховатись.
Там сядем, кивнув Без на лавочки під ясенами напроти комгоспу. Фу! Нарешті під ясенами. Ке, ц'арку, сер-містер Без!
Да, ц'арку, ліниво передражнив мене Без, радий проте, що я потроху засвоював його мову. В священному писанні сказано: в поті лиця твого будеш їсти хліб свій. „Мели", думаю. Воно, правда, не дуже смачно їсти хліб в поті... Можна б було й до поту. Як бачиш, кепські естети були наші пра‘. За те по божому закону. Попереду зароби, кепа гнати нічого, а тоді їстимеш, чи то пак запалиш другу цигарку. Роз?.. Роз-шолопав? Так-и тто...
Поки я „розшолопував", він тоном насмішника наспівував про номери махорки:
Курив, курив шішнаццятий, закурив восьмий...
На мої протести, що половина в цигарках моя, бонза ні ворухнулась, лише заявила, що я вмію говорити круглі слова. Нарешті я розшолопав, тільки запізно, що вся пачка цигарок, себ-то десяток, без двох, була у владі Беза. Проте курити хотілося. Але смішно б було сперечатися, а по-друге поведінка його мене чимало інтригувала. Я ледве не признався в цьому.
Знач', хочеш нікотінцю, не повертаючи до мене „маски" протягнув Без. Да, діло хороше, хто тямить. Так, в прохладці, на лавочці, сизий димок пустити колечком, тц! Да, але тре' заробити попереду. Прий-ма-ю-чи же у-ва-гу, що легкий зарібок не всім до пупка, сіріч що оний для єжелі „здіб" у кого голові мається... Зна'ш, Мар-Маро, далебі стрівав „ото, каже, меле так ото — хай йому біс той, — десятину ото ту лекше зорати, як ото так от молоти"... Да, так я, знач'ся, можу зробити тобі вірну ' пропоставу. Бачиш он ту хавочку на другім боці бульвару? Он ліворуч... та не тикай рукою, о-балл... дуй, хутчій додав я. Да, дуй! напроти ж сидять, Да, оту. Так сиди тут в холодочку, розумі'ш, і дивись поки на ту лавочку сяде хто і візьме там пачку цигарок.
? цигарок? Яких? Ти з глузду з'їхав: там же пуста лавочка! Хм, хм... Як бачите, Без таки не дурно міг видаватися ненормальним. Що б ви сказали? Коли би це було не зо мною то їй бо я би не повірив в щось подібне. Але Без з тим же обличчям бонзи продовжував.
Ти кінчив? Да, так ти сиди і дивись, поки хтось підійде й візьме оцю саме пачечку! І він показав мені нашу пачку з вісім принадними цигарками. Я її покладу там, — тер долонею свою „макітру" Без, — а сам піду сяду аж он там: бачиш третю лавочку? Ну да... І коли хто візьме, — я можу бачити, а можу й не бачити — ти даси знак, от так, і за це ти одержиш всеньку цю пачку. Згода? Ну, щоб ви думали! Нісенітниця повна: комусь пачку віддати, чи то пак хтось її забере, а гін тоді якось мені її віддасть! Яка тут згода може бути? До чого? Ви розумі-е-те?! Це ж... це ж провокація, Без! Більш нічого? — Провокація?! Ну, ти подумай!.. Зле, Маро, коли людина звикне сидіти на голові. Згода?
? Гм, Згода... але... але я нічорта не розумію. Це не дуже й потрібно. По такій розмові він подався, залишивши мене розгубленого і здивованого. Згорблений, зі скругленими плечами, підійшов до лавочки першої ліворуч на другому боці бульвара, і сів. Я вже думав, що кепа гне, коли бачу погодя, що вийняв пачку цигарок, як тільки громадянин напроти впірнув в читання ґавети, і просто з кишені поклав її обіч. Через де-яку хвилю підівся і пішов і сів на третю лавочку.
Мені нараз стало смішно. Я реготав, про себе, щоб не назвали божевільним. Я реготав з’витівку Беза, і він догадувався, що я регочу, але дивився, холера, на мене і мов не помічав. Проходячи бульваром, до лавочки підійшла якась жінка. Я так прекрасно пригадую всі подробиці того дня. Невисока, за.пята газовим шарфом, в білій з крапочками літінці, в важких запорошених патинках. Якась така похожа на веретено. Певно, вагітна, і їй захотілося відпочити.
Без легко міг відгадати мої думки. Що підійде, сяде, й змете цигарки рукою, як корова хвостом. Або насяде й роздуше. Цепевніше. Мені було смішно, що я так так у-ціт відгадав і вчинки жінки і думки Беза, І крах його витівки. Але мабуть жінка подивилась на цигарки як корова на жабу на березі п'ючи воду, як на щось, вжитку чого вона не второпувала. Чи може міщанська забобонність вагітньої жінки не дозволяла їй взятись за пачку, чи може їй просто ліньки було такої спеки ворухнутися зайво — тільки повнісінька байдужість до пачки. Я згодом шкодував, що вона не зробила, як я думав. Що то значить, коли людина не тямить в цигарках. Я пригадав, як Без раз метикував: коли би Римляне, казав, знали тютюн, то певне висловились би розумніше, а саме, що людина ріжниться від тварини тим, що курить тютюн. Для себе, правда, він робив виняток, що „стверджував правило". Відпочивши жінка пішла. Потім пройшло ще скільки людей Потім пройшло ще два похожих на нас примірники. Що з бичками діло мають. Нарешті думаю, народ господарський, тільки подякують. Але вони минули, лише глянувши на пачку: „який гом**) покладе для них пачку „Сальве"? Бачу, повне фіаско. Вже з чверть години збігло, а пачка лежала як непотрібна. Попереду дратувала, а потім мені вже й байдуже стало до неї. Було душно, і всі думки зводились, як то я кпитиму з Беза.
Тим часом коло Беза виринув літній чоловяга. З пакунком. Від Беза до мене, простував бульваром. Вже сріблом сивий, одягнений як міщанин у свято. Можна було думати, що на одвідкни десь плівся. Йшов, чесно витираючи спітнілого лоба. І він минув майже лавочку, коли нараз звернув до неї І сів. Ну, думаю, що воно буде. Чи не ти часом, дядя, зателіпаєш на Безовому гачку. Глянув на Беза, а той і не зворухнувся. Наче не на того чекав. Бачу, приглядається мі й старий пачці. Може закурити заманулося. Вам відомо, що курять І старі люде. Це те, що вони можуть робити до самої смерти. До самої смерти ще можна пити, їсти, молитись всім богам, крім одного, і шукати істину. Займи шановні, що й казати. Він обережненько, двома пучками взявся
за кінець пачки й не підіймаючи потрусив. Ні, не пуста. Може, цигарки, а може — не дай боже...
Після цього слушно було чекати, що він подивиться навколо себе. Супроти нього сидів той же громадянин в окулярах і смоктав ґазету. Без був далеченько, а я вчасно одвів погляд на годинник комгоспу, що показував час за астрономією, або „гастрономією" опрятника  комгоспу волиняка „Леонтія". Чудило таке. Бувало приймав за образу, коли його при знач'ся важній публиці по батькові звеличаєш. На карб матінки він був більш серйозний.
Тож старому ніхто не заважав.
Чудно було дивитись як старий проробив ті ж сковзні рухи, що й Без — лише навпаки. Та й все. Чи помітив Без? О, Без, Без? Робити так навпаки — це звуть красти...
А старий, сунувши наші „Сальве" до кишені, поклав і другу руку на клуночок, що лежав у нього на колінах. І так чесно довго потяг носом повітря, дивлячись десь новерх ясенів, що можна було думати, що „Сальве" були йому справедлива хоч і мала нагорода за чесно пройдений шлях життя. Але мені було соромно і ніяково. І я й зараз оповідаю про це не без огиди. Мене кортіло піти видерти ту пачку у старого і шпурнути її Безові межи очі, або знятись і побігти як божевільний. Цей старий... пачка „Сальве" за 11 коп... ці випнуті чесно губи і ніс... наші старі... ми... Ви розумієте, одним словом! Памятаю, що крім сорому й огиди, і зла на Беза, я в цей мент нічого не відчував. Але Без — він очевидно помітив як старий сховав пачку, — і поспішав. Ця мумія, Без, якось чудно впливав на мене. Треба було бачити його очі. Власне не очі, а коли повіка скинуться, і тоді на мент щось гляне на вас жагуче і холодне, щось... це було... ну, справді, як о ту божевільних. І я безвольно зостав сидіти на своїй лавочці, не зводячи зору з Беза і старого.
Стомленим рухом, спершись на коліно долонею, опустився Без коло старого. Позіхнув. Закинув руку за спинку лавочки. Я бачив. Це всього було рукою подати, від мене.
Шо, старина, закуримо, — чую звертається до старого.
Як в стіну. Старий мов глухий, і не помічав присудності Беза. Проте очевидно чув. Бо ледве помітно сильніше натис руками на пакунок. Хто зна, з ким до діла мав. А Без пововчи повернув вязами до мене, потім до старого, і трошки з під лоба, звернувши в бік губи, розглядав його, незрозуміло кліпаючи баньками. Мовляв, свої ж цигарки прошу. А старий уставився на чоловягу з Газетою, й застиг.
Так що, старенціє, закуримо? Відчепіться, прошу! Яка я Вам старенція, дивись! Та, ка‘у, закуримо... Ну й закурюйте, сердито схитнув головою старий. Хто Вам не дає?
Та нема чо‘о...
? А я для Вас маґазін, чи що?
Або старого поборювало вагання, чи не віддати часом покладену до кишені чужу пачку, або вважав він, що не підходе допіру сховавши пачку, знятись і тікати від цього нахаби — тільки він зоставався. Воно й справді: з якого дива віддавати, першому ліпшому, або тікати? Та все ж обставини змушували його бути балакучим.
Та он же ж видно, що в кишені цигарки лежать. Одну, Ваша ласка!., хочеться...
Дивно складена людина. На погорду вона може відповісти щедрістю, великодушністю, а коли в неї хто просе упосліджено, знічено, то навіть від подібного може дістати копняка або зневагу.
Перехочеться! замісць копняка з іронією відповів старий і погордливо додав: відчепіться, а то міліціонера покличу.
Почувши слабість нападу, громадянин в старому заговорив. Обовязки і права. Хе-хе-хе, значиться!..
„Ччоррт!" Ледві не скрикнув я. З виключною ясністю збагнув я в цей момент хоробливі міркування свого ненормального Беза про інстітут громадянства, зрозумів його відсах до „обовязків і прав": „одже, в той мент всі права перейшли і були на стороні старого!"
Що Ви до мене пристали як... як... підвищував тона старий, і притяг вже увагу громадянина в окулярах, що читав Газету. Той проречно дивився на Беза, немов би радив старому: „та Ви гоніть таку паскуду просто!"
Так... яке йому діло? шукав старий допомоги в окулярів. Але на Беза мало вплинуло попередження людини в окулярах. Цигарки ж бо були його чи то пак наші, — але довести, то як? То б було — так ганебно позбутись цигарок! Я ж не міг і не наважувався, тимпаче зараз, встрявати в суперечки, боялись зашкодити Безові.
Зрештою стан створився такий, що відступу не було ні Безові, ні старому. Як би Без його облишив, то-мало сорому! — а ще й притягли б до відповідальності за вимагання, а старого — що він привласнив чуже. Та потім же славу яку б мав! А натовп зростав. Проте становище було якесь непевне й неясне, і ніхто не йшов на рішучі дії. Справді: в чому справа? Окуляри обурювались. Вони навіть до мене звернулись.
Ви що небудь бачили такого?! Ди-а... промимрив я. Що „ди-а“? визвірився на мене Без. Він зразу оцінив мою відповідь як колосальне глупство. Аби вибачити себе, скажу, що власне відповів я не окулярам, а на свої думки. Тож як глупо буває иноді самому собі відповідати на людях.
Ні, це нестерпно, пінились окуляри, бачучи безпорадність старого і тупе нахабство Беза. Міліціонер? Де? А, тов. міліціонер! Слава богу! Тов. міліціонер!...
Натовп перед владою розступився. Потому, значить... В чому справа? Рроззійдись! Окинув зором присутніх охоронець ладу.
Коли моя увага звернулась до Беза, я побачив, що він сидів як і перш, тільки не тримав вже старого, що мабуть не гадав сьогодні мати справу з міліцією. Він сидів поруч Беза, обтрушуючи зімятого ззаду піджака. Вид обох, і старого і Беза був остільки мирний, що міліціонер знов запитав, в чому справа.
Оцей!., показав рукою старий на Беза. Від хвилювання він не спромігся на довшу мову. Що оцей? сердито спитав старого міліціонер. В чому справа, питаю?
Оцей, гм... гм.,
Без кисло посміхнувся. Про що він думав, цікавило мене, своєю гарячою головою? Принаймні мені здалось, що він був думками десь далеко від моменту.
Розумієте, тов. міліціонер, виступили на підмогу окуляри. Сидів на цій лавочці-о цей самий-о чоловік, відпочивав значить, коли підійшов до цього оцей, що от сидить... коло старого, і починав вимагати — серед білого дня! в центрі міста! — щоб той дав йому курити: у Вас, каже, є в кишенях цигарки. Практика, видно, велика! Ви розумієте!?
Так, так, в кишені, каже, тов. міліціонер!., підтвердив старий. Далі! кидаючи на Беза погляди, ніби збіраючись його ковтнути, велів міліціонер.
Ну?! . але яке, питається, йому діло до чужих кишень? Звичайно, старий обурився!., я, ми, от і цей громадянин, показали на мене окуряри. пропоставили дати спокій...
Дозвольте... хтів заперечувати я, але здогадав, що краще зникати, і вже за чиюсь спину подався. Громадянин!.. Ні, ні! Ви, як свідок, угледів мене міліціонер. „От не мала баба клопоту, думаю".
Да, пропоставили йому дати спокій старому з цигарками ...
Так, так; з цигарками. Мені, то б то. Але...
Але ж бо цигарки мої, перебив Без громадянина в окулярах.
Чиї цигарки? звернувся прикро до старого міліціонер, а окуляри збірались луснути від нового нахабства Беза, що додумався вже цигарки своїми об'явити. Ходімте до району, громадянин, енергійно заподав міліціонер Безові. Да, да, що там дозвольте, перепинив він Беза, коли той хтів очевидно поясняти щось. Ви, і Ви, і Ви, — себ'то старий, людина в окулярах і я.
Власне, тов. міліціонер... мені треба поспішати... я може...
Ні, ні, старий, кого вказав, пожалуйте! Район розбере!
Під тлумачення натовпу вирушили ми до міліції. І все через кого? Хотілось мені до міліції як отому старому ледащові. Чуло мов серце, що зле скінчиться вся ця справа. Автім старого мені було чомусь шкода. Щоб йому було не затинатись! Аж млів старий. Вид покривав йому слизький піт. Пакунок ледве тримався йому в руках. Можна було вірити старому, що до старості дожив, а такого досвіду не мав. Обратно та ж історія, що біля лавочки на бульварі. Окуляри з почуттям зірваної громадянської гідності оповідали, старий притакував з виразом остраху просякнутого стражданням, а Без хоронив ту ж загадкову мовчанку. На запит вартового, чи визнав він цигарки за свої, високо заніс брови.
Атож! Чого б же я й приставив, коли б вони не мої?
Доказ Безів переконував мало. Так, татуньо синкові ще міг би повірити тут.
Обличчя вартового перевернулось в ціле запитання. Де ці цигарки? О, ось... засіпалось старе перчило, забувши навіть, в яку кишеню лізти. І коли вже пачку, нашу пачку „Сальве", за 11 коп. десяток, тримав вартовий, старий а десятим потом наміг додати: я... купив дві... таких... в мене... в одній було... положив, а в другій... цигарки.
В котрій же? В оцій самій? Так, так, оцій самій... „Сальве“, да... такий сором...
Старий був, як кажуть, дурний та хитрий. З шуму будував, аби не влопатися з нахідкою. Гид охоплював мене дивлячись на цього, а проте коли вартовий роскрив пачечку, і звідти блиснули білизною чубуків цигарки, мені щось аж тіпонулось в середині, і знов як на бульварі стало і соромно за старого і злосно на Бева.
Цигарки як дивились на вартового і збуджували думку, думку до простоти просту, що одразу виріше цілу справу. Аджеж в лише початій пачці було вісім цигарок, і Без знав це. А старий не міг знати, і вартовий так тримав пачечку, що ніхто не міг полічити.
Скіль-ки... скільки тут цигарок? Спитав нерешті міліцейський соломон, звертаючись до старого.
Старий даремно праг знайти потрібного гудзика на піджакові. Все не-такий. Повітря застрявало в пельці, і піт як роса траву вкривав йому блідого лоба. Да, питаннячко!
Мені... я повинен пригадати... Одну я викурив як купив... потім... а другу, коли... оце з дому пішов... потім...
„Ой, пропала, думаю собі, стара холера, а ще хапається за соломину. Ну — тони вже, тони, надавав я, та скорше". Старий напружував-напружував память, аж лоб перекосився, та вичавити звідтам нічого не міг. Мабуть не думав він в цю крітічну мить, чи то буде пере' чи то буде недо' а просто хвилювання не давало йому вигадати, що зробив він з третьою цигаркою. І це його врятувало.
Ні, тільки дві. Так що там вісім... З виразом, за яким йде, як кажуть, „розрив" закінчив старий. ‘Ле старий міг і забути, діпломагічно попередили окуляри. Ви розумієте, т. вартовий... хвилювання...
Хоча Без стеріг спокій суміжний з бандужостю і навіть скривився властивою йому ледве завважною, посмішкою, і хоча вартовий підозріло продовжував мовчанку, я чудував з випадку певний, що там вісім цигарок, і просто заздрив старому. А по вашому скільки?
Віс-сім, процідила крізь зуби моя мумія ніби в задумі. Х-м...
Де ж пак! Кому ліпше знати, скільки там цигарок, як не старому? Почув, то тепер легко відгадати! Кепкували окуляри, по адресі Беза і вартового. Хм... так: тут вісім цигарок... Не дуже ховаючи розчарування з результатів свого ґеніального запитання, жував губи вартовий.
Зате старий... Старого тепер годі було впізнати. Ця бестія, що на моїх же очах сунула цигарки, наші „Сальве", вісім штук, і хвилину тому достойно мліла від непевності, тепер жваво й весело гомоніла, як вона ясно пригадує, що одну викурила щойно купивши, а другу виходячи з дому в гостину. А Без зі скривленим обличчям так дивився на старого, ніби хтів затопити йому в цілу пику дебелий пястук, але но шкода було гидити його на цей безсоромний писок. Я старого не шкодував остаточно.
Да, молодий чоловіче, яхидно промовив вартовий. Діло ясне. Ви, старий, можете взяти Ваші цигарки. Будь ласка! А вам, молодий чоловіче, доведеться... Але ж цигарки не його, а мої, переконним тоном почала моя ненормальна мумія, ніби це їй могло зараз щось зарадити.
Дивно. Чим же ви доведете, що вони ваші, коли все ясно як опівдня, все говоре за те, що вони належать старому? — Безів спокій, здавалось, збивав вартового з пантелику, і він терпеливо ставився до Безових заперечень.
Що ви з ним розводитесь, т. ьартовий? Засадити б його просто, та й баста. Правда старина? Ну, тотож! Це ж ганебно, коли людина просто в вічі... — перетяв росправу вартового шановний громадянин в окулярах.
— Прошу в мої вчинки не втручатися, громадянин, обірвав вартовий, образившись за натяк, що, мов, діло міліцейське — не судейське.
Так отже ж цей громадянин бачив, що я сидів на лавочці проти нього. Цигарки, значить випали. Дійсно, я пригадую, що громадянин Без сидів там озвався я, бажаючи чим небудь в пригоді стати моїй ненормальній
мумії. Дозвольте, молоді люде, окинули нас підозрілим поглядом окуляри. Ви ще станете стверджувати, що я бачив і цигарки в кишені Беза?! В перший раз бачу вас і його. Випали, значить, а я й не замітив. Одійшов, аж захтілось
покурити, а цигарок нема. Я й вернув. Не инакше, думаю як вони на лавочку випали. Дивлюсь, хтось сидить. Думаю, може він взяв, бо що ж — валяється. То й попросив закурити. А що ще й замітив, що в кишені йому оддулась пачечка — як є мої „Сальве"!
Мої „Сальве"! Чи мало таких „Сальве" в кожній крамниці? Ви подумайте! збиточно зазначив старий. По собі міряє...
Добре замічає! А я катеґорічно заявляю, що вашого й духу близько не було! підтримали окуляри.
Не перешкоджайте, громадяне, зупинив їх вартовий. Далі!
Думаю, що як старий знайшов, то скаже: „та що ж, оце знайшов, так закурюйте".
Вартовий на таку наївність посміхнувся, Це дозволило вихопитись окулярам.
От так фанаберія! В перший раз бачу подібного фрукта.
Без тільки глянув, жуючи пусті зуби, на нього та на старого, що зауважив, мов молодим людям нічого дивуватись, Було нестерпно, але ж було Безові не витівати ка-зна-що. Що він засипався, не підлягало сумніву, і пахло мало приємно.
Да-с, слабуваті докази. Кінчатимем протокол.
Але ж цигарки мої! Старий, признайтесь: цигарки ж мої, а не ваші!
Мовчанчка.
Протокол обстойно й докладно передавав справу, Вартовий закінчував: протокол підписали...
Перепрошаю. Ви хочете дописати, що цей такий протокол підписали такі-то. Ні, підписувати рано. Вибачте, знач'ся. Через злу память я забув одну обставу, котра дасть мені змогу довести, що цигарки мої. Воно трохи дивно. Я згоден. Але це так. їй-бо, я пригадав. Я зараз доведу, що цигарки мої, що цей старий їх привластив, а оцей громодянин в окулярах дав неправдиві свідчення. Да да! Не знаю чому. Може що окуляри в нього золоті, а я — шарпак майже... Дарма. Хай нахабно. Це буде видно.
Старий виявляв певне занепокоєння, а я думав: „кинь, Безику, божевільний. Годі на понт брати. Засипався і так по саме нікуди". І заразом не міг уторопати, звідки в нього така справді до нахабності холоднокровність і самовпевненість в явно програній справі. Дозвольте підписати протокол, тов. вартовий! колотились від злості окуляри. Мені треба піти. Вам теж, мабудь, старий, ніколи?"
Да, да, я би... да, я так спізнився... тов. вартовий...
Ні ще рано. І я ще раз, з притиском почав знову Без, запрошую і старого і його гром’а признатися, що вони говорили неправду. Свідчили негідно громадян, як сказали б вони!
На деякий мент запанував нездогад. Без вичікував з спокоєм хінського бонзи відповіді на свою пропоставу, слідкуючи з напівсонною фізіономією за сціпленими щелепами білками окулярів і ловлючи погляд старого, що без допомоги окулярів міг би податись на такий фортель Беза. Старий був блідий і крадькома зупиняв на Безі круглі скошені очі. Мабуть Без видавався йому як привид, як жахний і бридкий сон. „А що як доведе? Не мможе бути!"...
І всі мовчали.
Так, опущеним голосом завів Без. Ви відповіли призирством, а старий, да старий... Ха, ха, ха! Як би він міг реготати через мою джану память! Але... я пригадав. Тов. вартовий, візміть у старого пачку,, Сальве".
Всі крім старого, що помітно тремтючими руками передав пачку вартовому, здвигнули плечима і головами. Вартовий посміхнувсь, зрушивши брови: що ж пачка, мов як пачка, „Сальве" за 11 коп. Мало таких пачок!?
Ну? А тепер висипте цигарки на стіл. І прочитайте... Що ж пак там?... Прочитайте, що там на дні написано. Вартовий зробив, як казав Без, але тільки очі остовпіло витращив на нас.
Так, старина! промовив Без до старого, скористувавшись мовчазним здивуванням вартового. Мною... мною там написано: „не забудь оддати 6 копійок". Мої цигарки!
І старий не витримав фортеля Беза. Коліна зігнулись, і як випущений з рук лантух, він опустився на підлогу, і дикими очима, з розкритим ротом, тікав зором від мари, що насідала на нього в виді Беза.
Хто б міг подумати?... Одначе, молодий чоловіче, здовово ви... того... Бач як приперли! - з огидою озирали окуляри старого, що росхрістався й плямав пересохлими губами: „його — його"...
Крім Вас, гром, ніхто не винуватий. Ви ж бачили, що я сидів на лавочці проти вас... Окуляри ніби перепрошуючись мимрили, що тільки тепер вони „наче пригадують", що Без дійсно сидів, я теж хтів що бовкнути, але замісць того сунув непомітно Беза в спину.
Це номер, скажу вам, крутнув головою вартовий. І запросив нас подивитись на дно пачечки. Мабуть, щоб і ми впевнили його, що там таки нічого не написано.
„Неймовірно! Неможливо! Сон! Як? Коли?" Вихром пронеслось в моїй голові. Я протер очі. Так таки відправди було написано: „не забудь оддати 6 коп.‘‘! Мому чудуванню не було краю, але таки дійсно написано!
І окуляри розводили руками й з досадою застигали зі знизаними плечима й бровами. Протокол було відповідно поповнено.
Ваше призвіще і адресу. Прошу Ваш документ! звернувся вартовий до окулярів.
При чому ж я тут? А так, при тому. І Ваш документ.
Без поволі глянув многозначно на мене й відповів, що нема при собі. До нього як „потерпілого" вартовий не приставав і задовольнився неправдивою адресою, що назвав Без. Я зрозумів тепер відповідно погляд Беза, і теж дав вигадану адресу, як безстороній свідок.
Підпишіть, громадяне, протокол. Далі вже хай розбіра суд...
