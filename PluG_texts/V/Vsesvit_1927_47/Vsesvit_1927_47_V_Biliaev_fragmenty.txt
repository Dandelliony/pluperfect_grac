КАМ'ЯНЕЦЬ-ПОДІЛЬСЬКИЙ
--- на піндень — родючі лани Бесарабії. Остання в позитивний бік впливала на економічно-торговельну міць Кам'янця. Підчас горожанської війни Румунія тихенько підібрала під себе Басарабію, кордон став по Дністер, а Кам'янець залишився без свого головного життьового елексиру.
Перед цим значно зруйнувала Кам'янець і імперіялістична війна, під час якої Кам'янець не раз витримував удари гарматних набоїв та літакових бомб австро-германських військ. Вир горожанської війни теж захопив прикордонне місто. На протязі кількох років Кам'янець був лялькою в руках кількох влад, що після невеличких сутичок іноді навіть і без бою здавали його одна другій на недовгий час, а потім знову намагалися встановити владу.
Бутим випадки: летить по вулицях загін Петлюрівців, а через де-кілька хвилин місто займають червоні.
Кам'янець був однією з головних баз Петлюрівщини. В 1918 році тут було засновано національно - шовіністичний університет, шовіністична інтелігенція українська прихильно ставилася до Петлюри, а тому Уряд У. Н. Р. почував себе досить спокійно, але не надовго. В 1920 році, петлюрівців разом з поляками кіннота Котовського „попросила" вибратися вже назавжди.
Де-який час Кам'янець побув губернським центром і при Радвладі потім стала губернською „столицею" Винниця, а після нового адміністративного росподілу, Кам янець стає звичайним округовим містом на стику трьох кордонів: Польщі та Румунії і Радянського Союзу.
Кам'янець є значним історичним містом на Україні.
Кілька слів про нього історичне минуле. Про походження міста існує низка думок, але перші історичні відомості про існування Кам'янця в XIV сторіччі є в Несторовім літопису, де Кам'янець згадується поряд зі Львовом та іншими значними містами того часу.
Оснований литовськими князями Коріотовичами, Кам'янець в 1434 році переходить до рук Польщі, що перетворює його в центр Подільського воєводства. Через де-який час, в 1772 році, гетьман Дорошенко за допомогою султана Магомета захоплює Кам'янець, і він живе під владою турків. Через 27 років Кам'янець знову переходить до Польщі і в 1793 році, підчас переділу Польської землі, Кам'янець стає власністю і кресовою твердинею Руської імперії. З кожним роком Кам'янець наповнюється генералами, попами та чиновниками. Де-які костьоли перетворюються в церкви, а також організується „попівська фабрика" — духовна семинарія.
Пригноблене поміщиками селянство час від часу починало хвилюватись і давало своїх ватажків — постанців, що тривожили офіцерство та чиновництво Кам'янця. Одним із останніх був Кармалюк. Його ім'я відомо по всій України і він довгий час, ховаючись у сусідніх з Кам'янцем лісах, відбирав у поміщиків та „асесорів" гроші і роздавав їх бідноті. Ще й досі старі люди згадують з запалом Кармалюка.
В свій час Кам'янець був значним центром підпільної революційної Росії. В Кам'янці довгий час перебувала підпільна друкарня, працювала "організація Р. С. Д. Р. П., що підчас подій 1905 року вийшла на вулиці з червоними прапорами на демонстрацію. Кам'янець також був таким із тих місць, через яке переправлялась нелегально революційна література, „Іскра", то-що з за кордону. З часів польсько-турецького панування в Кам'янці залишилось чимало історичних пам'ятників. Одним з них є турецька фортеця, росташована на околиці міста.
На високих скелях, де внизу з двох боків тече річка Смотрич, росташовані мури фортеці, бойницями для гармат та старовиниими ядрами, що позастрявали в камінь. Оці вежі та гармати, що раніш виглядали з бойниць та ще гарне стратегічне росташовання фортеці робили колись Кам'янець неприступним містом.
Кам'янець в минулі часи був великим торговельним центром, Тут проходили великі каравани купців з заходу, сходу, півночі та півдня — з багатим крамом.
Кам'янець одночасно з військовим значінням був і ключем на захід. Старе минуле Кам'янця відійшло в царину спогадів і зараз іноді розмріється мешканець і відзначає його вигуком: „А все ж таки Кам'янець історичне місто!".
Коли по установах замовкають друкарські машинки і сивина вечора сядає на вулиці — місто оживає.
Останній рік в початком відбудови старого розруйнованого Кам'янця. Вперше переводиться генеральна перестилка бруку, і „почтовка", з традіційиими колись ямами, зараз прийняла інший вигляд. Будується нова лазня, закінчується ремонтом величезний, нещодавно зовсім розруйнований, готель Бель-Вю, в кількох місцях житлокооп відбудовує напів розвалені будинки.
Чепуриться Кам'янець!
Кам'янець по своїй природі і історичному значінню одно з найкращих міст не тільки Прикордоння, а цілої України.
