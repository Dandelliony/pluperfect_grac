ПРИСТУПИЛАСЬ і прилипла до моря оселя рибалок. Наче впустив хтось велику камінюку, яка розлетілась на безліч шматочків, що так і залишились вигріватися на березі моря. Пахло повітря сонцем, рибою, вітром, солоним потом землі розпареної. Спокійно точилися дні селища під пісню рибалок, напружено - розмірену, як і сама праця.
Але рибалки оці, такі дужі й сміливі в своїй стихії, тут на землі, віч-на-віч з життям повсякденним, ставали маленькими й нерішучими, і спокійно віддавали крамареві Спирі здобутки праці своєї важкої й небезпечної.
Половину влову віддавали вони йому за знаряддя, а решту спродували теж Спирі — така була умова, так велось з давніх давен.
Так велося з давніх давен...
Життя, справжнє бадьоре життя, було десь, по далеких містах, хвилі його не докочувались до маленького, в скелях загубленого селища. І жило воно життям відокремленим, спокійним, хоч не раз закіпала безсила лють, аж поки не повернув додому демобілізований матрос „Братішка“.
Потягнуло свіжим вітром.
„Братішка“ почав рибачити в артілі. Шкода — отаман артілі. Кремезний, дужий, досвідчений рибалка, але й він нічого в світі на боявся так, як Спириної бухгалтерії, що липким павутинням обплутала його, висмоктувала останні сили. Не життя було — животіння.
Билася до сонця, бреніла тужливо рибацька пісня. Лаштувалися в море рибалки. Лаштувались понурі, злосливі— й на' цей раз лишилась стара умова. Та глибоко вміли хова; ти розпач. А коли повернули, Спира дав таку ціну, що мимохіть ціпились зуби, в кулак стискались мозолисті порепані руки.
Не стерпів „Братішка“. Гаряче агітує він за те, щоб везти рибу до міста, що досить живитися з ласки Спири час урізати його сваволю. Розпинався „Братішка", а Шкода-отаман мовчав. Шкода погодився на ціну Спирі: за ним був борг. Міцно тримала його Спирина бухгалтерія.
3‘агітував матрос рибалок несміливих. З трівогою слідкує Шкода, як за проводом „Братішки“ навантужують шаланду з рибою, лишивши на березі його пай. З тривогою обличчям Шкоди Катька, дочка Шкодина, що кохає „Братішку“.
Не лишилось на піску ні рибчини... Ось підводиться вітрило... Стій! Кидається Шкода до шаланди.
Впало серце у Катьки... Вп'ялася очима в батька. Забирай і мою! докінчує Шкода, підійшовши до шаланди. Так було порушено старі звички старого селища —до самого серця дістався вітер свіжий.
Не всі у селищі лише рибачили. Були контрабандисти на чолі з Однооким, що Спирі збували свій крам. З ним змовився Спира забити „Братішку".
На ранок сколихнула селище моторошна чутка: „Вбивство".
На піску, прибитий хвилями, з проламаним че- репом лежав... син Спири Льонка, що остаточно посварився з батьком і пішов до Шкоди в артіль. Знав Одноокий, хто може стати йому на дорозі. To-ж сам Спира попереджав, що знає Льон-
ка, як „рибачить" Одноокий, знає, що вони контрабандисти.
А Спира повірив, що це прикра помилка,
Росходилась юрба, знизуючи плечима: ніхто не догадався, чиїх'це рук діло.
Ніхто, крім „Братішки", що придивившись до рани, пригадав костета, що загрожував голові Шкоди, пригадав костета, що його мав лише Одноокий.
Не довіряв Шкода підозрінням „Братішки", аж доки Катька не підслухала розмови бандитів, що радилися, як позбутись докучливого матроса. Утрьох вони вирішають знищити шпану Одноокого.
Сватався якось Одноокий за Катьку, але Шкода й слухати не хотів. І от тепер „Братішка" пропонує піти на це сватання, щоб Катька рознюхала, що й до чого, і тоді вони їх накриють...
Погодилась Катька, погодився й Шкода.
Зібралися гості до хати Спириної, що був за свата. Щедро частує їх Спира, а більш за всіх „Братішку", що в нього з Однооким всій план, своя задума. Гуляли гості. Затинали веселої. Ледве долітав за вигуками п'яних — рев громовий моря. Пінилось море - скаженіли хвилі. Списами синіми блискавок ятрила темряву буря.
Деруться на скелю постаті скорчені —це добираються до печери бандити, а слідом за ними „Братішка".
Нічого не чути за вітром. Блискавка вихопила з пітьми постать „Братішки“.
Холодно блиснув „шпалер" в руці матроса.
Полоснув сухий постріл буряну ніч.
Та сили були нерівні. Дикими звірями качались по землі Одноокий та „Братішка". Певно загинув-би матрос, як-би не підоспів Шкода з рибалками... Тепер черга за Спирою! - усміхаючись, кинув рибалкам „Братішка".
Режисер Стабовий, що оця робота є його першою роботою в кіно, цілком закінчив свіжу, молоду, безпретензійну, нескладну, але зворушливу і глибоку картину, назвавши її —„Свіжий вітер". Дійсно свіжий вітер чогось нового, не підтоптаного і ні захватаного руками віє од цієї кар тини. Молоді актори Рудаков і Таут-Корсо не в малій мірі спричинилися до цього. Артисти Брайнін (грає Одноокого) та Кучинський (отаман Шкода) дали житьові і правдиві образи рибалок Чорного моря.
Оператор Демуцький знимав цей фільм.
