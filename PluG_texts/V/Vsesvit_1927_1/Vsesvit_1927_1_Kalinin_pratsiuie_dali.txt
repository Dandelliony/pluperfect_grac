Тов. К. КАЛІНІН ПРАЦЮЄ ДАЛІ
Наші читачі пам'ятають блискучий успіх українського конструктора, комуніста-інженера К. Калініна, в 1925 році, коли він, збудувавши в Київі перший у світі аероплан з еліптичним крилом, приставив його повітряним шляхом через Харків на Москву, де ця машина належним чином витримала всі потрібні іспити.
Після цього то з. Калініна перетягли до столиці і дали йому змогу працювати далі в кращих умовах, в робітнях акційного товариства „Укрповітрошлях“.
Тут тов. Калінін пішов по лінії найбільшого опору- Замість просто удосконалювати свій перший план аероплана, будований зі стали й дерева, він завзявся розробляти конструкцію цілком металічного аероплана, на всі 100 процентів.
Тим що його заданням було оперувати тільки радянськими матеріалами, то будівництво трохи затрималося — найбільше через запізнення з радянським дуралюміном.
Проте, всі труднощі залагоджено, нові машини т. Калініна закінчується і незабаром Харків наш побачить їх у повітрі, — еліптичне крило пізнає кожний.
Ми пишемо — машини, бо розроблено два типи — легкий пасажирський, на 3 чоловіки, не рахують: пілота й механіка, і санітарний, перший в Радянському Союзі.
Санітарні машини замовлено Російським і Українським т-вами Червоного Хреста.
Санітарна машина має простору й світлу кабіну з місцем для двох нош з хорими чи пораненими, для лікаря, а, в разі потреби, і для бортмеханіка.
Позаду кабіни зроблено люка, кудою в машину вкладують хорого на ношах. Далі ноші з хорим просовують у кабіну. Один хорий має лежати на помості, другий на полиці, що піднімається в гору, коли вкладуть першого хорого.
Лікар сидить в ногах у хорих, на складаному кріслі. За спиною у нього — шаховка з потрібними медикаментами, а над нею — балон з киснем.
Стінки кабіни оббито теплою повстю, проведено також огрівання від вихлопних газів мотора.
Кабіна провітрюється двома вентиляторами, при чім вентиляцію можна регулювати.
Над проходом почеплено два електричних лихтарі, що в повітрі світять від динами г вітрячком, а на землі протягом години —від акумулятора.
Перед кабіною міститься пілотська, сполучена з кабіною дверима. Через ці двері лікар може викликати собі на поміч бортмеханіка.
Санітарна машина тов. Калініна — одномоторний моноплан.
Фюзеляж має рурочну стальну конструкцію — легку, міцну і зручну для ремонту.
Крило в плані має форму правильного еліпса. Воно лежить просто на фюзеляжі, а з боків підтримується чотирма стальними підкосами.
Крило все —з дуралюміну. Наші майстри пораються з дуралюміном не гірш од німців.
Розрахунки дозволяють сподіватись, що машина дасть хуткість 165 кілометрів за годину, при чім палива братиме на 6 годин.
Ці наслідки має дати мотор Сальмсон на 160 кінських сил. 'Таких моторів чимало залишалося у нас іще з іперіялістичної війни. Для військових потребі вони вже непридатні, і лежать — новісінькі —без діла. А тов. Калінін знайшов їм пристосовання: і нові аероплани є і валюта дома.
Наслідки роботи тов. Калініна не вичерпуються тим, що в Радянському Союзі з'являємся два нових і практичних типи аеропланів.
Основне тім, що під керовництвом К. Калініна вже виховався перший кадр робітників висококваліфікованої галузки промисловости продукції металічних аеропланів. Досі ми, на Україні сущі, могли тільки заздрити німецьким досягненням та видавати золото на „Комети", „Мер кури" і т. д. Що поробиш, коли — треба. А тепер —ми самі вбиваємося в колодочки.
Не меншу вагу має також і те, що цю нову для нас продукцію Калінін зумів ув’язати з наукою. Спроби окремих деталей конструкції на привкість - провадяться в лаболаторії Харківського Технологічного Інституту, і сам К. Калінін на запросини авіаційної молоди Інституту, взяв на себе обов'язок викладати в ньому.
Це об'єднання практики з наукою забезпечує невпинність роботи та розвиток конструккторської думки, забезпечує невпинний поступ у цій важливій продукції.
З цього боку можна тільки порадити нашому молодому авіоконструкторському колективові встановити безпосередній контакт також і з закордонного продукцією.
Не досить стежити за найновішими досягненнями тільки через журнали. Членам колективу, що довів уже свого працездатність, не пошкодили б періодичні закордонні командировки.
