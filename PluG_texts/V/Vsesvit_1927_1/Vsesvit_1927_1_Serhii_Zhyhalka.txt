ПОВІТРЯ густого схопив спраглими вустами, оглянув стомлено стіни сільради голова, Дикий, продовжував: Коснуся ще вопроса одного, селяне. Коли помірав Ленін, він заповіта зоставив нам, щоби ми разом з робочими змички добивалися. Ясно? А зараз виберемо свою людину до міста, на конференцію. Кандидата виносьте.
Сів, рукавом свого лоба витерши.
У просторій хаті глухо гомоніли люде, смерділи тютюном і горілим папером. Дим рудий запинав вікна, за якими приникло стояла мовчазна тепла ніч.
На лутках шматками лежав темний морок. Ще ось що! — схопився Дикий. Людину вибирайте соціальну, щоби там у всяких революціях розбиралася, не якого небудь гада. Ясно?
Заклопотано, пошепки схилився над секретарем: Пиши все, не пропускай. Ну, як, вибрали? — запитливо глянув на людей, що, мов у тумані перешіптувалися між собою. І коли помітив, що по кутках сміялися, де хто просто іронізував з нього, —він, зашарівшися на лиці — скрикнув: Геть! Геть звідци!
Каганчик ледве ворушив своїм засмаглим язичком. Де-хто в людей, серйозно таки намагався протиснутися до дверей і зникнути.
Дикий кричав; Геть, геть усі! Сам виберу, геть! Безперечно, люде шумно мусіли вийти з хати. Дикий стомлено глянув секретареві в очі. Потому, якось пригноблено й скорбно промовив Хіба до комуни отак долізеш? Жаль який.
На лутках мовчано й суворо, ніби вичікуючи, — лежав шматками чорний морок.
А на дворі ніч, дзвінка й зоряна, —мов той бубен у руках веселої циганки.
Такої ночи не виходь на вулицю, не ходи на левади, де стоять мов хата, високі, таємничі тополі. Не слухай пісень дівочих, бо вони нагадають твоє дитинство, коли вбога мати плакала над тобою і її сльози були подібні до тих зорь, що чомусь весело моргають у небі.
Тепла, пахуча ніч. Вона за селом поклала свої фантастичні смуги, а на небі жартовливо перекинула „Вів".
Краще погасити в кімнаті світло і глянувши у шибки, висмоктати а себе все, що лягло на стомленій душі, потім вгорнувшися рядном ясно зрозуміти: день завжди переходить у ніч.
Лише старий, сивоволосий Клим городами вийшв зав село, підоійош росою срібною до вузенької річки і поклавши на груди собі хреста, поволі почав роздягатися.
Він зовсім не помічав, байдуже йому було до таємничних смуг на небі, не ловив ухом своїм співу над селом, що, мов ті брязкальца в руках кловна, колупали древню тишу неба.
Сторожко увійшов у воду Клим, витяг ятері на берег і тремтячи в холоду почав вдягатися. Коло ніг плескувато й срібно тріпалася риба.
Десь з очерету закричав бугай.

Клим довго дивився на рибу, люб'язно гладив її руками і, викидаючи в воду дрібненьких рибок, шепотів: Жизь ти моя... жизь!
Нарешті пішов до села, гублячи нерівний слід свій на терпкій, холодній росі.
Ранком, до його двору підішов чоловік, бережно переступив пєрелаза і, увійшовши в сінці, суворо запитав: Дома дід? На печі! — байдуже кинула дівчинка, бавлячися кошеням.
Справді на печі лежав Клим. Його штани, розіп'яті на кочергах, сушилися проти вікна на сонці. Сам він, угледівши Дикого, спершу посунувся до комина, потому похапцем голе тіло своє вгорнув рядном. Звиніть, обмок дуже. —. Нічого, рибку того? — поліз до нього на піч Дикий. Витяг, на пересті, жалко! говорив Клим, дивуючися, чому саме до нього зайшов голова сільради. Так,—замнявся Дикий. — От що, діду, вас громада на конференцію вибрала, до міста. Завтра поїдете...
На цьому мусів замовкнути, бо Клим, ухопивши його за руку — скрикнув: Мене? Господь з вами! Помирать поїду?
Був, мов дитина згубивши свою матір у тлумі. Його борода скуйдовжено спала на висохлі груди, сині губи тремтіли, намагаючися вимовити більш переконуюче слово. Нічого!— сказав, витягуючи тютюн, Дикий,— Проти села не годиться йти. У вас тютюн легкий, дам свого.
Курили разом.
Клим хотів щось сказати, але часто кашляв, захлинаючися димом.
Коли вийшов Дикий, він довго ще дивився на свої вохкі штани, звісивши голову, потому змучено гукнув: Маріє!
Мала онука з кошеням стала на порозі, здивовано помітивши, що. дід зашкарублими пучками своїми витирав сльози Подай нову сорочку, Маріє, подай же!, сумно сказав Клим і раптом упав головою на подушку, захлинаючися сльозами. 
Весь день, мов неприкаяний, тинявся він своїм городом.
Перед вербами високими став, що садив їх ще хлопчиком, обнимав їхній дебелий стовбур; сідав тоді під тінню густою, позираючи тоскно на свою вбогу хату.
Увечері довго сидів на призьбі, ніби в останнє слухаючи солов'я; для чогось вирвав кропиву під вікнами, а увійшовши до хати, у голову поцілував свою онуку Марійку.
Ніч не спав, охаючи перевертався з боку на бік.
Ранок, як завжди, приносить тугу гірку, як полинь, або щастя веселе, мов хмаринка блискуча в глибокому, густому небі.
Ранком у хаті невістка зітхав, ув'язує торбу, наспід сорочку білу кладе, що про смерть вишила старому.
Марійка плаче, засмучено підперла кулачком лице своє і недитячою тугою дивиться на діда, що мов заворожений, непорушно сидить на лаві. Коли що, на карти кинеш! — радив невістці Клим. — Верби продаси, хліба купиш.
Осунувся на лиці старий, темний і похмурий зробився, як ніч.
А коли до хати увійшов Дикий, він якось злякано схопив руками себе за коліна.
Тоді перехрестився, торбу взяв, ступив на поріг. Прощайте!
Його слово, мов страшна звістка—ударилося об стелю й мертво впало на долівку.
На вулиці стояла підвода. Коняка рушила. Клим оглянувся. На перелазі, неначе „росп'ятіє", що різко впадав в мозок, стояла його маленька Марійка.
Як до станції доїхали, як увійшов у вагон, і під ногами брязнуло залізо, —не пам'ятав Клим. 
Здавалося, це страшний сон на похмілля.
А коли вже справді люди виходили з вагону, він за ними став і собі поспішати.
Поїзд стояв.
Клим став, де зупиняються трамваї. Він добре пам'ятав що говорив Дикий.
Підійшов до якогось чоловіка в окулярах, запитав чемно, знявши шапку: Як на площу, Сельбуд там? Другий! Що друге?
- Одв'яжись!— сердито кинув чоловічок, сідаючи у трамвая.
Трамваї приходили, дзвонили і знову їхали до міста.
Клим довго вештався по колії, нарешті боязко підійшов до вартового: Служба, простіть мені, як до Сельбуда?
Міліціонер здивовано глянув на нього: Три вагони пішло, сідай у цей, швидко, земляк.
Похапцем у вагона вліз старий і раптом чомусь зробилося сумно й одиноко.
їхав довго й кудись далеко. Чув дома, місто велике й поплутане вулицями, мов заячий слід.
Нарешті висадили його серед широкої площі.
Чемно підійшов до чистильщика чобіт.
Товаришу, як у Сельбуд? Перед носом, не повилазило? — огризнувся рудий хлопець, позираючи з призирством на великі, брудні чоботи Клима. Спасибі! — легко зітхнувши промовив Клим.
Підійшов до великого будинку, став перед дверима, скинув шапку, протяг руку...
Більше нічого не бачив.
Не пам'ятав, як опинився у світлій, блискучій залі, як його шумно оточили люде й повели на гору, до маленької кімнатки, де вже валялися на підлові якісь невідомі селяне.
Мовчки ліг під вікном Клим, торбу під голови поклав і важко й змучено стулив очі.
Ранком кожному дали по талонові на обід і повели всіх до великої, червоної залі, де сиділи вже якісь люде в чорному.
Клим притулився в куточку, на коліна примостив торбу свою, ніяково поглядуючи круг себе.
За столом спершу говорили тихо, потому кричали заввято й рішуче, нарешті вийшов якийсь робітник І ляснувши в долоні — крикнув: Змичка—остання точка нашого будівництва!
Заля заплескала в долоні. Клим нерозуміюче оглянувся.
А робочий говорив.
Він говорив про бідування селян, зупинявся на важкій Індустрії, а його слухали й записували щось у себе в книжечках.
Промовець закінчив: Змичка — пульс життя!
Заля шумно стрепенулася.
Клим, з нечуваної радости крикнув на вухо сусідові: Говорить красно, сучий син!
Сусіда стого глянув на нього, тоді одсунувся, суворо зазначивши: Що ляпаєш?
Була перерва.
Клим до крамнички зайшов, білого хрестика купив — подарунок онуці, сів на тумбі, скинувши шапку.
Дивився на вулицю, посміхаючись:—тут багнюки не буває, копи возити легко, не перекинуться.
Пригадалося село своя, залякане й сіре, мов кора старого дуба.
Витяг люльку, ударив нею об чобіт і зараз же підняв голову.
Перед ним стояв високий, босий чоловік. Дай що-небудь, брат, — простяг руку незнайомий.
Похапцем порився Клим у себе в торбі, тоді засоромлено з кешені витяг талона.
Сама цибуля, візьми оце, на тиждень дали.
Люльку набив, викресав огонь, курив довго й уважно.
Камінь під сонцем гарячий, чадить бензиною й кінським потом.
Клим нарешті сховав люльку, піднявся, простягнувши руку свою до торби.
„Украв" злякано подумав старий, не знайшовши торби біля себе. Вдруге глянув на тумбу, оглянувся, і вже з пониклою головою пішов до сельбудинка.
Був приголомшений, що так несподівано могла зникнути його торба. За серце брав жаль, на очі наверталися дитячі, теплі сльози.
Коли селяне становились у чергу до їдальні, він і собі примостився ззаду. У дверях запитали: Квиток? Я й так, без нього! — щиро говорив Клим, переступаючи поріг, Назад!— кулаками уперся в груди контрольор.
- ?
- Да-да! Мало вас таких тягається!
Ображений, знівечений Клим одійшов у куточок, руку сховав за пазуху і, намацавши там білого хрестика, собі на щоку вичавив маленьку росинку з старих, каламутних очей.
Вечером, у червоній залі греміла вже музика. За столом сиділи люде і, здавалося, когось нетерпляче чекали.
Клим пов'язав хусточкою вохкою лоба —з носа кров пішла — зігнувшися слухав.
Хотілося закурити, але сусіда злобно огризнувся. Не смерди!
Схиливши голову, Клим стулив очі. Тоді село рідне стало в очах, маленька Марійка, так само, коли стояла на перелазі.
Верби хитаються, малим хлочиком садив, а за далекими лозами Альта корчиться, мов синя стьожка, уплетена в косу молодої дівчини.
Раптом, од страшного шуму, підняв голову. Заля плескала долоні. За стіл сідав старий, стомлений чоловік.
З боку, біля Клима, говорили: Староста, староста наш приїхав!
Кайм глянув на чоловіка за столом і чомусь виросло бажання підійти до нього й щиро стиснути руку його.
Клим помічав, як спід окулярів ,;старости" щасливо світилися великі, карі очі, як вони, неначе по батьківському, ніжно й люб'язно упали на повну людьми залю.
Коли став говорити „староста", здавалося Каймові, неначе чує він розмову тополь сумних у останньому відблиску сонця. Голос „старости", ніжний і тремтячий, сповнював душу Климові нечуваною радістю і коли голова з'їзду закликав взяти слово, він пішов до столу, підняв руку і тремтяче промовив: Товариші, брати...
Тоді чомусь повернувся, підійшов до „старости", схопив його руку й по дитячому, слізно заплакав.
Заля ніби отерпла в чеканню чогось надзвичайного. Тоді, стрепенувшися, бурно заплескала в долоні.
Уже пізно вночі, на вулиці підійшов Клим до маленької крамнички запалив люльку, бадьоро., кинувши:,
Напишіть лист мені, пожалуєте. Крамар розгорнув аркуш паперу, узяв ручку-
Пишіть так, товаришу: Дальнє, громаді усій". Пишіть:
«Люде добрі, кланяюся вам і прошу вас, пришліть мені посилку.
Торбу мою украв якийсь босяк, нехай їсть, на здоров'я йому.
Ночую в сельбудинкові і холодно там дуже, а блощиці немов огнем списали моє тіло". Припишіть іще ось що:
„Перекажіть невістці, що я хрестика купив Марійці срібного, нехай не задається Марина Гаврилова, — такий як і в неї, білий, сине розп'ятій по ньому". „Так пришліть же, громадо хліба, й цибулі солодкої, а за змичку не безпокойтеся, діло на мазі, буде вона небезпремінно. Кланяюся вам, громадо, низько й кревно, ваш делегат Клим Бугай".
Крамар написав адресу, листа поклав на помаку, долоню протяг до Клима: Гривеник. Що?— неначе грім ударив старого. — Ні шага, товаришу! Нельзя! — крамар упертий і байдужий до всього.
Клим знівечено стояв, опустивши руки. Нарешті зза пазухи витяг хрестика. Візьміть оце, завтра викуплю, він срібний.
Нерішуче, з одчаєм на лиці, поклав хрестика на долоню, милувався ним. Не згубіть часом, викуплю завтра!
Узяв листа, старанно укинув у поштову скриньку, тоді став на розі й незрозуміло глянув на вулицю, що попутала місто вузлами своїми, мов заячий слід.

