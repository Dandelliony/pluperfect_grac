НОВЕ МИСТЕЦТВО НІМЕЧЧИНИ
В жодній країні так виразно не позначився росклад і криза сучасного мистецтва, як у Німеччині. У Франції ще принаймні зокола мистецьке життя ніби кипить, там неокласицизм ніби нова мистецька школа, там вона підсилює ілюзію безнастанного крутіння колеса ріжних „ізмів", що безупину заступають один одного. І це все дає Франції монополію на всесвітньому ринку мистецтва. У Німеччині виразно нічим неприхований крах мистецтва, його занепад.
Німецькі теоретики мистецтва на початку нинішнього віку покладали на молоду мистецьку школу надії відродження національного мистецтва, культурно-самобутнього, незалежного від французьких впливів. Звязана з ідеєю імперіялістичної Німеччини, підогріта шовінізмом та націоналізмом, ця мрія німецького бюргера з крахом німецької імперії була розбита й залишала по собі в мистецтві згадку тільки потворним „стилем модерн" і модерністською культурою Ледереро, Метцнера та інш.
Хоча й дивно це, в найтяжчі роки в післявоєнній Німеччині, за часів національної поразки й зубожіння, коли впав ідол німецької світодержавности —ця мрія німецького буржуазного суспільства про самобутньо-національне мистецтво знову виникла разом з появом на історичному кону експресіонізму.
Експресіонізм серед інших ріжноманітних ідей, що йому надавали сили, мав у себе і певне месіянство: дрібно-буржуазна природа його приводила до національного месіянства, до ідеї створення нової вітчизни і нової людини-німця способом переображення життя експресіоністичним мистецтвом, способом індивідуалістичного перетівлення німця. Ідеалістичні концепції, загалом сильніші в експресіонізмі, ставили йому з волі його дрібно-буржуазних ідеологів завдання активно перетворювати реальне життя і людину в дусі експресіонізму, що в німецькому суспільстві заміняв, як об'єкт національного культу, заброньований кулак вільгельмівського імперіялізму.
Слід зазначити, що разом з роскладом експресіонізму, цього наслідку кризи німецького суспільства, рос кладу класових та соціяльних підпор буржуазного суспільства, що зник коли настала часткова стабілізація, — ця ідея національно — самобутнього мистецтва дістала велику поразку.
Німецька інтелігенція останніх років дістала добру науку з політграмоти і хоч вона мав великий нахил до ідеалізму, проте не зважується покласти на нову буржуазію і суспільство вінка відродителя національного мистецтва.
З великим песимізмом ставиться німецька художня критика до сучасного мистецтва: з непевністю і недовір'ям вона ставиться до поодиноких пророків нового відродження.
Видатні німецькі теоретики мистецтва Отто Граутоф та Карл Айнштейн уважають німецьке мистецтво тільки за художню провінцію Франції. Дуже песимістичні погляди на сучасне мистецтво є і в Вільгельма Гаузенштайна.
Німецька художня дійсність дав доволі підстав до такого песимізму.
Художні кола Німеччини торік сумно провожали домовину останнього корифея старої імпресіоністичної школи Коринта. Навіть цьому художникові, що його мистецтву далеко було до реальної художньої широти й сили, німецька суспільність не могла протиставити жодного нового імени, жодного втішного явища в сучаснім мистецтві.
Нещаслива доля Німеччини довела до того, що найталановитіші молоді митці загинули в часи світової війни Помер скульптор Лем брук, вбито маляра Франца Марка, загинула на війні теж найкраща великонадійна молодь. Хто мав спромогу бачити сучасну німецькі виставу, тому по юнаку її властивий дилетантизм і ідейна та художня беззмістовність.
Слідом за царством експресіонізму — мистецтва душевної та художньої неврівноважености - настало царство середнього хисту митців, царство болота. Слідом може і за ненормальним наслідуванням німецьких митців усякого нового художнього слова, слідом за його художнім космополтизмом, що давав змогу німецькому мистецтву наслідувати і Шагала, і Кандинського і Архипенка, їх асимілювати і сприймати вплив новітніх французів, примитіву або негрів, настало царство „художника-похлібця“, що несміло випробовує смак нової буржуазії, несміло чекав, доки впадуть крихти з її столу.
Колишні бунтарі й експресіоністи зрослися з буржуазним побутом, Архипенко —в модному магазині, його лівий модернізм застосовано до вибору салонних манекенів.
Ліві конструктивісти і дадаїсти, колишні соціяльні балакуни та мрійники будують та прикрашують власні будиночки і, давно забувши на свої загальні фрази, заходилися вигадувати та оздоблювати подушечки, щоб їхньому панові м'ягко на них було сидіти. „Баухауз" —Гропіуса це є комуна вільних митців, що намагалася звільнитися від буржуазних умов художньої творчости і взятися до колективістичної та комуністичної мистецької праці й підготувати ліве мистецтво майбутности, - обернувся в художню ремісничу школу, що виховує прикладників на потребу буржуазних роскошів.
Культурні німецькі малярі —станковисти в де-якій мірі наслідують французів і в де-якій мірі новатирствують, і цю міру визначають і регулюють несчисленні салони й гендлярі мистецтвом —Касірери, Флехрейми та інш. Типовий представник цього скрупульозно старанного, культурного, але-ж безживного мистецтва є маляр Карл Гофер або скульптор Кольбе.
Проте-ж ніяка країна не має такої організаційної і культурної бази для мистецтва, як Німеччина.
У Франції єдиний осередок мистецького життя є Париж, у Німеччині ж —і Кельн, і Мюнхен, і Дісельдорф, і Дрезден, і багато інших міст має мистецькі колонії незгірші, як у Берліні.
Уся Німеччина заснована сіткою художньо-культурних установ, шкіл, дослідних інститутів і т. інш.
Німеччина може пишатися найкращою постановкою наукового значіння мистецтва і найбільшим розвитком художньої літератури .
Як би історія пішла іншим шляхом, як би перемогла листопадова революція, то все це дало б матеріяльну основу могутнього мистецького розвитку.
За панування ж буржуазної плутократії все це є тільки джерело академічного тупоумства, модних трафаретів та рекламного мистецтва з цигарнички.
Все це, як що й не завжди висловлюють, то розуміють передові німецькі теоретики мистецтва й без надій шукаючи, кого б заквітчати лаврами відродителя німецького мистецтва — мистецтва національного — впни несамохіть спиняють свою увагу на єдиній художній групі, що сміливо йде своїм шляхом, розвиваючи своє життьове мистецтво та намагаючись своєю творчістю найкраще змінити все життя—на „Червоній групі" німецьких художників комуністів у мистецтві — Георга Гроса, Рудольфа Шліхтера або Отто Дікса. Крім Отто Дікса, уся ця група складається правдивіш з рисувальників, ніж із малярів.
Свій соціяльний протест проти гінденбургівської Німеччини вони виявляють дошкульними, сильними малючками-памфлетами. Ці малярі далі провадять стару школу німецького соціяльного малюнку, що має за найвидатніших представників своїх Ціле й Кете Кольвіц.
Та ці малярі ще більш загострюють соціяльний зміст і форму свого малюнку.
Осиротіла німецька інтелігенція, що не знає, де їй прихилитися з своїми мріями про національне мистецтво, горнеться з ними в останній їх трансформації до ц еї групи.
Це мистецтво не тільки своїм змістом викликав живий відгук в країні аж до обурення дейч-націоналів в парламенті, а й своєю формою дав яскравий зразок сучасного малюнка, воно імпонує своєю сміливостю філістерам художньої критики, що давно вже забули всяке мистецьке слово. Навіть критик найбуржуазнішого журналу «Querschnitt» пише з приводу виставки Георга Гроса: —„Слід виставляти картини Гроса за кордоном, як плакати про Берлін: може тоді й закордоном навчаться любити Берлін так само, як і Париж, і почнуть вірити в майбутність німецького мистецтва".
Отже, перед нами повстав парадокс життя цікавіший над усі вигадки. Від поліційно-німецької імперії, що на неї покладав надії національного відроджендя німецький інтелігент, він переніс цю мрію на експресіонізм у свойому „Sturm utid Drang", що обіцяв своєю творчістю оновити життя, й, нарешті, від містики й іднивідуалістичности цього експресіонізму за представника національного мистецтва проголошується художник-комуніст, що в своїй творчості найдужче, найприкріш і найсміливіш виявляв болячки того самого буржуазного Берліну, що рекламою для нього хочуть його зробити.
Як що й помиляється ця буржуазна критика, покладаючи на молодих художників - комуністів ролю відродителів вузьконаціонального мистецтва, то в однім вона має працію, а саме — тільки в перемозі того табору, що до нього ці художники належать, є запорука справжнього відродження німецького мистецтва, й тільки їхнє мистецтво нині має значіння в Німеччині.
