В. Г. КОРОЛЕНКО
До п'ятиріччя з дня смерти
Останні 23 років свого життя Короленко прожив у Полтаві.
В тій же Полтаві 5 років тому опустили в яму його тіло.
Українець з роду (він народився і прожив своє дитинство на Волині) Короленко свої сили, свій хист митця і публіциста, свій темперамент громадського діяча віддав іншій культурі руській.
Проте Україна має право пишатися ним.
Є люди і є справи, що переходять вузькі межі національносте. До цих людей належить і Короленко.
Він один змежи тих небагатьох письменників, що їх життєпис не можна відокремити від їхніх творів: мистець-публіцист і людина міцно з'єднані тут.
Своєю діяльністю Короленко завжди і чудово спростовував відомий пушкинський афоризм про те, що „слова поетові —це є діла його".
Ось чому пам'ять про Короленка повинно зберегти не тільки, як про автора „Сліпого музики" або „Побутового явища", а й як про люпину, що спромоглася на своєрідний протест проти царизму, зрікшися присягати Олександру 3 і просто та сміло знявши свій голос про безглуздя „російського життя".
Сам Короленко назвав себе одного разу „дилетантом революції».
І справді, нема нічого лекшого, як гудити його за помилки його політичних думок і вчинків.
Але при цім треба зуміть уникнути короткозоросте, треба взяти на увагу історичну перспективу, щоб не спотворити цього прекрасного людського обличчя.
Короленко-людина, Короленко - гуманіст —ще недавно в загальній свідомості заступали собою, несправедливо відсуваючи на другорядне” місце Короленка-митця.
В цім розуміні Короленка „канонізовано" ще за його життя.
Гадаємо, що довгі 5 років а дня його смерти трохи змінили стан речей, власне, в тім, що тепер на його батьківщіні, в межах України радянської і вільної, молодь читатиме Короленкові художні твори чи в оригіналі чи в перекладах Сергія Єфремова—однаково.
На цих сторінках молодь знайде не тільки оповідання про сибірський „Мороз", що при ньому в людини замерзає сумління, і малюнки надволжських берегів: „Шумітиме ліс", лагідно закликатиме дзвін «Старого дзвонаря», тоскно й протяжно залунає пісня сліпців на ярмарку в глухому волинському містечку.
Та цього ще мало.
Армія сількорів і робкорів, що повстає з низин, літературна молодь, що надсилає до редакцій свої незграбні але щирі спроби пера, маса інтелігенції, що виходить з села знову, вертаючись до нього, крім того повинні навчитися пам'ятами Короленка-публіциста, Короленка-кореспондента, нарешті Короленка-людину.
На це заслужила його палка віра в силу друкованого слова, його напосідливість у викритті істини (згадаймо хоча б Сорочинську трагедію), напослідок, його готовність кинутись туди „де панує горе й злидні" і віддати свої сили на справу допомоги („В голодний рік") за страшних умов царського режиму...
Були ті часи, що Салтиков-Щедрін схарактеризував словами: „Письменник пописує, читач почитує".
Незабаром після цього настали інші часи: виникла незаконна й нездорова цікавість до особистого життя письменника, намагання порпатися в його брудній білизні (як страждав від цього хоча б Леонід Андреєв!).
Нам здається, що треба б знайти середню лінію: цікавість до «слова» письменикового повинно звязати з зацікавленням його „ділом".
До Володимира Галактіоновича Короленка це стосується насампред.
