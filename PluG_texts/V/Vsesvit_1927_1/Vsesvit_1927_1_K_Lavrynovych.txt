НОВЕ "ОБЛИЧЧЯ" ПОМПЕЇ
Вже сто літ минуло, як було знайдено місце засипаних колись вибухом Везувія, давніх міст Римської імперії —Стабії, Геркуланума та Помпеї, але ще й досі не було викопано того всього, що могло-б дати змогу достатньо вивчити життя їхніх мешканців. Роскопки, що провадили їх ріжні наукові „підприємства", за допомогою італійського уряду, не були планові. Звичайно було так, що копали лише в окремих місцях, а викопане негайно вивозили до Неапольського музею, що не тільки „обезличувало" знайдене місце, але й гальмувало ходу самої лау нової роботи.
Тепер-же, як повідомляв закордонна преса, справа з роскопками Помпеї стоїть уже на цілком певному науковому ґрунті. Завдяки тому, що ними керує такий визначний археолог, як директор Неапольського музею проф. Вітгоріо Спіназзелі, який мав навіть свою особливу методу збереження первісного вигляду всього знайденого, виявлено нове обличчя Помпеї.
За цією методою, Спіназзелі провадить роскопки не у глибину, здіймаючи шар за шаром, як то робили інші археологи, а скопує „поземно" всі шари разом, тримаючись поверхні відкопаного первісного ґрунту. Викопана так якась будівля, лишається цілком непорушна. Тоді він „вимітає" з неї попіл і досліджує середину. Коли-ж на стінах будівлі є якісь фрески або мозаїка, то він зразу-ж «законсервовує» їх спеціальним лаком, що захищає від згубного впливу промінів сонця.
Так пощастило відкопати одну з найцікавіших вулиць цього давнього міста, що колись відома була, як „вулиця роскошування“. Про цю вулицю згадує Горацій у своїх поезіях, оспівуючи , «милі розваги" з одним своїм приятелем і меценатом. Жодна вулиця, що раніш була викопана, не дала стільки матеріялу про давне життя Римської Імперії, як ця „вулиця роскошування". Знайдено тут не лише палаци патриціїв із чудовими колонами та терасами, але й магазини купців, що замісць сучасних „вітрин" мають на фронтоні ріжномаїті картини зі сценами з купецького життя.
Особливо цікавий магазин мужського одягу, що мав напис „Marcus Caccilius vestiarius", який майже весь зовні розмальований прегарнимі фресками. На цих фресках, крім Меркурія в широких жовти: шароварах, є ще й постать самого господаря, Маркуса, що показує якомусь поважному покупцеві готове вбрання, а поруч господаря — господиня, яснокоса Лавіна, яка стоючи біля маленького столика, продав якомусь юнакові чепурні рукавички. Виразні лиця так влучно схоплено, що здається ніби вона й справді торгує. На столику, що біля неї, намальовано пляшку з вином, яким вона „підсилювалася" підчас своєї праці. 
Майже вся вулиця низка розкішних шиньків. Перед багатьома з них стоять мармурові стільці та столики, з місцями для амфор. У середині цих веселих „установ" нема нічого, на чому можна було-б сидіти, що очевидно свідчить про те, що „гості" любили сидіти на дворі. Цілі гори пляшок, що нагадують своїм виглядом ріжних звірят, свідчать знову про те, як саме помепейці любили й шанували свого бога Бахуса. Доказом цієї любви й пошани — помпейська „запіканка", що знайдено її у спеціяльних горщиках, які стояли в майстерно збудованих І герметично закритих печах. Можна було-б це все вважати за щось неймовірне, як-би не той факт, що лава й попіл так щільно це все замурували, що ні один струмок повітря не міг туди дістатися.
Деякі будинки, як одноповерхові, так і двоповерхові, стоять майже цілісенькі, як-то було в моменті катастрофи. Серед цих будинків є один будинок, що має назву „дому ліжок". Майже всі кімнати цього „дому" уявляють собою чудово декоровані спальні. Оздоби на стінах мозаїчні. Всі ліжка п р ишру бованс до стіни боонзовими трубками. Одне ліжко, ломимо всяких оздоб, має зі слонової кости ніжки.
В інших будинках збереглися пишні залі, спальні та їдальні ( триклінії ). Загально стінні мальовила майже скрізь зберегли свіжість своїх барв. Правдивими архитворами такого мистецтва є т. зв. «лярарії» (каплички), де складали жертви „домовим" богам Лярам та Пенатам. Одна така „лярарія" має прегарну картину завзятого двобою Гектора з Ахилесом.
Цікавий також т. зв., „дім мисливців", що повнісенький фрескових сцен з мисливського життя, як наприклад, — полювання на диких кіз, кабанів, вовків, медведів та левів. У цьому-ж будинку знайдено велику „касу", де переховувалося багато грошей та коштовних самоцвітів.
Про гігієнічний бік життя помпейців свідчать їхні хатні лазні, що мають безпосереднє сполучення з кухнями, звідки йшла пара. Біля звичайних мармурових столиків стоять, вистелені матрацами, широкі камінні лавки. на яких вилікувалися „пани патриції". Тут-же й камінні водограї, що давали потрібну лазні прохолоду. Збереглися вони настільки, що налита до них вода ще й тепер б'є високо вгору. Підчас катастрофи у Помпеї очевидно були якісь громадські вибори, бо на багатьох будинках збереглися намальовані виборчі „плакати".
Один із них звучить: „Віддайте свій голос Ауділові Панса, бо він вартий цього!".
Але як видно, то вже й тоді не перебирали засобами політичної боротьби.
Так наприкл. якийсь Колос Руфус пропонує «свою кандидатуру» кажучи: “Голосуйте лише за мене, бо я все знаю!" А тут-же якийсь 7 контр-кандидат додає: „Голосуйте за Руфуса, бо він щось знає! Спитайтеся лише про це гетери Лупи!"
Проте-ж, як видно з відкопаного «дому коритарів», — „ремесло" гетери було у Помпеї досить „певною справою". Вздовж пишно розмальованих фресками користарів розміщена скільканадцать, ще пишніше розмальованих, затишних кімнат зі «спеціяльними» меблями, а на стінах повно-повнісінько картин з „інтимного життя" богів та богинь кохання, що цілком певно свідчать про особисте життя тих, що тут мешкали. 
Біля цієї-ж вулиці викопано також два невеличких театри і площу, що на ній звичайно відбувалися масові ігрища. Як вулиця, так і площа, чудово вибруковані тесаним каменем. Майже всі відвідувачі цеї вулиці кажуть, що „місто мало-б цілком живий вигляд, як-би так не муміїзовані трупи помпейців, що лежачи там, де їх смерть спіткала, нагадують про трагедію».
Отже, можна лише дивуватися з того розкошування римської імперії, як було в часи „божественних" цезарів, коли навіть звичайнісіньке провінціяльне місто Помпея могло так пишно жити. Одначе, коли приглянемося уважніше, то побачимо що це життя було дано лише тим, що панували.
Ще одна характерна риса Помпеї: у „брамі" застигла постать муміїзованого вояка зі зброєю в руках. Як стояв, так і залишився. — На ньому власне тримався весь спокій цих пишних лежобоків...
