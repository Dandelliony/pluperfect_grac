Рибалки Каспія
Смаглявий сон Каспійського помор'я. Курний, жаркий, маленький Красноводськ.
Тут—окраїна Середньої Азії. Перепливіть морем (18 годин), на тім боці нафтовий Баку, в димах промислів, в асфальтах пішоходів, в метушні, в хапанині, в пронизливому реві сирен і електричному віялі бульварів. А на цім боці спокійно. Сиди собі на березі і бовтай ногами в воді. Одна розвага — купання. Море рясно-зелене, таке немов олива. У воді сновигають морські змії. А втім, нервових прохаємо не турбуватися: змії безпечні.
У скелях теж є змії, але вже отруйні. Гріються проти сонця. Понад берегом, як уздовж рейок, можна податися геть-геть: море розстилається безкрає і вабить.
Головна ж особливість Красноводськ —це оселедцевий дух. Місто наскрізь пропахлося оселедцями, навіть поцілунки тхнуть рибою.
Одно слово, як що прожити у Красноводську з місяць—увесь світ здаватиметься бляшанкою рибних консервів.
Головний лов починається з кінцем грудня і тривав до березня — квітня. В цей саме час риба йде нереститись у гірла річкові, до спокійних мілких заводів з солонуватою водою, до порослих комишем затонів.
Іде вона цілими табунами так тісно, що човни рибальські нестеменно стоять на рибі.
І на цей саме час починається путина риболовний сезон. Промисловці випливають в море ватагами —(ар- на великих вітрильних «Кусових» човнах, що можуть вдержати на воді півтори - дві тисячі пудів ваги. На причепі тягнуть менші човни „підчалки” й „куласи”. На цих „вибивають” — становлять снасть.
Залежно від того, чи ставиться мережі на мертвий якор, нерухомо, чи пускається плавцем на „буйках” і „поплавках” розріжняють снасть „ставну” і „плавну”.
„Ставна” снасть стоїть у воді упоперек ходу риби, бувають ці снасті з одного полотнища однорядні і многорядні з полотнищ ріжними завбільшки очками. По верхньому краю полотнища Іде товста линва „підбора”. До верхньої підбори причіплюють поплавки, до нижньої олив’яні грузила, —це щоб сітка стояла сторч.
На оселедці беруть, звичайно, однорядну сітку, „Плавна” ж вільно йде за водою, доки не набере достатком улову.
Ще розріжняюгь „ахани” на білугу й білорибицю по-під льотом, „оселедцеві” й «самоловні" взагалі на червону рибу.
Ці з великими гаками по 53 на мотузі —«перемет".
Готові до ловитви .порядки" сітей складаються із кількох сот „кінців” і тягнуться іноді на кілька верстов. Іти на ловлю риби це не легке діло. Сивий Каспій — вередливий і неврівноважений. Сьогодні — спокійно, а завтра налетить свіжий норд-ост, нажене велику хвилю. Небо хмурніє, тільки встигай втікати, а то переплутає, порве сіті, позаливає водою, потопить мізерні баркаси.
Але робота промисловців не закінчується самою ловлею риби. Після ловлі починається заготівля риби на довгий час: сушіння, соління, куріння.
Солять рибу тут же на промислах. Попатрану рибу кладуть шарами у величезні деревляні шаплики. Кожний шар добре пересипається сіллю. У таких шапликах риба залишається майже два тижні. Потім її перекладають у бочки на вивіз.
Підчас вантаження бочок знову пересипають сіллю кожний шар риби це „головний" товар.
Перед тим як коптити оселедці, їх теж солять. Посолені оселедці підвішується на жертках у великих закритих коморах. У коморах мазана долівка. На ній кладуть жар, посипають на нього сирих трин, і риба підкурюється.
Приготована таким чином вобла зветься «карбованкою" або „курянкою”.
Балики ж (з осетра й білорибиці) довго в’яляться у прохолодних коморах, вистигають.
Отак заготовляється рибу про запас. Добре проселена, вона може лежати роки й не псується. Цікава річ, що величезна частина рибних товарів не йде на експорт, а споживається в самім Союзі.
Це показує, яке значіння мають рибні продукти в харчуванні країни.
Відпливають, ростають в імлистім серпанку пристані, опріснитель, карантин. Останнім привітом ген-ген
мріють над обрієм верховини Куба-Дага.
Навкруги де-далі все шириться водяний простір.
Тепер тільки море і над ним аквамаринова чаша безхмарного неба. 
- Прощай Красноводськ! 

