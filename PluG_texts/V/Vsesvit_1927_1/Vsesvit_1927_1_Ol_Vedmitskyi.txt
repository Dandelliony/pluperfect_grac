З КАВКАЗУ
Задумались ліси. 
Замріялись долини. 
Орлина скеля спить. 
Навколо— гриви гір... 
Я вершником лечу, над кряжем лину, лину, 
Втопивши в сиву даль стрілу — свій гострий зір.
Копита стугонять... Нам плещуть водоспади, 
Туркоче радо щось стурбований поток .. 
А вдалині — сніги, а вдалині — каскади, 
Розчинена блакить і в синь орлиний льот. .
Твої долини й гори, твій дикий ліс, Кавказе, 
На мідному коні за день перелечу! 
Почуєш срібний гул —ти так покірно ляжеш, 
Щоб слухать казку гір про твій вже сивий чуб.
А час нову легенду сплете в саду зеленім 
І кине знов гулять в аулі по кутках, 
Запалить зміст огнем, спахне іменням —
Ленін і буде сяять вік, як сонце на снігах.
