В Криму на відпочинку
Море лагідно-ліниво плещеться об прибережне каміння. 
І коли сонце піднімається все вище й вище, встигнувши зігріти охололий за ніч пляж і розніжити пахучі кедри й сосни, починається життя в будинку відпочинку. 
Немов у Червоній армії, ввесь день по роспису. О 8-й годині перше легке снідання й чай. Всі, кому можна користатися з сонця й води, спішать на пляж. 
„Новичкам“, що приїхали учора, лікар дає належні поради: „прикривайте від сонця голову“, „не лежіть довго нерухомо, бо попечетеся“, „у воді довго не сидіть“. 
До 10-ї години ранку на пляжі повно. 
Бронзові, запалені сонцем, посвіжілі, обличчя — зразу показують, хто пробув тут 2-3 тижні. Блідим, в’ялим тілом визначають „новички“. Вибравши вигідне містечко, розстеливши на камінні простирадло, полягали „сонячники“. „Шах королеві!“ — чути чийсь рішучий голос. Це завзяті шахисти принесли з собою шахи й грають на пляжі. „Ну, й вода — тепла, тепла“... захоплено вигукує новичок, хлюпаючись у воді. Повсюдні кримські фотографи, як тут були, гуртують „мальовничі групи“ і клацають апаратом. 
„Бом, бом, бом... бом“ — нагадує дзвін, що час снідати. 
Порожніє пляж. 
По сніданні — хто в крокет, хто в шахи грає, хто читав. По обіді „мертва година“. Цілковита тиша, цілковита нерухомість тіла й думки — цілковитий відпочинок. А коли сонце спиляється вже за величний Ай-Петрі, коли денну спеку заступає свіжий подих вітру з моря, — веселий гамір стоїть на спортплаці. Сьогодні день серйозний. Матч у городки. Зборна проти команди будинку відпочинку ВРНГ. Зручний удар палко —  і яка небудь фігура „пушка“, „ковбаса“ то-що вибита з міста. „Не рахується“ — гукають ті, що програють, „він ліве око примружив, як бив!“ Голосний регіт — відповідь на жарт. Чути дзвін до вечері. А потім — спати, щоб, прокинувшись завтра, знову користатись а сонця, повітря, гір, моря й сосен...
Так пролине відпуск. 
А тоді понесе потяг поздоровілого, відпочилого. З новою енергією, з більшою ініціативою за роботу!