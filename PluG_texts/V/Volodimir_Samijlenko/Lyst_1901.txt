12 мая 1901 р. Дорогий Михайле Михайловичу, напишіть що там у вас у Чернігові робиться. Я чув, що там не все гаразд. А я тут не акліматизувався; оце думаю знову тікати куди небудь. Через Игнатовича достав деяку протекцію й буду подаватись у акциз у Київську або Полтавську губернію. У Житомир подався раніш, та мені там відмовили. Кубанці зо мною заспокоїлись, думаючи що „поетові“ грошей не треба, і не думають дати мені щось краще, але я не заспокоївся й тому буду добуватись якогось кращого заробітку. А одержую я тепер не багато: що місяця рублів по 45 (номінально 50) та тричі на рік по 50 рублів так званих „квартирних“. Як бачите ще менше ніж у Чернігові.
Будьте ласкаві перекажіть Правленію Каси, якої Ви мабуть і тепер предсідателем, що мою позичку я таки думаю виплатити, так саме( і инші, які в мене позіставались у Чернігові.
Недавно я послав у „Вістник“ одні вірші (не переклад) цікаво, що Ви про їх скажете. Правда, що писав я їх на швидку й не диво коли вони здадуться не .обробленими.
Жду теж чи скоро надрукують „Тартюфа“. A propos, Вороний написав Галичанам, що не вадило-б мені що небудь заплатити за цю роботу, і я одержав цілих 40 рублів (100 корон). Ці несподівані гроші стали мені в великій пригоді, але, як на мої обставини, це крапля в морі. Тепер перекладаю „Перехресні стежки“, але уявіть собі: раніш я гадав, що не хочу писати по російському, а тепер бачу, що я не вмію, хоч-би й хтів. Переклав 10 глав і вийшло щось неможливе. Тепер виправляю по змозі й пошлю на показ, та боюсь, що не приймуть. А як приймуть, то се буде велике для мене щастя, бо заробіток може бути чималий. Щиро кланяюсь Вірі Устиновні. Чи одержали ви ту відкритку, що писала моя жінка, питаючись про ваші оповідання про колишні? Усім землякам, як ходячим так і сидячим у Чернігові щире мов привітання. Жінка Вам кланяється. Ваш В. Самійленко.
Моя адреса: Катеринодар Областное Правленіе В. И. Самійл.
Пишіть Ваш щирий В. Самійленко.