Любий та дорогий братіку. Дуже врадували
 ви мене своею присилкою. Це Ваше оповідання
я ще в „Зорі“ вподобав і вельми радии мати відбиток,
	 тим більше, що „Зорі“ я не маю. Дай вам
Боже одержати дозвіл на видрукування цілої
	книжки ваших оповідань у Росії. Мені дуже, подобається ваша манера і теплість, що нею пройняті Ваші писання. Нехай же тепле небо Таврії й надалі зогріває вас і навіває теплого виразу на ваші почуття й думки.
Тепер розповім історію з моєю Дядьковою хворобою“. Потому, як Ви її читали, я поробив деякі одміни: розширив сцену, де писар „на-водить критику“ на вірші, не знаючи їх автора; ся сцена по новій ре-дакції не змушує вже Ст. Демидовича кинути вірші, а тільки робить те, що він вигонить писаря (а він конкурент Петра atfait d’атомъ).
Кінець же я дав такий: укинувши місцях у двох страху на-чальственного Ст. Демидовичу, я в кінці піеси даю Іванові (його небіж) налякати його начальством. Вважаючи на обставини, я зробив цю сцену короткою і дав їй форму містифікації. Іван нагадавши Ст. Дем-у, як то добре жити в себе в хуторі, поживати варенички, пити наливку, ловити рибку і т. инше.
Блага жалкує, що йому не доведеться вже писати віршів, раз йому любе те життя. Він каже: „Начальство дуже не любить тих, хто пише вірші“. Каже, що „писання відриває людей від хліборобства“. Потім лякає ще Ст. Д. „доносом“ від писаря, так що Ст. Дем. зовсім злякався й велить Гапці „спалити вірші. На питання Петра „яким це ви способом зробили?“ Йван каже: „Це спосіб спеціальний, для землячків“.
У третьому акті я скоротив літературні розмови Петра з само-родком; думаю, що це на користь комедії.  
Пославши рукописи до драмат. цензури, я таки боявся за те „начальство“, що не любить віршів, думав, що воно мені в комедії нашкодить, але на щастя все скінчилось добре. 24 липня одержую рукопис — дозволено без скорочень. Я його зараз послав у Київ Кропивницькому й тремчу ждучи відповіді; боюсь, що Кропивницький забракує й не виставить на сцені. Боюсь цього, бо думаю, що хоча в піесі в комізм, але нема реального життя, нема фону, і все крутиться коло самих віршів. Може їх (і про їх) занадто багато я напхав у таку невеличку комедійку. Крім того там тільки 3 — 4 ролі такі, що їх можна як будь грати, останні — просто репліки. Життя у нас не ворушиться. От тільки новина: вчора одружили Мимарев- ську з Полуботком.
Моя жінка вітав Вас і Віру Устиновну.
В земск. збори, за червень будуть етнографічні матеріали випуск II. Бувайте здорові. Щиро бажаю Вам усього найкращого. В. Самійленко.
Фотографічну карточку надішлю незабаром.
