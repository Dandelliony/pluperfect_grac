Зразково проведемо весняну сівбу
Весняна сівба почалась. Звістки з районів свідчать про велике піднесення трудового селянства. В боротьбі за високий урожай трудівники 
землі, як тільки-но є хоч невелика можливість, виривають у природи кожну годину, щоб якнайраніше вкинути зерно в землю. Звернення Раднаркому 
УРСР і ЦК КП(б)У до селян і селянок західних областей України знайшло гарячий трудовий відгук в товщах народних мас нашої області. На 
заклик партії і Уряду пднімається хвиля всенародного піклування про долю врожаю. Сівачі вийшли в поле. Смертоносною шрапнеллю на голови 
фашистських катів падає добірне зерно в старанно оброблений грунт. Трудівники Тернопільщини виходять засівати визволену землю з єдиним 
бажанням - працювати так, як наші славні воїни громлять проклятого німця. На боротьбу проти гітлерівської Німеччини піднялася вся наша 
неосяжна країна. Кожний завод, кожна шахта, всі наші залізниці працюють на повну потужність, кують перемогу над лютим ворогом. Так само 
кожний гектар визволеної землі мусить дати в цьому році вясокий урожай, урожай нашої остаточної перемоги. Проникливі слова звернення - 
"Рада Народних Комісарів Української Радянської Соціалістичної Республіки та Центральний Комітет Комуністичної партії (більшовиків) України 
закликають селян і селянок, колгоспників і колгоспниць, трактористів і всіх робітників машинно-тракторних станцій, спеціалістів сільського 
господарства західних областей України успішно провести весняну сівбу, посіяти вчасно і добірним насінням, добре обробити землю - закласти 
фундамент високого врожаю. Всі в поле, як тільки-но почнуться польові роботи! Засійте всю землю, не лишайте незасіяним жодного клаптика 
землі. Земля, на якій ви є господарями, повинна дати добрий урожай". Селяни Кременецького району відповідають на цей заклик дружною роботою в 
полі. Не зважаючи на те, що це є найпівнічніший район в області, тут уже посіяно 60 процентів всіх ранніх зернових. Кременчани ділом 
доводять свою готовність якомога швидше покінчити з проклятим німцем, наполегливою працею ліквідувати наслідки його "господарювання" на 
нашій землі. Непогано сіють і в Новому Селі. Селяни району посіяли вже 2075 гектарів ранніх зернових. 120 гектарів посіяли колгоспи 
Борщівського району. Проте, більшість районів ще чекають доки підсохне. Треба рішуче кінчати з вичікуванням. Настирливо наступати на 
негоду, виривати кожну сприятливу годину.. і сіяти. Бойовим лозунгом дня мусить стати - "Bci в поле!" Партійним організаціям, районним й 
сільським Радам депутатів трудящих сміливіше підіймати людей на розгорнення масової сівби. Кожний селянин мусить пам'ятати, що весняний 
день - рік годує. Велика роль у весняних польових роботах належить машинно-тракторним станціям. Кожний трактор повинен працювати на повну 
потужність. Це добре зрозуміли керівники Мушкатівської МТС. Не гаючи жодної години дорогоцінного часу, всі трактори станції вийшли в поле 
обробляти колгоспні ниви. Також працюють всі трактори Копичинської МТС. Невідомо на що чекає директор Трибухівської МТС тов. Кособуцький. 
8 тракторів відремонтовані стоять на подвір'ї. Є й трактористи. Але трактори ще й досі не прийняті з ремонту державною комісією, трактористи 
не знають де вони будуть працювати, не оглянули й не перевірили ще ланів. Тут ще немає жодного кілограму мастива. І на це спокійно дивиться 
секретар Бучачського райкому партії тов. Рибачук. Райкоми партії повинні знати всю наявність тяглової сили в районі і не припускати 
жодного випадку її простоювання. Час - головний чинник успіху на весняній сівбі. Не пропускати найменшої нагоди посіяти раніше - це 
головне в боротьбі високий урожай. Розгортаючи масову сівбу, організувати допомогу тяглом безкінним господарствам, сім'ям червоноармійців 
та інвалідам Вітчизняної війни. Слід вітати почин Копичинського району. Тут виділили трактор спеціально для обробітку землі безкінним 
господарствам, відповідно організували супряги. Сільська Рада повинна уважно слідкувати, щоб допомога безкінним не відклададася на довгий 
час, щоб всі господарства в селі сіяли рівним фронтом, дружною, згуртованою громадою. Головне завдання - посіяти вчасно, не лишити 
незасіяним жодного клаптика землі. Кожний гектар грунту мусить давати врожай, зміцнювати сили нашої великої держави. Райони нашої області 
мають всі можливості засіяти всю землю. І немає сумніву, що земельні громади Тернопільщини з честю виконають це відповідальне державне 
завдання.