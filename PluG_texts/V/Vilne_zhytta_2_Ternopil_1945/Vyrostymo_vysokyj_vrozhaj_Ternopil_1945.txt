Виростимо високий врожай овочів
Кліматичні умови Тернопільщини дають можливість вирощувати високі врожаї всіх овочевих культур капусти, салату, томатів, шпінату, моркви, 
петрушки тощо. Проте, овочевим культурам у нас досі не приділялось належної уваги. Овочі, як і хліб, необхідні для продовольства. Тому 
посівна площа їх в цьому році має бути значно розширена. Насіння овочевих культур можна придбати через обласну контору "сортнасінньоовоч", 
яка міститься в м. Теребовлі. Овочі можна вирощувати у відкритому грунті, висаджуючи розсаду на городах або в полі. Ранні овочі вирощуються у 
відкритому, але утепленому грунті з попередньою підготовкою розсади в теплицях або парниках і з наступним захистом рослин від холоду. 
Ранні овочі можна також вирошувати під склом. Для влаштування ранніх утеплених грядок викопується котлован глибиною до 50 сантиметрів. У 
нього набивається свіжий кінський гній шаром в 25-30 сантиметрів товщиною, який накривається матами. Коли гній достатньо нагріється, в 
котлован насипається городня земля з 20 процентами перегною шаром в 20 — 25 сантиметрів. Якщо погода тепла, можна проводити посів насіння 
або садіння розсади овочів. За холодної погоди грядки слід накривати і починати посадку лише тоді, коли земля достатньо пригріється.
Ранню і цвітну капусту слід висаджувати на віддалі 45-50 сантиметрів рядок від рядка i 35-40 сантиметрів одна від одної в рядку. Томати на 
вузьких грядках висаджуються в один рядок, а на широких - в два. Між рядками основних культур висаджується цибуля, салат, редиска, шпінат 
та інша зелень. В квітні можна влаштувати захищені грядки без утеплення гноєм. Проте, як ті, що з гноєм, так і ті, які без гною, необхідно 
поливати підігрітою водою і прикривати на ніч парниковими рамами, матами або дошками. Основним добривом, яке забезпечує родючість, є 
органічне добриво: гній, компости, фекалії. На один гектар слід вносити 40- 60 тонн гною, а фекальних мас - 10-12 тонн. Сприяють підвищенню 
врожайності овочів також і мінеральні добрива в суміші з гноєм (суперфосфат, амоній-сульфат та 40-процентний розчин калійної солі). За 
правилами агротехніки на один гектар рекомендується висівати насіння капусти і томатів по 300 грамів, перцю - 800 грамів, огірків - 4 
кілограми, моркви - 5-8 кілограмів, столового буряку 10-12 кілограмів. Розширення посівної площі та застосуванням агротехніки виростимо в 
нашій області достатню кількість овочів.