Колгоспники перевиконують норми на сівбі
Вибіркова сівба почалась кілька днів тому у всіх селах Гримайлівського району. В перші ж дні роботи в полі колгоспники артілі імені Сталіна і трактористи перевиконують норми виробітку.
Добре працює рільнича бригада, якою керує тов. Савленко. Не відстає і тракторна бригада. Трактористка Михайліна Дуда виконує денну норму на 115 процентів. З першого дня вона заощаджує пальне.
Широко розгорнули польові роботи селяни села Буцики (голова сільради тов. Слободян). Тут завчасно були організовані супряги, підготовлене добірне посівне зерно. Першими вийшли на свої поля і почали сівбу зернових селяни Дмитро Кльован і Олексій Пилипишин.
