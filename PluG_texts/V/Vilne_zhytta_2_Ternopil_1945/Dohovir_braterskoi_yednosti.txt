Договір братерської єдності
Підписання договору про дружбу, взаємну допомогу та післявоєнне співробітництво між Радянським Союзом і Польською Республікою колектив Чортківського ливарно-механічного заводу зустрів з великою радістю і задоволенням, як великий історичний документ в житті польського і радянського народів.
Робітники на відзнаку підписання договору зобов’язалися посилити свою працю на виробництві.
Молодий робітник заводу Франк Жулаєвський говорить:
 —  Я поляк. Від душі бажаю щастя рідному народові. Підписаний договір про дружбу, взаємодопомогу і після воєнне співробітництво забезпечить щасливе майбутнє народів обох країн. Товариш Сталін говорить, що довгий час польський і російський народи жили недружно, а з цього користувалися їхні вороги. Тепер, після підписання договору, більше цього не буде. Польський і Радянський народи кров’ю скріпили свою дружбу в боротьбі проти фашистської Німеччини. Для скорішого розгрому ворога я буду виконувати норму на 150 процентів.
В своєму виступі інженер заводу тов. Іванов заявив:
 — 	Цей договір є новим могутнім ударом по гітлерівській Німеччині, яка ставила своєю метою поневолити слов’янські народи. Це їм не вдалося і ніколи не вдасться. 
