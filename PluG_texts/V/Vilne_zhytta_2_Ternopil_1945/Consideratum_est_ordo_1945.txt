Вручення орденів нагородженим
	Вчора секретар обкому КП(б)У тов. І. Д. Компанець за дорученням Президії Верховної Ради СРСР вручив ордена нагородженим багатодітним матерям та партійним і радянським працівникам Тернопільщини.
	Першою орден "Материнська слава" II ступеня одержує багатодітна мати Колодій Ганна Федорівна з села Сорока, Копичинського району, яка виховала 8 дітей. Хвилюючись, тов. Колодій говорить:
	- Я зичу батькові нашому Сталіну довгих, довгих років життя й доброго здоров'я за те, що він піклується про матерів і дітей.
	Орден "Материнська слава" III ступеня одержує селянка з села Соколів, Золото-Потікського району, Федорончук Марфа Ільїнишна, яка виховала 7 дітей.
	Один за одним підходять одержувати ордена Вітчизняної війни I і II ступеня секретарі райкомів КП(б)У, голови райвиконкомів та уповноважені Наркомату Заготівель, нагороджені за успішне виконання плану хлібозаготівель в 1944 році.
	Ордена Вітчизняної війни I ступеня одержали: голова виконкому обласної Ради депутатів трудящих тов. Я. Ф. Артюшенко, секретар Скалатського райкому КП(б)У тов. В. Д. Каргіна, голова Борщівської районої Ради депутатів трудящих тов. С. А. Гринь, уповноважений наркомату заготівель по Зборівському району тов. К. В. Шиян та інші, всього 41 чоловік. Ордена Вітчизняної війни II ступеня одержали 30 чоловік.
	Серед нагороджених орденом Вітчизняної війни II ступеня голова Козівського райвиконкому тов. Ф. К. Гребенюк, секретар Будзанівського райкому КП(б)У М. К. Яцько, голова Гусятинського райвиконкому, депутат Верховної Ради УРСР тов. Бевський та інші.
	Від імені нагороджених виступили тт. Артюшенко, Цвалін, Бевський, Томчишин. Вони дякували Радянському Урядові, більшовицькій партії і великому Сталіну за високу оцінку їхньої праці.
	Тов. Компанець поздоровив нагороджених і побажав їм успіхів у виконанні всіх господарсько-політичних завдань.
	Для секретарів райкомів КП(б)У, голів райвтконкомів та уповноважених наруомату заготівель було прочитато доповіді: "Ідеологічний розгром українсько-німецьких націоналістів" - доповідач секретар обкому КП(б)У по пропаганді тов. Діденко та "Воєнно-політичне і міжнародне становище Радянського Союзу" - доповідач лектор обкому КП(б)У тов. Осокіна.
