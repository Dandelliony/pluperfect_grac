Затаївши подих слухав я Звернення великого Сталіна до свого народу. Рідний і любимий Сталін! В грізні роки великої Вітчизняної війни звикли ми бачити його в суворому вигляді полководця. Та тепло його великого людського серця зігрівало нас і в холодні ночі битви під Москвою, і в люту хуртовину Сталінграда — завжди і всюди.
Разом з усім народом товариш Сталін скорбить по тих, хто загинув у борні за честь і свободу нашої Вітчизни. З усім народом радіє з того, що прийшловелике торжество Перемоги, що героїчні зусилля народу на фронті і в тилу не пройшли марно.
Наш робітничий клас у цю війну виніс титанічний вантаж праці, злигоднів і страждань. Кому по плечу щось подібне! Я гордий з того, що у цих зусиллях робітників є і моя частка.
В найтяжчі дні війни я працював машиністом на Туркестано-Сибірській магістралі. По ній ішов потік стратегічних матеріалів, якими нам допомагали союзники, перевозився на заводи Уралу свинець Чимкентських промислів, цукор Киргізії, все, чим був багатий сонячний Казахстані квітучий Узбекістан — все так потрібне фронту і народному господарству. Я першим почав на залізниці водити важковагові поїзди. За 4 місяці моя бригада перевезла понад план 22 тисячі тонн вантажів. І це коштувало немало зусиль, безсонних ночей. Наш паровоз був лунінським. Уряд відзначив мою працю, нагородивши мене медаллю «За трудову доблесть».
Залізничний транспорт – рідний брат Червоної Армії з честю впорався з перевезеннями воєнного часу. Цим ми зобов'язані великому Сталіну, який геніально визначив ще задовго до війни роль транспорту нашої великої залізничної держави, вдохновив залізничників на творчу роботу і випестував численні кадри командирів та рядових працівників-залізничників, здібних виконати найскладніші завдання уряду. 
Вперед, до нових перемог мирної праці під водительством великого машиніста локомотива революції – нашого любимого Йосифа Віссаріоновича Сталіна!
