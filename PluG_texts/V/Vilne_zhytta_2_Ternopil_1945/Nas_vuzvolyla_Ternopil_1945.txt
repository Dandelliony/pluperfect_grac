Нас визволила Червона Армія
Проклятий край - Німеччину riтлерівці перетворили на величезний невільницький ринок. Там німецькі князі, барони, поміщики й промисловці 
мали широкий вибір рабів. На фашистську каторгу насильно зганялись невільники з усієї Європи. Немало потрапило туди й наших співвітчизняників. 
Червона Армія рве ланцюги фашистського рабства і несе визволення міліонам людей. Тисячі радянських громадян, в числі тернопільчан, 
повернулись уже на свою Батьківщину і сьогодні, у вільній сім'ї радянських народів, живуть щасливо. Вони славлять Червону Армію великого 
Сталіна за визволення, проклинають гітлерівців і їх підсобників - бандерівців за втрачені роки, за горе і сльози. Вони сповнені чуттям 
подяки радянській владі і готові зробити все для процвітання рідного краю. Днями повернулась до рідного Монастириська селянка Явдоха 
Пармутор. Ось її правдиве слово про невільницьке лихоліття: "Розкажу, як мене насильно загнали в Німеччину. Це було влітку 1942 року. 
Презренні бандерівці по указі гестапівців схопили моїх двох братів та сестру й погнали до Німеччини. Довго я ховалася, але не вбереглася. 
Схопили і мене та разом з 50 інших землячок погнали в Бучач. Страхітливе видовище побачили ми там. Більше 3000 молодих дівчат і хлопців 
під вартою загнали в ешелон, де не тільки сісти, а й яблукові нігде було впасти. По шляху на Львів багато з них вирішили вмерти на рідній 
землі, ніж потрапити у ненависне ярмо, ламали вагони і тікали. Всю дорогу гриміли постріли й котилися молоді голови. У Львові в числі 
десятків тисяч радянських людей нас 3 доби тримали в таборах. А далі - огидне німецьке місто Лібен. Зухвалі німкені й німчики ходили 
поміж нас і вибирали собі рабів поміцніш та похвайніш. На мені зупинив своє вовче око Август Аурас - поміщик з села Пічкендорф, власвик 
120 га землі і численної худоби. Повісив він нам на грудях бірки з "ОСТ" і прогарчав: "До роботи зводитись о 4 годині ранку, а з роботи - 
в 10 годин вечора". Так і працювали, одержуючи за те стусани, покидьки і брудну лайку. Тут я випадково одержала вістку від брата з 
гамбургського концтабору, куди він пив після невдалої втечі господаря-ката. Його морили голодом. 3 подругою киянкою Вірою Педорченко ми 
зробили вночі ящика, набили його огризками хліба та картоплі і намагалися послати братові. А вечором велика гумова палка поліцая довго 
рвала наші тіла за "посилку більшовику". Аж ось настала зима 1944 року. Вовкулаки Берта Аурас і Август ходили злі й занепокоєні. Одного 
лютневого ранку, немов весняний грім, долетіла до нас канонада. Берта і Август поспішили на захід, кинувши награбоване добро. Всі 
невільники - поляки, українці, білоруси, французи, югослави з невимовною радістю зустрічали своїх визволителів - воїнів Червоної Армії. Я 
щаслива, що є дочкою народу, який має таку армію. Я вдячна рідному батькові Сталіну за визволення". Селянки з Коцюбинців, Копичинського 
району, Ганна Петрушко, Ганна Козакевич працювали на поміщика Шнайдера в селі Екіздорф біля Намисляу. Ось розповідь т. Петрушко про 
неволю та повернення на Україну: "В липні 1942 року бандерівці-поліцаї записали на Німеччину мого шістнадцятилітнього Івана і хлопця моєї 
сусідки Козакевич. Якого горя більше, як розлука матері з дитиною. Заховали ми дітей, а самі потрапили на каторгу. Такою була воля 
німців. На кровопивцю Шнайдера працювало сотня рабів усіх націй, серед них 16 українців і 17 поляків. Важко словами передати все те горе 
і тугу, голод і знущання, яких ми зазнали. Та ми не втрачали надії, звертаючи заплакані очі на схід сонця, ждали звідти волю. Як рідних 
синів, обнімали й цілували ми воїнів Червоної Армії, що визволили нас з проклятої німецької каторги. Зараз ми з Ганною у рідному селі, 
засіваємо свою землю і ніколи не забудемо, що ми життям зобов'язані Червоній Армії і батькові Сталіну. Сил моїх мало, щоб віддячити за 
це. Так я і відписала недавно синові Ізанові - сержантові Червоної Армії: - Мстись за горе, що завдали нам німці й не повертайся додому, 
доки буде хоч жоден фашистський кат на землі".