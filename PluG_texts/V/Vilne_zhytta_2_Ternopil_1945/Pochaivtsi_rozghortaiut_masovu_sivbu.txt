Почаївці розгортають масову сівбу
Почаїв. (По телефону). Звернення Ради Народних Комісарів УРСР і ЦК КП(б)У до працівників сільського господарства України викликало серед трудящого селянства Почаївського району велике піднесення. Селяни глибоко усвідомили, що доля врожаю залежить не лише від того, що посієш, але й від того як, коли і чим посієш.
Добре підготувавши до роботи живе тягло, сільськогосподарський реманент, очистивши посівний матеріал, почаївці почали весняну сівбу в міру підсихання грунту. В кожному селі організовано допомогу безкінним господарствам, сім’ям червоноармійців і вдовам, чоловіки яких загинули в боротьбі з німецько-фашистськими загарбниками або від підлих рук українсько-німецьких націоналістів.
Працюючи в супрягах, селяни району до 5 квітня посіяли вже 2.500 гектарів ранніх ярих культур.
