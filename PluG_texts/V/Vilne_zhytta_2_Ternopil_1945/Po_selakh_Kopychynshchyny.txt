По селах Копичинщини
«Віліс» мчить нас шляхом серед просторих ланів. Господарі цих ланів, селяни Боварівщини, сіють у цьому році з особливим захопленням, бо на повні груди пізнали радість вільного життя. Мир і спокій у всьому - в оксамиті, що вкрив землю, в самому весняному повітрі. І прикро стає, що інколи цю тишу обриває вночі постріл озвірілого бандита, що оце повітря вдихає він і топче де-не-де землю, окроплену кров’ю і потом народу.
-	Пильнувати й пильнувати треба, щоб ніякий прихвостень фашизму не з’явився у нас, щоб спокій і порядок непорушними були у нашому селі і щоб повністю скористатися з тієї турботи, яку проявляє радянська влада про селянство.
Цими словами селянин Йосип Мартишин передав настрій усіх 200 селян Боварівщини, що зібралися обговорити звернення партії і уряду УРСР до трудящих західних областей України. За ним слово держав голова сільської Ради т. Палій. У нього рішучий план дій:
-	Війні кінець. Будемо відбудовувати зруйноване і не дозволимо решткам наймитів людожера Гітлера - збанкрутілим бандерівцям, ставити нам палки у колеса. Їм сказано останнє людське слово. Витягатимемо всіх їх на ситу воду, якщо самі не наважаться віддатись до рук влади і передаватимемо владі. 
Поруч з Боварівщиною - Вибранівка. Тут на мітинг прийшло 250 селян і селянок. Виступає селянин Дмитро Чорний. 
-	Звернення - це розмова партії і уряду з нами про найближче і найдорожче нам - перемогу. Попередження бандерівцям це наше попередження, - сказав він. - Зламали зуби такому велетневі, як фашистська Німеччина, а тут купка запроданців, що базікають про якусь самостійну Україну, гавкає зі схрон, шкодить народові - переможцеві, і є ще дерні, які вірять, що в бандах вистоять перед таким народом. 
Великим прагненням до мирної праці були сповнені усі виступи на цих зборах, що перетворилися під кінець на масову організовану сплату готівкою 4-ї державної позики. Тут же селяни внесли готівкою 6.000 карбованців. 
Ще далі - село Калинівка. Тут на мітингу виступало немало селян - простих і скромних промовців, і великий натовп схвалював їх висновок, що з бандерівцями, які не стануть людьми і не покаються, слід кінчати рішуче і невблаганно, по - народному, як з ворогами народу. Особливо гаряче аплодували селяни словам інваліда Вітчизняної війни Миколи Догумінського. - Я кров пролив і життя не шкодував, щоб мир і спокій мати з вами на цій землі, а тут купка миршавих пнеться порушити цей спокій. Ще раз не полінуюся взяти зброю, щоб і сліду не залишилось від цих мерзотників. 
-	Треба, щоб звернення це всі знали - і старі й малі, у хатах і схронах, щоб навіть дерева гомоніли про це правдиве слово, - сказала на мітингу у Калинівці селянка т. Ковальська. Цю думку висловив на зборах у с. Сухостав і вчитель неповної середньої школи т. Чорний. Він зобов’язався від імені колективу учителів широко роз’яснити звернення партії і уряду в селі. 
-	Серце й розум підсказали їм ці слова. В них віра народна в перемогу світла над темрявою, в них великодушність народу - переможця. І горе тим, хто зловживатиме довготерпінням народу. 
