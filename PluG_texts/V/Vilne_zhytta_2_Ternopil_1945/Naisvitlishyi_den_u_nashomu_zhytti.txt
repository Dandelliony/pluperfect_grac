Найсвітліший день у нашому житті
9 травня — найсвітліший день в нашому житті. В цей день кожний робітник, селянин, інтелігент звернувся з словами щирої сердечної подяки до радянських героічних воїнів, до вождя Червоної Армії і народу — Маршала Перемоги товариша Сталіна.
Перемога за нами, бо наша справа справедлива. Для досягнення цієї перемоги багато зусиль приклала й інтелігенція, зокрема вчителі, з честю виконували почесні обов’язки, покладені на них Батьківщиною у дні війни. Вони виховували в масах почуття полум’яного радянського патріотизму, зміцнення дружби народів нашої країни, розпалювали ненависть до ворогів нашої Батьківщини, вселяли віру в нашу перемогу над ворогом.
Нема слів, щоб висловити ту радість, яка сповнює наші серця. Нема слів, якими можна передати нашу подяку Великому Сталіну за здобуту перемогу. Це все ми виявимо ще самовідданішою працею на благо Батьківщини. Ми будемо невтомно виховувати маси в дусі радянського патріотизму, — в дусі дружби народів, ще рішучіше викриватимемо зрадників народу — українсько-німецьких націоналістів.
Те, чого ми так давно чекали — збулося: настало і на нашій вулиці свято, свято Перемоги.
