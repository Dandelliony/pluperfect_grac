Агітколектив села Голендра
Селяни села Голендра Підгаєцького району прагнуть щоденно знати, що відбувається на фронтах Вітчизняної війни, як живуть трудящі інших 
республік великого Радянського Союзу. Їхня політична активність зростає з дня на день. Ідучи на зустріч селянам, райком партії в селі 
створив агітколектив. Село ми розбили на десятидворки, до яких прикріпили окремих агітаторів. Протягом місяця наші агітатори провели до 
20 бесід з селянами. Зокрема, селян дуже цікавлять документи з книги товариша Сталіна "Про Велику Вітчизняну війну Радянського Союзу", 
оперативні зведення Радінформбюро. Найкраще працює молодий агітатор Аделя Ричай, яку селяни поважають і з великим інтересом слухають її. 
Непогано працюють також молоді агітатори тт. В. Плугатар, I. Калавур, С. Кохній та інші. Селяни села Голендра повністю виконали всі свої 
зобов'язання перед державою. Крім того, вони здали до фонду Червоної Армії 500 пудів хліба. Вже закінчили підготовку до весняної сівби. 
Агітатори теж готуються виходу в поле, щоб не припинити своєї роботи в час весняної сівби.