В селі Носів, Підгаєцького району, звідки я родом, про Донбас мені доводилось чути, як про щось страшне. Ці брехливі чутки розповсюджували гітлерівські наймити – бандерівці. «Підеш – не вернешся», - говорили нам вороги наші українсько-німецькі націоналісти. Я, признатись, вірив цим залякуванням і побоювався Донбасу. Та коли прибув сюди разом з братом Євеном і зятем Мільком, зрозумів, що боятись нічого, бо тут про радянську людину радянська влада піклується більше, ніж у будьякому іншому місці.
За п'ять місяців роботи на відбудові Донбасу мені доводилося працювати на будівництві гаражу тресту «Артемвугілля», на шахті «Кочегарка» і в столярній майстерні будівельної контори. Був чорноробом, став теслярем.
Досить сказати, що відбудова Донбасу починалась з відбудови житлових приміщень для робітників, їдалень, лазень, пралень тощо.
Кожному з нас видано ліжко, матрац, подушку, ковдру і простирадло. Тут же при гуртожитку працює пральня. В кімнатах завжди тепло, затишно.
Приїхали ми сюди легко одягненими. В мене самого була лише одна пара білизни. Тут я одержав білизну і теплий одяг. Моєму братові також видали валянки, піджак, теплі штани й білизну. При великих гуртожитках є червоні кутки. По роботі ми тут відпочиваємо. Читаємо газети, граємо в шашки, доміно. Часто до нас заходить начальник будівельної контори тов. Кулішви. Він розповідає нам про минуле і майбутнє Донбасу, про значення його для перемоги над гітлеризмом, інформує про події на фронтах Вітчизняної війни.
