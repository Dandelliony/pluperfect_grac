Дружба
Сини однієї матері
В Донбасі я зустрічав людей різних національностей. Тут працює на відбійному молотку українець з тернопільських ланів Дмитро Колибайда, 
подає ліс для кртпіння його устyniв поляк Станіслав Топоровський, на відливанні води з шахти стоть син Грузії Касліо Муки, десятником у 
вибої - татарин Михайло Каракотін. Тут, поруч з ними, і син землі російської, майстер вугілля Іван Mівкін. На Донбасі, як в дзеркалі, 
відображено торжество ідей ленінсько-сталінської дружби народів. Біля двох років німці намагалися пустити в експлуатацію шахти Донецького 
басейну, щоб хоч трохи поживитися чорним золотом - вyriллям. Але нічого не витанцювалось. Оскаженілі від власного безсилля, вони знищували
все, що було живого в Довбасі: палили житлові будинки гірників, затоплювали і завалювали шахти, з яких вдалося трохи відкачати воду, 
розстрілювали й живими кидали в шурфи старих шахтарів, їхніх дружин і дітей, що не скорилися загарбникам. Радянський народ сказав: - Донбас 
буде жити. Донецьке вугілля буде рухати на фронт поїзди, рухатиме станки наших водів і фабрик, плавитиме чавун і сталь в мартенах. 3 усіх 
країн і республік пішло устаткування, будівельний матеріал, поїхали люди на відбудову Всесоюзної кочегарки. Люди, які приїхали піднімати з
руїн Донбас, живуть дружно одною сім'єю. Їхня дружба вихована партією Леніна - Сталіна. Праця і єдина гдея відродження однаково необхідного 
Донбасу, загартували ще більше цю дружбу. І коли я запитав поляка Леона Гужду, як живете ви, поляки, з українцями, росіянами, грузинами, 
він відповів: "Як сини однієї матері".
Товариш допоміг
Дружба - не панібратство. Справжній друг ніколи не стерпить твоїх помилок, завжди вкаже на них і допоможе уникнути їх. Мені довелось бути 
присутнім при розмові двох наших земляків. Василь Бай з села Вербів, Бережанського району, зайшов до кабінету начальника будівельного 
цеху шахти №5 в справі виробництва. В цей же час його односельчанин Щур зайшов по особистій справі. Я, товаришко начальнице, - почав 
Щур, - хочу поговорити ось про що: чому це так, що Василь має кілограм хліба на день, а я сімсот грамів? Хіба ми не на одній роботі працюємо, 
чи не разом приїхали сюди? - Робота то у вас одна, але працюєте не однаково, - відповіла начальник цеху. - Будьте й ви стахановцем, 
будете мати кілограм хліба і все інше, що належить стахановцям. Адже Василь виконує в день дві норми, а ви й однієї не витягуєте. - Василь
любить гроші. Він з шкіри ладен би вилізти, аби тільки платили більше. А мені що? Аби діждатися поки війна скінчиться, а там і додому. Я 
хлібороб, а не шахтар. Василь Бай, що весь час мовчав, не стерпів. Не особиста образа вразила його, а заблудження односельчанина, з яким 
разом виріс, разом обробляв маленький клаптик землі. 
- Соромно мені за тебе, земляче. Краще б ти сказав про це мені. Я віддав би тобі ті триста грамів хліба, щоб тільки не ганьбив ти перед людьми честь 
українця. Добре, що у нас мало людей з твоїм характером, а то б не бачили ми кінця війни.
- У мене характер звичайний, як і у всіх, - заперечив Щур. 
- Неправда. Ми не раз бачили з тобою, як інвалід Вітчизняної війни Тальнов з милицями опускається в шахту і щодня дає 2-3 норми. Це він 
робить для того, щоб війна швидше скінчилася, щоб німець ніколи твою і мою землю. Цього ж хочу і я. Цього ж хочуть і всі ті, хто приїхав 
сюди з різних країн. А скажи мені, яке маєш право ти, фізично здорова людина, працювати гірше ніж інвальд? Щур нічого не відповів Василеві. 
Він круто повернувся і вийшов з кабінету. Через три дні я зустрівся в тресті з начальником будівельного цеху шахти №5. Вона з задоволенням 
сказала: "Не пишіть нічого поганого про Щура. Всі ці дні він дає по 100-150 процентів норми. Коли ви повернетесь на Тернопільщину, він 
уже буде ударником". Я повірив їй. Щур зрозумів свою помилку.
Одна сім'я
В одному з покоїв зразкового гуртожитку для стахановців шахти "Кочегарка" мешкають шість лісогонів. П'ять поляків з села Таурів Козлівського 
району і один українець з Кам'янець-Подільської області. Комендант гуртожитку сказав про них: "Це в нас одна стахановська сім'я". Мені не 
вдалося зустрінутися з українцем Зайцевим. Він саме був на роботі. Проте, з розповідей його товаришів-поляків я уявив собі його, як 
людину розумну, трудолюбиву, з щирим серцем і відкритою душею. Розповідали про нього всі: Леон Гужда, і Ян Козакевич, і Станіслав Топоровський, і 
Якуб Борчишин. 
- У нас тут навіть нема жодної різниці чи то руський, чи українець, - всі рівні і добрі один до одного - говорить Леон Гужда. 
- До їдальні, в лазню, в магазин, в червоний куток - скрізь ми йдемо разом, - доповнює Якуб Борчишин. 
- Сперечатися нам нема за що. У нас мати одна - радянська Батьківщина, у нас мета одна - покінчити з Гітлером та скоріше і краще відбудувати 
свій дім, - заявив Станіслав Топоровський. 
- Сперечаємося ми з Зайцевим лише за те, хто більше зробить в шахті. Він спершу перекривав нас усіх і вихвалявся, що ніхто не перегонить 
його. Та тепер Топоровський верх взяв над ним. Хоч на п'ять процентів, а щодня перекриває, - говорить Ян Козакевич. 
- Я в нього навчився, його й переганяю, - не без гордощів каже Топоровський. 
Змагання
Донбас - Батьківщина передових методів виробництва. Одним з найсильніших засобів боротьби за високу продуктивність є соціалістичне 
змагання. Гірники українського Донбасу змагаються з нафтовиками Азербайджана. Помічник майстра 7-го промисла "Сталаннафта" Баба Кулієв 
змагається з шахтарем українцем Кіяшко. Сім'ям знатного 73-річного шахтаря Івана Павловича Азарова вступила в соціалістичне змагання з 
сім'єю знатного нафтовика майстра нафтовидобутку Дадаш Фараджаєва. Виробнича дружба синів радянського Азербайджана з синами радянської 
України сприяє прискоренню темпів відбудови Донбасу, підвищенню видобутку вугілля нафти, однаково необхідних для фронту, для перемоги над 
загальним нашим ворогом - гітлеризмом. 
Ешелон за ешелоном
Про Донбас, про робітників Донбасу невтомно піклується вся країна. Народ розуміє, шо донецьким шахтарям, пограбованим гітлерівцями, 
потрібне не лише устаткування для шахт, але й продовольство, одяг, взуття. Трудящі Башкарії надіслав своїм друзям-ворошиловградцям тисячі 
голів худоби. Робітники Іванівської області надіслав шахтарям тресту "Донбасантрацит" 200 пар валянок, 300 пар білизни, 500 костюмів. 
Гірники Прокоп'євська зібрали в подарунок для дітей донбасівських гірників 2.000 пар сибірських валянок, 300 пар черевиків, 2.000 зошитів,
3.300 підручників. Від дня визволення і по цей час ешелон за ешелоном з продовольством і механізмами прибувають на Донбас. Трудящі всіх 
республік вносять свою долю праці, в справу відродження могутності і слави Всесоюзної кочегарки. В цьому відображається велика сила 
ленінсько-сталінської дружби радянських народів. Дякуючи за ешелон подарунків для шахтарів Донбасу, керівник Уряду і Комуністичної Партії 
більшовиків України Микита Сергійович Хрущов писав трудящим міста Тайга: "Уряд Радянської України просить передати щиру подяку і палкий 
привіт трудящим міста Тайга, які зібрали й привели в Сталіно ешелон з устаткуванням, інвентарем, будівельним матеріалом і продовольством. 
Ваша допомога - яскравий прояв дружби і братерської допомоги трудящих всього Кузбасу в справі відбудови соціалістичного Донбасу". 
Українець з Тернопільщини Микола Мозиль, про якого слава йде на будівництві нових шахт тресту "Радянськвугілля", як про кращого стахановця, 
схарактеризував цю велику дружбу так: 
- Якщо башкір, узбек, казах, росіянин піклуються про те, щоб я був завжди нагодований, то я не можу не піклуватися про те, щоб в їхніх 
покоях і цехах було тепло. Я мушу докладати всі сили до того, щоб Донбас давав більше вугілля.