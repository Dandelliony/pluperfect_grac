Свого слова я додержав
Коли ми прибули на шахту (це було в листопаді минулого року), нас, новичків, усіх послали до учбового комбінату. Так зветься тут школа, 
де новоприбулих людей протягом п'яти днів ознайомлюють з правилами поводження в шахті і на поверхні, щоб запобігти небезпеки. Там же нам 
розповіли про те, які професії є в Донбасі. Після п'ятиденного перебування в учбовому комбінаті кожного з нас начальник запитував - хто 
яку спеціальність обирає собі. Одна з найскладніших, але й найпочесніша є спеціальність вибійника. Вибійник - це людина, яка безпосередньо 
має справу з вугіллям. Отже, від результатів його праці в уступі (місце рубання вугілля) залежать результати праці всіх інших працівників 
шахти. Цю найважливішу професію я й уподобав собі. Начальник дільниці тов. Вечеря, до якого я потрапив у розпорядження, підвів мене до 
майстра вугілля т. Чоботкова, знаменитого по всьому шахтоуправлінню, і сказав: "Ось це буде Ваш учитель".
Два місяці мені не доручали уступа. Цей час я був учнем, пізнавав мудрість вибійника, щоразу слідуючи за т. Чоботковим. Пильно 
приглядався до його роботи, допомагав йому встановлювати стійки, інколи сам брався за відбійний молоток. Через два місяці тов. Чоботков 
доповів начальникові дільниці тов. Вечері, що я можу самостійно працювати вибійником. Це для мене було невимовною радістю. Вже три місяці 
працюю я відбійним молотком. Спочатку я не виконував норми. Але на мене ніхто не кричав, бо вважали, що ще руки не призвичаєні та й 
практики достатньої не мав я, особливо на вирубуванні кутів. Але я докладав ycix сил, щоб учителя свого догнати. Він щомісяця дає півтори 
норми. До Першого Травня я зобов'язався виконати місячну норму. Свого слова я додержав. 3 цим і прийшла моя шахтарська зрілість.