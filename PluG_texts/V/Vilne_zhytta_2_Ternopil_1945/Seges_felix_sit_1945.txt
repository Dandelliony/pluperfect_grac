Сівба проходить успішно
	Ще в лютому Кременецький райком КП(б)У та виконавчий комітет районної Ради депутатів трудящих затвердили план весняного посіву. Було заплановано посіяти ранніх зернових 5966 Гектарів, пізніх зернових-3272, технічних культур-530, городніх-2660. Відповідно до цього плану ми дали в кожне село план-завдання, яке було обговорене на загальних зборах селян.
	Планом сівби була визначена необхідна кількість інвентаря, посівного матеріалу, живого тягла. Для допомоги селянам в ремонті інвентаря МТС відкрила в Кременці та в селі Великі Березці кузні, які відремонтували 120 плугів, 34 борони, 15 культиваторів, багато возів. Оскільки 6ідняцькі господарства, пограбовані німцями, одержали тепер понад 2400 гектарів землі, ми організували їм допомогу в обміні чистосортного насіння ячменю й вівса за жито.
	Для проведення політично-масової роботи серед селян райком КП(б)У закріпив за селами партійний і радянський актив. Сільські агітколективи роз'яснили селянам постанову Раднаркому СРСР і ЦК ВКП(б) про план сільськогосподарських робіт на 1945 рік та звернення Раднаркому УРСР і ЦК КП(б)У до всіх працівників сільського господарства України. Ці документи вдохновили трудове селянство на боротьбу за швидке і якісне проведення весняної сівби.
	Як тільки почав протряхати грунт, селяни Великих Березців, Малої Андрючи і Білої Криниці дружно вийшли на вибіркову сівбу ранніх ярих. Вслід за ними розпочали польові роботи й інші села району. 3 2 квітня почалась масова сівба. В передових селах на 7 квітня було посіяно 80 процентів ранніх зернових, а по району план було виконано на б1 процент.
