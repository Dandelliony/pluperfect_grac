На честь великого свята
Раннім ранком 9 травня, як тільки стало відомо про те, що гітлерівське головнокомандування підписало акт про воєнну капітуляцію, вулиці міста Копичинці набрали святкового вигляду. Скрізь були вивішені портрети керівників партії, уряду, червоні прапори.
О 10 годині на центральній вулиці зібрався багатолюдний мітинг. Відкриваючи мітинг, голова районної Ради депутатів трудящих тов. Цвалін повідомив присутніх про воєнну капітуляцію Німеччини. Це повідомлення трудящі Копичинець зустріли багатоголосими вигуками: «Хай живе Верховний Головнокомандуючий товариш Сталін!», «Слава героічній Червоній Армії!».
З хвилюванням виступив на мітингу начальник станції тов. Бушін.
 — Залізничники, — сказав він, — вправі пишатися своїм вкладом у справу остаточного розгрому гітлерівської Німеччини. За роки війни ми навчилися працювати по-бойовому. Тепер нам не страшні ніякі труднощі. В день нашого великого свята ми скажемо товаришеві Сталіну: «Спасибі тобі, батьку наш, за те, що через громи і бурі ти привів нас до повної перемоги над лютим ворогом людства — фашизмом».
Урочисті мітинги і масові гуляння відбулися також у містечку Хоростків і в селах району. Селяни села Клювинці відзначили свято Перемоги активною передплатою на Четверту Державну Воєнну Позику. Вони передплатили її на 120 тисяч карбованців. 37 тисяч карбованців внесли готівкою. Селянин-бідняк тов. Мідзелевич Володимир на честь великого свята дів у позику радянській Батьківщині 2.000 карбованців. 
