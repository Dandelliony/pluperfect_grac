Трактористи
П’ятнадцять років водить сталевого коня Михайло Ільїч Клюкай. Хоч і безрадною була праця на землі польського поміщика, але технічний досвід нагромаджувався. Але Клюкай славиться не тільки, як досвідчений тракторист. Коли напередодні вести постало питання, кого послати в давидківський колгосп ім. Ворошилова, він попрохав:
-	Мене пошліть.
Він прекрасно уявляв ті труднощі, з якими йому доведеться зустрітись в Давидківцях. Зовсім недавно на це село напали бандерівці і спалили майже всі артільні будівлі. Купи попелу та головешки лишились там, де стояли складські приміщення, конюшня і будинок правління. Згорів артільний сільськогосподарський реманент, загинули коні. Люті вороги народу загрожували вбивством тому, хто візьметься за відбудову колгоспу. Та чого варті бандитські загрози в той час, коли радянські люди побачили на горизонті заграву перемоги. 
Як тільки пригріло весняне сонце, на артільне поле вийшли десятки колгоспників і колгоспниць. Розгортались польові роботи. Михайло Ільїч розумів, що він з своєю машиною є ударною силою на сівбі, темпи її в значній мірі залежить від нього, від того, який виробіток даватиме його трактор. Свідомість цього вдохновляла тракториста. Він сідав за руль до схід сонця і не злазив з машини до пізнього вечора. На боронуванні він виробляв за зміну 10-11 гектарів при нормі в 7 гектарів. Не допускав порушень правил технічної експлуатації трактора, піклувався за нього, і трактор ні разу не виходив з ладу.
Аж як геть стемніє, Клюкай приводить машину до своєї хати. В ті кілька годин, коли він, стомлений працею, спить міцним богатирським сном, на посту біля сталевого коня стоїть його дружина - Михаліна Клюкай. Обов’язки вартового вона взяла на себе з власної ініціативи.
В нічній тиші чути шелест торішньої трави. Десь співають півні. На крилах уяви вартова переноситься до тих прийдешніх днів, коли чесні люди її краю покінчать з лиходіями на західно - українській землі. Настає ранок. Михаліна дає раду дітям: кого в школу виряджає, кого няньчить вдома.
Якось Михайло Ільїч орав під ячмінь. Погода була винятково прозорою. Ще здалека він помітив людину, що прямувала до нього навпростець, через стерню і озимі посіви. Чим ближче вона підходила, тим більше дратувала цікавість: хто б це міг бути? І раптом засяяв від радості, пізнавши в подорожньому рідного сина. 
Ще минулого року батько не раз довіряв руль машини шістнадцятирічному синові, що працював тоді причіплювачем. Тепер син був підкований технічними знаннями, мав права тракториста. 
-	Покажи но, Вася, чого ти навчився, - звернувся батько до сина, уступаючи йому місце за рулем. 
Василь впевнено повів машину. Старий тракторист пішов попід борозною, милуючись смугою свіжої ріллі, що народжувалась за трактором. В другому кінці загону похвалив сина і запитав:
-	Куди направляють працювати?
-	В тракторну бригаду Катеринюка. Завтра насвітанку відправляюсь. Буду допомагати селянам села Нагірняки. 
… Йосип Козак, юнак з села Салівки, вчився при Чортківській МТС. На курси прийшов у грудні і наступні чотири місяці наполегливо оволодівав тракторною справою. Прослухавши лекції, йшов у механічну майстерню і там допомагав слюсарям в ремонті тракторного парку, розпитував у фахівців, що цікавило. Таким чином поєднувались теорія з практикою. Кожен день, проведений на курсах, розкривав перед ним привабливі таємниці техніки, підкоряв її волі радянського життя. Настирливе навчання тривало аж до перших сонячних днів весни. Перед виходом у поле курсанти тримали іспити. Споміж них відбирали кращих на самостійну роботу. Козак хвилювався. Йому хотілось якомога швидше стати за кермо трактора. 
Але хвилювання було даремним. Козак виявив відмінні знання. Його не послали причіплювачем, а посадили за руль. За першу п’ятиденку молодий тракторист виорав 14 гектарів. Виробляв щозмінно півтори норми. Протягом двох тижнів Йосип зробив 45 гектарів веснооранки, перевиконавши таким чином, план роботи, встановлений для його машини на час весняної сівби. 
Машинно - тракторна станція покликана обробляти колгоспні поля, допомагати селянам. Натхненні успіхами радянської зброї, трактористи вийшли на передову лінію боротьби за урожай, щоб з честю виконати поставлене перед ними завдання. В сяйві близької перемоги над ворогами, відзначався цьогорічний Першотравень. Трактористи радуються: зерно посіяне нити, дає перші сходи. 
