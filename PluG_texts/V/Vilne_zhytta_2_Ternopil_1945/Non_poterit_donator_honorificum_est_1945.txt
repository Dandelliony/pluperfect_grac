Бути донором - почесна справа
	Дорогоцінна кров радянських патріотів іде на врятування життя наших доблесних захисників Батьківщини.
	Тисячі робітниць, колгоспниць, домашніх господарок, артисток і студенток в усіх містах нашої країни йдуть до лав донорів. Так, наприклад, Ленінградська домогосподарка Валентина Груніна - старий донор і пропагандист донорства. Донорами стали її чоловік, батько, дочки, сестри, рідні й друзі. Сім'я вже віддала для поранених більше 100 літрів крові. Грозненські мешканці Кудінова, Татарінова, Орлова дали біля 30 літрів крові. Таких прикладів багато.
	Радянський Уряд нагородив орденами і медалями кращих донорів Червоного Хреста т. т. Беляєву, Бакуніна, Скачкову, Курочкіну та інших.
	По місту Чорткову є теж немало донорів, які при першій потребі віддадуть свою кров для врятування життя наших захисників. Тренбак Олександра Федорівна, працівниця обкому Червоного Хреста, є старим донором. Вона прибула до Чорткова з Полтавської області й дала вже кров кілька разів. Тов. Тренбак охопила донорством 20 чоловік. Тов. Романюк Микола Григорович записався в лави донорів заявивши, що він сам був в армії і знає ціну крові донора так необхідну для врятування бійців і офіцерів. Не відстає в подачі крові й т. Горгола Анастасія.
	Разом з кров'ю ідуть на фронт і листи донорів. Ось один з цих листів: Дорогий поранений боєць! Кров, яку ти пролив за нашу любиму Батьківщину - священна кров патріота. Я хочу повернути її тобі. Поправляйся скоріше й повертайся в лави. Хай сила твоя стане непереможною і ненависть до ворога убивчою, як гострий меч. Бий ворога, хай захлинеться своєю чорною розбійницькою кров'ю. Повертайся з перемогою.- Твоя робітниця Н-ського заводу Клавдія Нікітіна".
	Жінки й дівчата! У кожної з вас хто- небудь захищае нашу Батьківщину-чоловік, брат, син, дочка чи сестра, яким, можливо, також потрібна буде кров для життя й здоров'я. Вступайте до лав донорів. Дамо свою кров любимим воїнам-захисникам нашого щасливого життя. Цим самим ми допоможемо Червоній Армії швидше добити ненависного ворога.
