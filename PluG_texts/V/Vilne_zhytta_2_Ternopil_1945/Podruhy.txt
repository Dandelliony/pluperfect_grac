Подруги
На будівництві нової шахти з Тернопільщини їх працює п’ятеро. Всі з Бучачського району. Сестри Вітвіцькі, Ганна Кузевич і Стефанія Шмигельська — навіть з одного села Переволоки. А Марія Явнюк — з Петляківців Нових. Це нерозлучні подруги. Працюють вони на лебідці, по одній спеціальності, мешкають в одному покої, в їдальню і навіть в контору за зарплатою ходять разом.
Коли я зажадав кращих людей з Тернопільської області, він вслід за Миколою Мозилем назвав імена сестер Вітвіцьких та їхніх подруг.
Розмова велася про життя і працю жінок у Донбасі. 
 — 	Про умови нашого життя розповідати особливо нічого. Ви їх самі бачите, — сказала Ксеня Вітвіцька. — Працюємо ми разом з чоловіками й користуємося рівними правами з ними. Багато жінок наших пішли і в забій, тобто в шахту.
 — 	Дівчата з Монастирського району на шахті «Софія», — розповідає Стефанія Шмигельська, — працюють у шахті. Спеціалістками такими стали, що не кожен чоловік зробить за них. Моя знайома Тиць Аня вже машиністом працює.
 — 	Це правда, — підтвердила Марія Явнюк. В шахту багато людей треба. Було б більше тут на Донбасі дівчат, то швидше б він з руїн піднявся.
 — 	О, коли б то всі шахти запрацювали, скільки вугілля було б! Не то, що заводи, — кожну хату опалити можна, — з захопленням говорить Ганна Вітвіцька. — Ми радимо дівчатам їхати сюди. Робота всім знайдеться. Донбас — як і фронт. Тільки тут не снарядами б’ють ворога, а відбійними молотками.
 — 	Правильно, — підтвердили подруги.
