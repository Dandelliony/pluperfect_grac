Герої тилу
То були найгарячіші, вирішальні дві битви за Тернопіль. На передову слід було швидко перекинути танки з їх екіпажами. 
- Доручити Черних. 
А на паровозі Черних, коли пролунала ця команда, відмовив один інжектор. Рушати в рейс - значить ризикувати залишити розпечений казан без 
води і підпалити паровоз. Це найганебніше для паровозника. В мирній обстановці машиніст мав право послатись на параграф правил технічної 
експлуатації і зажадати від депо ремонту. Але вибору не було; паровоз Черних був единим на станції, а фронт ждав танки. 
- Наганяй пару, Миколо, - наказав старий Черних своєму синові, помічникові машиніста. 
В дорозі раптово відмовив у роботі другий і останній інжектор. Подача води припинилась. За 35 років ні разу не здригнула у старого 
машиніста рука на реверсі паровоза. А тут заколотилось серце, сполотніло лице. Та Микола вже перекрив жефарний клапан і хутко розбирав 
розпечений інжектор. Ще в школі ЗУ він вважався заправським арматурником. Але війна обірвала йому навчання і практику довелося проходити в 
жорстоких боях. За хвилину комсомолець Черних зробив те, на що в депо з пристосуванням потрібні були б години. 
- Молодець, голубе, - тільки й промовив батько, вловивши звичним вухом, як щільно прицмокнула воду помпа і розмірено пішла вона в гаряче 
нутро казана. Рука його впевнено лягла на реверс. Незабаром командування дякувало паровозній бригаді Черних за вчасно доставлені танки. 
Грізні машини пішли в бій. Це один з багаточисленних трудових і бойових подвигів батька й сина, які пройшли діючою армією по магістралях 
країни від Дону до Серета і залишились тут множити славу тернопільських паровозників. Двічі паровоз Черних розбивало прямим влучанням 
бомб, сотні раз смерть заглядала у вічі батькові й синові. Але рятувала ненависть за образу і горе, заподіяні проклятим німцем. Скільки 
разів Черних виводили транспорти з під пекельного бомбардування, майстерно маневруючи і обдурюючи німецьких стервятників. Романові 
Гнатовичу Черних під 60 років. Можна б і на пенсію. Але він й слухати цього не хоче. Напередодні річниці звільнення області, на дорожному 
зльоті стахановців-кривоносівців старому Черних вручили значок "Ударнику Сталінського призову" і 1000 карбованців. Його син одержав цінну 
премію. 
- Не кину реверса, поки почуваю силу в руках і очі бачать, - сказав він з трибуни зльоту просто й переконливо. 
І всі йому повірили. Комуніст Черних не підведе.