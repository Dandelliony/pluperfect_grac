Першість не здамо
На обласній нараді передовиків сільського господарства наш район одержав перехідний Черноний прапор обкому КП(6)У та облвиконкому за 
першість у соціалістичному змаганні в 1944 році. Наш район домігся найвищої в області урожайності та достроково виконав усі державні 
зобов'язання. Понад 400 передовиків сільського господарства району, зібравшись на нараду, обговорили завдання на 1945 рік і в своєму зверненні 
закликали всіх колгоспників, працівників МТС і селян-одноосібників боротися за те, щоб утримати першість і в цьому році. Звернення 
обговорювалось на загальних зборах працівників сільського господарства в кожному селі. Колгоспники зобов'язалися виростити врожай картоплі - 150 
центнерів з гектара, зернових - по 10-12 центнерів, а одноосібні господарства - по 10 центнерів зернових з гектара. Одностайно вирішено 
було викликати на соціалістичне змагання Скала-Подільський та Мельнице-Подільський райони. Боротьба за першість уже почалась. В неї 
активно включилися всі: і трактористи Мушкатівської МТС, і члени всіх восьми колгоспів району, і селяни-одноосібники. Перед виїздом на 
колгоспні поля на подвір'ї машинно-тракторної станції відбувся мітинг. Трактористи Замосний, Даницький, Гнатюк, які одержали грошові 
премії за найвищий виробіток на трактор в минулому році, дали слово закінчити весняні польові роботи в колгоспах за 15-16 робочих днів. Їх 
підтримали всі трактористи. Вийшовши в поле, вони з честю виконують своє зобов'язання. На 8 квітня виорали вибірково 120 гектарів під ярі 
зернові. Від них не відстають колгоспники, що працюють живим тяглом. Вся виорана земля засівається добірним зерном. Сівба в нашому районі 
тільки-но почалася. Кожна ділянка грунту, яка вже протряхла, засівається ранніми зерновими культурами. Колгоспники і одноосібні господарі 
розуміють, що одним зобов'язанням високого врожаю не доб'єшся. Врожай треба здобувати впертою працею на полях. Колгоспниці В. Русяк (артіль 
імені Ворошилова) і М. Герман (артіль імені Жукова), селяни І. Король (село Сапогів) і А. Петричка (село Шершенівка), які одержали премії 
за самовіддану працю в минулому році, показують високі зразки самовідданої праці і тепер, на весняній сівбі. Виконуючи рішення Раднаркому 
СРСР і ЦК ВКП(б), Раднаркому УРСР і ЦК КП(б)У про план сільськогосподарських робіт на 1945 рік, трудове селянство Борщівського району 
проведе весняну сівбу в найстисліші строки і на високому агротехнічному рівні.