Зростає активність радянських жінок 
В допомогу від держави селяни Кудабинців одержали посівне зерно. Не по душі це прийшлося куркулям. Вирішили вони обмежити допомогою найбідніші господарства, запропонували на зборах ділити зерно порівну між усіма господарствами.
Проти куркульського підступу різко виступила біднота і особливо дружини фронтовиків.
 — 	Наші чоловіки для того хіба кров проливали, щоб несправедливість була? — говорили вони. І коли голова сільради, не зумівши розглядіти ворожих дій куркулів, не підтримав бідноту, селянки пішли шукати правду в райком партії. Виїхавши в село, ми виправили помилку голови сільради. Бідності, і в першу чергу родинам червоноармійців, було видано насінневий фонд.
А вночі в хаті однієї сім’ї фронтовика вдерлося 5 бандитів. 
 — 	Так ти скаржитись совітам вирішила, голото! — загриміли вони. І люто познущалися над жінкою, перелякали чотирьох її недолітків і, пообіцявши смерть, пішли в схрони. 
Не витримала чесна селянка такої образи, перемогла страх за себе і дітей і пішла до НКВС і викрила бандитів. Вона допомогла піймати 12 озброєних бандерівців. 
Цей факт не виняток. Він показовий для жінок нашого Зборівського району і характеризує їх зростаючу політичну свідомість. Трудове жіноцтво зрозуміло, що радянська влада — їх рідна влада і прагне до участі в громадському житті. 
За короткий час в 23 селах району ми організували делегатські збори і 17 жіночих рад. З великою активністю пройшла районна конференція делегаток і нарада членів жіночих рад.
Під керівництвом жіночих рад жінки-активістки району розгортають корисну практичну роботу, залучаючи до неї широкі маси трудового жіноцтва. 
До 1 травня жіночий актив району зібрав і роздав сім’ям червоноармійців одноразову допомогу — 230 кг. муки, 3.527 кг. картоплі, 938 шт. яєць тощо. Активну участь у цьому брали голова жіночої ради села Годів тов. Вербицька та активістки Головська Марія, Кобим Марія та інші. 
В селі Кальне, де головою сільради Будний і голова жіночої ради Вожняківська, була надана велика допомога родинам червоноармійців у проведенні весняної сівби. 
В районі організовано гуртки по ліквідації неписьменності, в яких навчається до 45 чоловік. В селі Розгадів 13 чоловік успішно закінчили навчання в цих гуртках. 
Піклування про матір і дитину — в центрі уваги активісток. В Зборові зараз іде підготовка до відкриття дитячих ясел на 50 дітей, готуються вихователі з числа місцевих активісток. Жінки району зібрали для ясел багато різного посуду та майна. 
Багато жінок-активісток висунуто останнім часом на керівну роботу. Мороз Юлія працює інспектором районного фінансового відділу і головою районного комітету Червоного Хреста, 6 жінок працюють головами місцевих комітетів профспілок, 6 — інструкторами ППХО, 12 учительок висунуто на курси директорів шкіл, 6 жінок відряджено на куси по підготовці завідуючих учбовими частинами неповних середніх шкіл, завідуючих бібліотеками тощо. Разом з жіночими радами ми по-діловому підходили до висування жінок і відрядження на учобу. В зв’язку з цим керівники ряду підприємств звертаються до нас за допомогою в залученні жінок на роботу в підприємствах і установах. 
Районний комітет КП(б)У посилює політично-виховну роботу серед жінок. Група доповідачів райкому КП(б)У прочитала для жінок ряд лекцій і доповідей на теми: «Радянська жінка у Вітчизняній війні», «Українсько-німецькі націоналісти на службі у фашистів» та інші. 
Все, що нами зроблено по роботі серед жінок, це тільки початок. Нам ще необхідно провести велику роботу по залученню жінок кожного села до участі в громадсько-політичному житті. 
