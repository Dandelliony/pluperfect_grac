По нашій області
25 і 26 травня при обкомі КП(б)У проходила обласна нарада жіночих організаторів райкомів і міськкомів партії. Учасники наради обговорили 
питання про виконання постанови ЦК КП(б)У про роботу серед жінок в західних областях України, обмінялися досвідом своєї практичної 
діяльності. 
Допомога сім'ям червоноармійців 
Чортківський відділ держзабезпечення повсякденно дбає за сім'ї військовослужбовців, подає їм велику допомогу. Днями багатодітна сім'я 
фронтовика одержала 5 тисяч карбованців, купила собі корову. По 3.500 крб. дано допомоги дружинам т. т. Поповській, Кульчицькій з села 
Бордо для ремонту хат. 
Профспілково-комсомольський крос 
Днями в місті Товсте відбувся профспілково-комсомольський крос по бігу на дистанцію в 1.000 й 3.000 метрів для чоловіків та 500 метрів 
для жінок. В кросі взяли участь 100 чоловік. Переможцем на дистанцію в 3.000 метрів виявився старший лейтенант тов. Кіров.
Селяни сплачують позику готівкою
Селяни Копичинського району виступили ініціаторами сплати 4-ї Державної Позики готівкою до 1 червня. Вони вже сплатили 84 проценти суми 
передплати. Першим в районі внесло всю суму передплати позики готівкою село Сороки (голова сільради тов. Пукас). 4 тисячі вніс готівкою 
селянин тов. Кравець, 900 карбованців - дружина червоноармійця Олена Трач. Успішно проходить сплата позики готівкою в Пробіжнянсьському, 
Гусятинському, Микулинському і Козлівському районах.
Освоєно виробництво тракторних частин
В майстерні радгоспу Хоростків, Копичинського району, (механік тов. Терещенко П.) освоєно виготовлення різних частин для тракторів: 
відстойників, поршнів, штуцерів карбюратора та інших частин. При випробуванні цих частин на тракторі одержані хороші результати.
Підготовка до іспитів у школі
Старанно готуються до іспитів учителі Гусятинської неповно-середньої школи. Завпед школи тов. Фестер Ф. К. подає їм велику допомогу в 
складанні планів, повторенні програмового матеріалу, підготовленні іспитових квитків тощо.
Відбудовано макаронну фабрику
В Гримайлові відбудована й пущена в експлуатацію макаронна фабрика. Вона випустила перших 600 кілограмів макарон. Фабрика розрахована на 
випуск щодоби не менше 500 кілограмів продукції. Відбудована вона господарським способом, за рахунок мобілізації внутрішніх ресурсів. 
Керує фабрикою місцевий робітник т. Вейко. 
Відкрився стадіон в Чортнові 
Змаганням по легкій атлетиці, іграми футбольних команд - збірної "Динамо" і збірної Бучачського району відкрито міський стадіон в 
Чорткові. Змагання футбольних команд закінчилося рахунком 6:0 на користь "Динамо". 
Комсомольці відбудували клуб 
Комсомольська організація села Барж, Бучачського району, бере активну участь у відбудові культурно-освітніх закладів. Силами комсомольців 
відремонтовано сільський клуб, де зараз розгортається робота гуртків художньої самодіяльності, організовуються лекції, доповіді, бесіди 
тощо.