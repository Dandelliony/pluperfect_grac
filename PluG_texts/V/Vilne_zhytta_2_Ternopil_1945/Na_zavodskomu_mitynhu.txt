На заводському мітингу
Колектив Чортківського ливарно-механічного заводу з великою радістю зустрів повідомлення про оволодіння радянськими військами столицею Німеччини — Берліном.
В своєму виступі молодий робітник заводу т. Жулаєвський сказав:
 — 	Недалеко день остаточного розгрому німецького фашизму. Але щоб прискорити розгром ворога і здобути остаточну перемогу — радянський народ ще з більшою самовідданістю здійснюватиме свій обов’язок на фронті і в тилу. Я, разом з своїм цехом, зобов’язуюся виконувати наданий план на 200 процентів.
Висловлюючи вдячність своїм героям-воїнам і геніальному полководцеві і вождю радянського народу товаришеві Сталіну, колектив заводу зобов’язався ще краще працювати на допомогу фронтові. 
