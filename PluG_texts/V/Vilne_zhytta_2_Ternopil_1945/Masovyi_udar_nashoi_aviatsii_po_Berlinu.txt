Масовий удар нашої авіації по Берліну
В ніч на 21 квітня наші важкі бомбардувальники завдали масового удару по воєнних об’єктах в Берліні. В результаті цього вдару виникло понад 50 великих пожеж, які супроводжувалися сильними вибухами. 
Центральна група наших військ продовжувала вести наступальні бої. 
На Дрезденському напрямі радянські частини, які форсували ріку Шпреє, навально просуваються вперед. Німці спішно підтягнули в цей район великі підкріплення і з ходу кидають їх у бій. Проте, всі спроби гітлерівців контрактниками зупинити наші наступальні частини успіху не мали. Під ударами наших військ противник залишає одну позицію за другою. Радянські піхотинці і танкісти, які діють у складних умовах лісисто – болотнистої місцевості, з боями просунулись вперед на 30-40 кілометрів і штурмом оволоділи містом Люккау. Інші наші частини в результаті запеклих вуличних боїв зайняли міста Ной Вельцов і Зенфтенберг. В цьому районі радянські льотчики піддали бомбардуванню і гарматно – кулеметному обстрілу колони німецьких військ. Гітлерівці, кинувши понад 500 автомашин і багато озброєння, розбіглись по лісах. Радянські і польські частини оточили місто Каменц та ввірвалися на його вулиці. Ворожий гарнізон чинив впертий опір, але був розгромлений. Запеклі бої відбулися в районі міста Бауцен. Зосередивши тут багато танків і піхоти, німці вжили ряд контратак. Наші рухомі підрозділи і піхота виснажили противника, а потім завдали йому потужного удару. Бої перемістились на вулиці міста. Сьогодні радянські бійці придушили опір німецького гарнізону і повністю оволоділи містом Бауцен – вузлом чотирьох залізничних і багатьох шосейних шляхів. На кінець дня наші війська вели бої за місто Кенігсбрюк, що міститься за 24 кілометри від Дрездена. 
На захід від Одера наші війська, переборюючи впертий опір противника, з боями просувалися вперед. Німці намагалися за всяку ціну не допустити виходу наших військ до Берліна. Вони зняли з інших ділянок фронту ряд дивізій і ввели в бій всі запасні частини. Гітлерівці побудували величезну кількість довготривалих споруд, а також широко розгалужені польові украплення. Наші війська міцними ударами зламали впертий опір противника. На захід від міста Вріцен радянські піхотинці і танкісти, підтримані авіацією і артилерією, перебороли лісний масив і, громлячи на своєму шляху вузли ворожого опору, о півдні ввірвалися в місто Бернау. Зав’язались вуличні бої. Радянські бійці штурмом брали барикади й будинки, перетворені німцями в доти. На кінець дня наші війська оволоділи містом Бернау. Інші наші частини, зломивши ворожий опір, зайняли міста Штраусберг, Альт – Ландсберг, Мюнхенберг, Херцфельде, Еркнер і зав’язали бої в передмістях Берліна. Противник зазнає великих втрат. Місця боїв завалені тисячами трупів німецьких солдатів і офіцерів. Захоплено багато трофеїв і полонених.
Радянські льотчики активно підтримували бойові дії Центральної групи наших військ. Наші бомбардувальники і штурмовики масованими ударами подавляли вузли опору та вогневі засоби противника, знищували його живу силу і техніку. В повітряних боях за день наші льотчики збили 62 німецьких літаки. Льотчик – винищувач гвардії капітан Найденов в одному повітряному бою знищив 3 німецьких винищувачі «Фокке – Вульф – 190». Група штурмовиків гвардії майора Смірнова атакувала артилерійські позиції противника, знищила 4 польових і 3 зенітних гармати. Чотири наших винищувачі на чолі з старшим лейтенантом Маріїним зустріли в повітрі 6 німецьких винищувачів. Радянські льотчики атакували ворога і в запеклому бою збили 3 німецьких літаки. 4 винищувачі на чолі з майором Ренцем помітили 80 ворожих літаків, що прямували до розташування наших військ. Відважні льотчики врізалися в бойовий порядок літаків противника. Майор Ренц збив 2 німецьких винищувачі, лейтенант Виноградов та молодші лейтенанти Петренко і Герасимов – по одному. Решта літаків противника втратила порядок і була розсіяна. 
На територія Австрії, на північ від Відня, війська 2-го Українського фронту з боями просувалися вперед і зайняли кілька населених пунктів. Радянські артилеристи і танкісти, відбиваючи ворожі атаки, підбили і спалили 18 німецьких танків і знищили до батальйону гітлерівців. В Чехословаччині, на південний захід від міста Годонін, німці, намагаючись повернути втрачені перед цим позиції, кілька разів переходили в контратаки. Радянські частини успішно відбивали ворожі контратаки. Потім наші підрозділи навально атакували противника і, просунувшись вперед на 5 кілометрів, зайняли місто Валтіце. Валтіце – важливий вузол шляхів і сильно укріплений опорний пункт оборони німців. В боях у цьому районі знищено понад 800 ворожих солдатів та офіцерів. 
Наша авіація завдавала удари по бойових порядках і резервах німецьких військ, що підходили. Знищено до 100 автомашин, розбито 15 вагонів і підірваний склад противника з боєприпасами. 
