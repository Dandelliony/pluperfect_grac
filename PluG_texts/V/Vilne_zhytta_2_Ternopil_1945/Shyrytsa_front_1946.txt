Шириться фронт весняних польових робіт
Колгоспи і селяни південних районів нашої області, не чекаючи повного підсихання грунту, виборочно почали весняні польові роботи. Поруч з 
живим тиглом, на більш просторих ділянках, в роботу включаються трактори. Почали оранку на колгоспних ланах трактористи Копичинської, 
Мушкатівської, Кошилівської та ряду інших машинно-тракторних станцій. 3 перших днів розгортається соціалістичне змагання за перевиконання 
норм виробітку. Тракторист Кошилівської МТС тов. Палагнюк, включившись у Всесоюзне соціалістичне змагання, зобов'язався в 1945 році 
виробити на трактор "Ланц-Бульдог" 160 гектарів при нормі 130 гектарів. В перший же день роботи в полі тов. Палагнюк виконав денну норму 
на 125 процентів. Трудове селянство Тернопільщини виходить на свої поля супрягами, яких в нашій області організовано 51 тисяча. Тільки в 
селі Васильківці Гусятинського району в перший день польових робіт, 3 квітня, працювало 70 супряг. Фронт польових робіт розгортається з 
кожним днем. На 5 квітня селяни Почаївського району, де склалися найбільш сприятливі умови, посіяли 2.500 гектарів ранніх зернових 
культур. В Заложцівському районі посіяно 580 гектарів, Кременецькому - 500, в Ново-Сільському - 530. Зараз південна група районів 
приступає до масової сівби. Всього в області на 5 квітня було посіяно біля 5.000 гектарів. Посіяти в стислі строки й високоякісно всі ярі 
культури, - значить здобути високий врожай. Проведемо ж сівбу швидко й на високому агротехнічному рівні!