Міцніє дружба радянського і польського народів
Договір про дружбу, взаємодопомогу й післявоєнне співробітництво між Радянським Союзом і Польською Республікою радо сприйнятий залізничниками ст. Чортків. Вчора його жваво обговорювали на змінних планірках. Залізничники одностайно висловлювались про мудру сталінську політику радянського уряду і розумний крок уряду Польської Республіки. 
 — 	Ми, українці, — сказав стрілочник т. Гевко, — особливо цінуємо цей історичний акт, що зміцнює дружбу українського й польського народів.
 — 	Ми, поляки, — говорить Петро Куник — старший стрілочник станції, — цілком і повнотою схвалюємо договір і будемо працювати самовіддано, по-стахановському.
Завідувач вантажного двору т. Пфаймахф заявив на планірці:
 — 	В минулому між Польщею і Радянським Союзом було чимало непорозумінь, які кінець кінцем йшли на шкоду обом братнім народам. Як говорять в народі — хто старе пригадає — тому око геть! Віднині ми друзі по зброї і меті, що полягає в співробітництві на благо обох народів.
На станції велике виробниче піднесення. Вчора колектив станції скоротив на 3 години перестій вагонів під вантажними операціями і на годину — переформування поїздів. 
