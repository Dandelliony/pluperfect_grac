Залікуємо рани 
Немов зграї хижих вовкулаків потоптались по землях Микулищини німецько – фашистські загарбники. Вони начисто поруйнували все господарство, пограбували добро 18 колгоспів і МТС, тільки промислового устаткування вивезли до себе на 25 міліонів карбованців. 
Трудящі району з перших днів визволення почали відроджувати й будувати нове життя. 
Микулинці до війни пишались цукровим заводом «Поділля». Він випускав щодоби 115 тонн білого золота. Перша черга цього заводу вже відбудована. Не давно відбулася в районі нарада сівачів цукрового буряку. Кожний із них зобов’язався зняти для заводу не менше 140 центнерів урожаю з га. Це дасть змогу випустити за наступний сезон не менш9е 6.000 тонн цукру. 
В районі відбудовані й працюють 3 спиртозаводи. В 1944 році вони виконали виробничий план на 112 процентів. Успішно працюють і в цьому році. 
Не відстає від робітників і трудове селянство. Йому повернула радянська влада 2.563 га землі. План сівби озимих і підняття зябі в районі перевиконано. Зараз кипить робота на ланах, працюють трактори МТС, 1.000 супряг.
Чимало зроблено для народної освіти і охорони здоров’я. Відкрито 21 школу, в тому числі 8 неповно – середніх. В них навчається 3.302 дітей. Організовано 13 клубів, 8 хат - читалень. Працює райлікарня, амбулаторія, медичні та фельдшерські пункти. Вже торік селянство віддячило радянській владі і Червоній Армії за визволення понадплановою здачею хліба і м’яса, молока тощо. Трудящі району дали 320.000 карбованців на танкову колону, майже півміліона карбованців дали по воєнній позиці. 
Багато микулинців пішло до Червоної Армії боронити рідну землю. Їх родинам надається велика допомога. За 1944р. 630 родин червоноармійців одержали 213.862 карбованці державної допомоги, 960 родинам засіяно державним тяглом 1.437 га землі. 
В 1945 році – в другому році свого визволення, Микулинці зроблять ще більше для Червоної Армії і держави, а значить і для свого добробуту.
