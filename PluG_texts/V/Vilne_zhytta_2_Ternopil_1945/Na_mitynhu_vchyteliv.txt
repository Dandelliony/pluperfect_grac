На мітингу вчителів
В Чортківській середній школі з польською мовою викладання відбувся мітинг педагогів, присвячений підписанню договору про дружбу, взаємну допомогу і післявоєнне співробітництво між Радянським Союзом і Польщею. 
Загальну думку і почуття присутніх на мітингу висловив у своєму виступі тов. Делієвський.
 — Радянсько-польський договір, — говорить він, — є новим могутнім ударом по гітлерівських загарбниках. Німецько-фашистські рабовласники хотіли поневолити свободолюбиві слов’янські народи. Але це їм не вдалося і ніколи не вдасться. Договір між Радянським Союзом і Польщею ще більше згуртує народи обох країн у їх спільній боротьбі за остаточну перемогу над німецьким імперіалізмом, послужить великій справі боротьби польського і радянського народів за економічне і культурне відродження своїх країн, за забезпечення тривалого післявоєнного миру. 
Педагоги одностайно, з великим піднесенням вітали мудру політику радянського уряду, спрямовану на встановлення і зміцнення дружніх відносин СРСР з усіма демократичними країнами. 
