На шахті №5 імені Леніна для тернопільців відведено спеціальний гуртожиток. Часто до нас вечорами заходить голова шахтного комітету професійної спілки тов. Сазонов. Він цікавиться, чи своєчасно змінюють постільну білизну, чи всі одержали спецодяг, чи одержують додаткове харчування ті, що перевиконують норми. Розпитує, як хто жив дома, як тепер живе сім'я.
Тов. Сазонов завжди заходить до нас з свіжою газетою. Почитає статтю, розповість про значення і роль професійних спілок. Більшість тернопільців уже добре усвідомили, що то значить професійна спілка вугільників і стали її членами. Я також став членом профспілки вугільників Донбасу.
Профспілка на шахті – велика сила. Вона складається з самих же шахтарів, які на своїх зборах обирають шахтний комітет. Обов'язок комітету – скликати збори членів профспілки, домагатись виконання рішень зборів, дбати про культурно-побутові умови і про охорону праці робітників, невтомно виховувати в людей любов до праці на користь нашої Батьківщини.
Профспілка піклується про здоров'я своїх членів. Шахтний комітет закуповує для робітників-стаханівців путьовки на курорти та в будинки відпочинку.
Професійна спілка дбає про підвищення класифікації робітників. Багато тернопілівців, дякуючи піклуванню профспілки, набули нові шахтарські професії.
