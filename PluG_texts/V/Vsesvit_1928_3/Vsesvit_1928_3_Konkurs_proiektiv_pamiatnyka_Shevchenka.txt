Конкурс проектів пам'ятника Шевченка
НА КОНКУРС надіслано всього 22 проекти. Мало, звичайно надто мало. Чи то на Україні немає скульпторів, чи вони не брали з невідомих причин участи в конкурсі, — сказати трудно.
Що до середньої якости надісланих проектів справа теж кепська.
Кілька проектів треба відзначити — з ріжних причин. «Україна» — можна вважати за найкращий проект. Вражіння монументальности досягнено спрощеними до примітивности лініями. Постать Шевченка м'ягко виходить з п'єдесталу обеліску. Зм'якшення контурів постатті справляв дотепне вражіння певної нереальности, навіть казковости, що добре личить до всього стилю проекту. Голова зроблена майстерно і суто-реалістично. Зважаючи на сагальний стиль, це швидче хиба, ніж позитивна риса проекту. Також хибою е очевидна випадковість взаємних розмірів постаті Ш. та п'єдесталу, — ' останній явно замалий і це руйнує композицію, робить пам'ятник присадкуватим, мало динамічним. 
«Могила № 3». Кубістична трактовка теми в дивній комбінації з типово-імпресіоністичним прийомом виростання постаті з постаменту. Кубістичною технікою автор володів не досить вільно. Геометричним елементам, що складають весь пам'ятник, явно бракує загальної організуючої конструкції. Проект розраховано на велетенські розміри — голова, наприклад, метрів до 10 в діяметрі. Надто попрощений засіб досягнення монументальности.
«Могила № 2». Піраміда зі східцями з дверима. На горі — постать Ш. трактована теж в кубістичній манері, — досить невдала. Вхід в піраміду в обох боків оздоблено, кубістичними ж фігурками, що розставлені симетрично в стилі,, якогось грецького фризу. — Еклектизм дуже чудного ратунку.
«Могила № 1». — Очевидно того ж автора. Своєрідний «стиль», скомбінований а кубізму то фризоподібних барельєфних оздоблень панує й тут. До речі і № 1 і № 2 теж мусять бути велетенських розмірів. 
«Заповіт» — три малюнки. Досить дотепні (крім № 2) конструктивистські вправи, позбавлені практичного значіння.
«Надгробок». П'єдестал, яких міліони стоїть по всім світі над могилами міліонів міщан. З п'єдесталу виходить «бюст». Внизу невеличких розмірів невідома дівчина, романтично одягнена в якусь ковдру, очевидно плаче. — Сумно. 
«На могилі». Кубік. На кубікові колонка ампір. На колонці урна. Тарас Григорович сидить на маленькому кубікові внизу — сумує...
Деякі експонати вражають антихудожністю та некультурністю. Особливої уваги заслуговує проект «Приказ». П’ять колод стоять сторч. На одній з них бюст Т. Г., а на решті — «Кобза», «Буквар», рукопис, зі встромленим в нього гусиним пером і палітра з пензлями. Тут же бандура, на ній «приказ» з двохголовим орлом. Нормальна п'ятикутна зірка одним із своїх ріжків, що виріс неймовірно, вштирхнулася в орла й стремить у повітрі...
Досить... Один з авторів щиро написав у поясненнях до свого проєкта: «художности не додержувався, бо лічив зайвим». —
Додав а ти нічого... Загальне вражіння конкурсу сумне...
Розглядаючи окреми проекти мимоволі задумаєшся: невже ні один з авторів не добачив у Шевченкові завзятого борця за вилю, запеклого ворога «царів, панів і гетьманів», бадьорого співця «братерської волі без холопа і без пана», що кожен з них на свій лад огорнув його ореолом суму, задуми й нерішучости, що дав про поета зовсім хибну уяву. 
Жюрі під головуванням Наркомосвіти тов. М. Скрипника не присудила премії жодному проектові. Три проекти придбано «Україна», «Могила № 2» та «№ 54».
