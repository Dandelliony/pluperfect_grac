ГАНЕБНИЙ ВЧИНОК В АРТЕМІВСЬКОМУ
НЕЩОДАВНО робітники шахт та заводів Артемівщини були обурені ганебним вчинком групи відповідальних робітників, що за ним пролунав постріл самогубці.
Це було так. В день свята десятих роковин Жовтневої революції голова Артемівського Окрсуду Ярощук, начоркміхіції Максимів, дружина Максимова та Фоменко, нач. учбової команди міліції влаштували на кватирі Максимова п'яну вечірку.
Добре підвипивши вони вирішили, що без жінок на вечірці не гаразд. Для того щоб виправити цю помилку дружина Максимова запрошує нач. мійськміліції Шіліна з дружиною на вечірку. Разом з Шіліними прийшла і гр Вороніна — сусідка Фоменка, Спочатку все шло гаразд, пили вино, горілку, піднімали тост за тостом, веселилися, але напившись „в дризг" раптом Ярощук посварився з Вороніною і, розлютований, почав її бити. Ледве-ледве втікла Вороніна від п'яних ударів Ярощука.
Але Ярощук не вгавав. Він почав чіплятись до дружини Шіліна. Чоловік Шіліної, що намагався обороняти свою дружину від п'яного Ярощука, одержав кілька міцних ударів головою в живіт і впав без пам'яти. Ярощук був не останнім фізкультурником, а головою ради фізкультури в Артемівському.
Не дочекавшись ранку Шіліна вбила себе пострілом з револьвера чоловіка. А ранком все Артемівське говорило про цей ганебний випадок. Про ганебний вчинок в Артемівському почали писати в газетах. Прокуратура республіки негайно надіслала туди слідчого в особливо важливих справах. Нині слідство закінчилось. Незабаром громадська думка ознайомиться зі всіма подробицями цього випадку.
В цій справі усунуто з посад і притягнуто до відповідальности Ярощука, Максимова, Шіліна, дружину Максимова та Фоменка. Усіх обвинувачених, що перебували на радянських посадах, притягається до відповідальности за 101 арт. Крим. Код. себ то за дискредитацію радянської влади. Ярощука притягнуто за другою частиною 145 арт., а Максимова та Фоменко за 20 та 145 арт. арт. себ-то за те, що своїми вчинками вони довели Шиліну до самогубства. Незабаром злочинці стануть перед радянським судом.
