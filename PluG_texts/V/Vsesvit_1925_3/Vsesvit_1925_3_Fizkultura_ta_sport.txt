Буерний спорт.
Ковзання на буерах – це з найцікавіших форм зимового спорту. Хіба ж не привабно линути з шаленою придкістю по дзеркалу широкого крижаного простору замерзлої бухти, озера або широкої ріки.
Сердитий вітер нап’яв вітрило і легенький човник на тоненьких полоззях, ледве торкаючись льоду лине вперед, скоряючись волі керманича, здіймаючи за собою снігову куряву. Аж дух забиває, замерзає обличчя!
У Ленінграді Губпрофрада, що взагалі звертає пильну увагу на фізкультуру, відродила і цю призабуту було форму спор та. Не щодавно було відкрито буєрну станцію і влаштовано змагання з участю 22-х буєрів. Найпрудчиш пролинув 5 миль буєр «Металіст» (керманич Шейкін) за 16 хвилин З сек.; другий «Друкар» (Белов); третій «Чинбар» (Михайлов). Після змагань було влаштовано ковзання для всіх, що тут були.
На лижах з вітрилом.
Не всім відомо, що вітрову силу можна використати для ковзання на лижах по рівнині.
Досі звичайно за для цього ладили вітрило, напнуте на легеньку рямку, й ставити його за спиною лижника. Отже, керувати таким вітрилом не зовсім було зручно. А тепер, як видно на малюнку, вживається нового способу: долішня частина вітрила причіплюється до передніх кінців лиж, а горішню частину держить у руках лижник. Керувати вітрилом при цьому далеко простіш.
Першість Європи в хокеї.
У розиграші першости Європи взяло участь тільки взяло участь тільки чотирі країни: Чехо-Словаччина, Австрія, Бельгія та Швейцарія. Решта ж не взяла участи за тим чи иншим прикліпом, майже зовсім знецікавивши цим змаганням. Через теплу погоду, що гальмує цей спорт так само в Європі як і в нас, довелося перенести місце ігр із Праги в Гристу Татру. Наслідки окремих ігр: Чехо-Словаччина – Австрія 3:1; Бельгія – Швейцарія 1:1; Австрія – Бельгія 2:0; Чехо-Словаччина 1:0; Чехо-Словаччина-Бельгия 2:2. Кінець-кінцем, на першому місці стала Чехо-Словаччина, вигравши 5 очок. Потім: Австрія – 3, Швейцарія – 2 і Бельгія – 2.
Тоді саме, коли розигрувалась ця «першість», більшість инших Європейських команд взяла за краще продовжувати свої «гастролі» на швейцарських курортах, де з останніх ігр відзначмо перемогу Оксфорду над Сен-Моріцким Хокей-Клубом (3:1).
Хроніка спорту.
На Одещині. Де далі все збільшується робота в галузі фізкультури. Організовано 128 гуртків. Є особливо-сприятливі умови для поступового розвитку фізкультури в губерніяльному осередкові - в Одесі. За тим що там є гарні зимові помешкання, спорт не припинявся й зимової пори; одесити мають змогу грати навіть у баскет-бол. 
На весні скінчено буде будову першого на Україні трека для велосипедних змагань. 
Спілка местран починає будувати стадіон на березі моря.
В Українському курортному управлінні в Харкові за постановою співробітників що дня по скінченні праці 15 хвилин призначається для фізичних вправ. Вправи добрано відповідні до умов конторської праці службовців. Це перший випадок на Україні, що заводяться обов'язкові вправи в установі.
Із Туреччини надійшло запрошення відрядити футбольну команду СРСР до Костянтинополю грати зі збірною Туреччини. Команду буде відряджено на весні 1925 року.
Радянські фізкультурники їдуть до Норвегії. Для участи в змаганнях на коньках робітників у Тамерфорсі, Гельсинфорсі й Християни до Норвегії виїздить команда СРСР у складі товаришів: Мельникова Якова й Миколи, Іполітова, Богданова й 1 конькобіжця Ленінграду. За проханням норвезької спортспілки для участи в змаганні їде й т. Іванов (Москва). Сподіваються, що до Всесоюзного змагання на первенство у зимовому спорті наші повернуться і привезуть з собою закордоних товаришів.
Світова спартакіада. При Червоному Спортінтерні зорганізовано тимчасову оргкомісію міжнародньої спартакіади під головуванням т. Подвойського. Світова спартакіада буде святом - оглядом сил робітників спортивно-гімнастичних спілок всього світу. Термін відкриття спартакіади буде призначений на квітневому пленуму Спортінтерну.
До Норвегії відряджено конькобіжців СРСР взяти участь у змаганнях. Відряджено найкращих конькобіжців з Москви, Ленінграду, Богоруслану та Тули.
