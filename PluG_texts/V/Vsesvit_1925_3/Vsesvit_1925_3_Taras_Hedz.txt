Не бійся вовка... або випадкова сміливість.
Оповідання О. Слісаренка.
Тобі доводилось бачити, як людина раптом стає догори ногами і починає танцювати, в такій позі, фокстрот? А чому ж — тільки таку людину треба прив'язувати на цеп, може вона сказилася...
Та ні, то у неї живіт болить. От і зі мною одного разу був такий випадок. Практично це було не так, а теоретично, аксіомично і гіпотетично я допускаю це цілком. Теоретично але абсолютно я придумав і терміна, для загального вжитку: сантиментальна кульбіта, або безпосереднє божевілля. Серьога, сказавши це, скинув з себе сорочку, штани і підштаники, вийшов на двір і ліг голий на землю. Далі безпосереднє впіймав пальцями ніг себе за вуха, висолопив язика і, б'ючі себе по стегнах п'ятками, почав ходити в такому вигляді на руках.
Кінчивши це він витер носа коліном і промовив: Тепер я рос кажу вам, що трапилось зі мною цими днями. Як я розстрілював сам себе. Це дуже цікаво! Росказувати я можу, що завгодно, аби лише ви слухали та читали і щоб у вас не в'яли вуха. Дуй братишка, все дно вуха не купуємо в „Ларьке” „дешевле лучше чем везде с преміями". Маємо власні вуха дуй!
Серьога почухав собі спину об стовбур і почав: Я, товариші, випадково не одержав ордена червоного прапору за свою роботу в підпіллі... Це дуже роковин випадок, бо я в підпіллі був і поранений. Під час гетьманщини... правду кажучи, я на 90 відсотків був проти радянської влади. Отож тоді я й працював у підпіллі був я ветеринарним лікарем у одному містечкові, а гетьманці водили До мене лікувати коней. Я лікував, а коли прийшла радянська влада, я видав їй списки, скільки хворих коней було в загоні гетьманців. Що мало? Уг-у-у!...
А поранений я був так. Одного разу приводить до мене свого жеребця, осавул Моховий... Я оглянув того жеребця, контр-революційного, і хотів поставити йому термометр. Тільки --но я підійшов як він підняв задні ноги, та як дасть мені під груди я одлетів „на разстояніє пушечного вистрєла" від нього так мені здалося. Ось пощупайте -у мене перебито двоє ребер і серце калатається, мов би воно не прив'язане.
Та це не все! Головне ось де, ось у чому вся антимонія і пригода, яка трапилася цими днями. Ви знаєте, що я одержую добру платню з нагрузкою і ніякої зміни влади не хочу—мені й так добре. Так ось сижу я у своїй кімнаті на кріслі, задивився, коли чую співає хтось басом густим „ще не вмерла Україна" — звідки це?..
Аж глядь—із за стіни виходить, суне на мене той жовто-блакитний жеребець і співає. І міліції не боїться—співає. Що робити і моргає він мені і та —як співає... Що робити?.. В мені враз прокинулася вся гідність моїх предків, від Адама, вся упертість починаючи від осла... Жеребець співає гімн падлюка!
Не знаю, де в мене взялася сміливість але я враз хватаю кулемета „Максім" ув одну руку, другою рукою підкочую дванадцяти-дюймову гармату і починаю бити в жеребця, в стіну. Бух-брязь, брязь... Бух-брязь - та - та-та!... Слава, слава!...
Як почалося гармата б'є, кулемет скрегоче!.. От робота пішла!.. Зразу третьою рукою по телефону дзвоню, щоб прислали міліціонера... Збігся народ, а я стріляю, доки вони не зупинили. І щоб ви думали — почав я згадувати уважніше, що я бачив... А ось що: я сидів перед дзеркалом і дивився туди, і свою голову змішав з жереб'ячою, а „ще не вмерла" співав і славу кричав я сам. Отак я сам себе розстрілював... В дзеркалі... Буває!..
