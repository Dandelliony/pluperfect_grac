Бідне серце.
Вона сиділа в глибокім, мнякім кріслі — пахуча, як закордонні парфуми (лот — 6 карбованців). В її руці журно біліла зібгана мережана хусточка, вірний її товариш в країні Спогадів.
Вона не бачилася з своїм приятелем, давнім знайомим, п'ять довгих років — було що розповісти! І вона росказувала, а в голосі її бреніли сльози. Ах, любий Петре Степановичу, єдине, що заспокоює мене в цій жахливій страті,- це-те, що я попереджала свого чоловіка. Я благала його: „Альоша! Во ім'я нашої любови, благаю тебе: не їдь до Сибіру. Залишімось у Москзі й перечекаємо, доки скінчиться цей жах"... Він не послухав, і ми поїхали... В Омському його змобілізували білі, а через місяць я вже плакала над його... трупом... Який кошмар! Я не знаю, звідки взялися в мене сили це все пережити! Бідненька! — ласкаво промовив приятель: —а що ж було потім, по смерти Олексія Авовича? Коли вам не дуже тяжко згадувати...
Від нервового припадку я лягла й не підводилася місяць... Як би ви мене бачили того часу: худа, бліда, як смерть. Я навіть почала була кашляти і легко могла була кінчити сухотами... „Ми не повинні в цім проклятім Сибіру, залишатися, більше ні на хвилину", — казав мені Коля:—Я маю можливість дістати пере вод у 17-й Радянський на південнім фронті. Ідемо туди! На півдні, під сонцем, ти швидко одужаєш... „Ах, Коля, Коля! Чому він не повірив у передчуття, що стиснуло було моє серце?!. Я благала його: Коля, во ім’я нашої любови, благаю тебе: залишимось у Сибіру... Тут Альошина могила, мого Альоші, першого дорогого мого чоловіка, тут ми зустрілися з тобою.. Я почуваю, шо південь не дасть нам щастя"... Але Коля був непереборний. Ми поїхали на південь... Ах, південь! Тепло, сонце! Я відродилась. Але передчуття мене не обдурило: бідний Коля загинув під Бахмутом: його розстріляли білобандити. Що я пережила, дивлячись на помордоване тіло?!. Я ледве рук на себе не наложила! Як п'яна, йшла я до річки, з одною тільки думкою, з одним бажанням кинутись стовбуна в воду... Принаймі — відразу кінець! І я б була зробила це, коли б не такі обставини: уявіть —там не було річки...
Яке щастя! Ви гадаєте? Вона сумно зітхнула. А може й щастя... Власне тільки через те, що там не було річки, я жива, але життя моє було на ниточці: я заслабла на сипняк. Андрій так саме хворів на сипняк. Ми лежали в однім шпиталі й вийшли звідти одночасно. Я не хотіла залишатись більше на півдні. Андрієві, як колишньому білому, так саме було небезпечно. І ми рушили на північ, у Ярославль, де жили його рідні... Боже, як кошмарно складається життя! Я говорила Захарові: „Захаре! Во ім'я нашої любови, благаю тебе: кинь темні спекуляції. Навіщо ті гроші, коли це все може кінчитись судом і ганьбою"?!. Захар тільки одмахувавсь: не твого, баб'ячого, — мовляв, — розуму діло! І я була права: його судили й засудили до розстрілу... Ви згадуєте ім'я „Захар", а що ж сталося з Андрієм, що з ним ото ви приїхали до Ярославля?
Ах, хіба я не сказала? Його впізнали зараз же, як ми приїхали до Ярославля... Який жах: трус, арешт... потім суд... Я довго носила передачу до в'язниці... потім мені сказали, що Андрія нема й передачу вернули... Я руки на себе хотіла наложить, але...
Не було річки? Ах, ні! Річка була і яка річка: Волга! Чудесна, широка Волга! „Вид на Волгу... Чей стон раздаєтся"? Пам'ятаєте? Але я зустріла Захара... Ах, чому він не слухав моєї поради?!. Сьогодні рівно два місяці, як його нема... Вона закам'яніла, сумно дивлячись поперед себе, і рукою, що лежала на коліні, нервово мняла хустку. І раптом, рвучко, звернулася до приятеля: Любиш, Петре Степановичу! Навчіть мене, порадьте, я зовсім розгубилася... Борис за всяку ціну хоче, щоб ми їхали на Урал, а Йван уважає, що жити можна тільки в Москві... І... і я не знаю, що вибрати безпечніше: Урал з Борисом, чи Москву з Іваном? „См.“ Переклав О. В.
