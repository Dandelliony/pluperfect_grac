Похорон Н. Н. Наріманова
У неділю, коли виморена працею за тиждень Москва спочиває... коли не цокають тисячі Ундервудів, не бряжчать грішми метальові каси, а на заводах стоїть нудна тиша заліза, у неділю Москва гуляє по Петровці, жадібними очима припадає до вітрин Мюра, чорною гадюкою в'ється на Кузнецькому...
Цієї неділі Москва була инша. Вона в жалобі. А ми знаємо, якою Москва буває в жалобі...
Цієї неділі столиця Рад ховала тов. Наріманова. До Будинку Союзів вона принесла’ всі свої бойові прапори. 
З Будинку Союзів, що став невмірущим смертью Леніна, з величної залі, де в ньому, — на люстрах, на пальмах, на білих колонах живі спогади про Леніна — 'друзі й товариші винесли труну... З Колонній залі оркестр грає Шопена. В Колонній Залі грають геніяльний Вагнеровський марш на смерть Зіфріда, легендарного героя, що конає...
Старі більшовики провожають ще одного... труна переходить з плеч на плечі Калініна, Єнукідзе, Дзержинського, Чубаря, Скрипника, членів ЦВК. Голуба кавалерія йде струнко.
Студенти університету Народів Сходу в національних блакитних, зелено-червоних, рожевих, малинових халатах...
Вінки.... Оркестри... Закордонні дипломати, що прийшли віддати останню честь міжнародної ввічливости...
І тисячі колон людських мас, немов березнева річка, коли рушить кригу, виходить з берегів, — зали - майдан й вулиці...
Прийшли на Червоний Майдан. Тут вздовж Кремлівського муру вузьке довге кладовище революції.
Свердлов, Ногін, Подбельський... біля Кремлівського муру — Мавзолей Леніна...
З висоти мавзолею прощаються з тов. Нарімановим
Тов. Калінін: Червоний Майдан в особі тов. Наріманова дістає першу жертву від східніх народів. — С.Р.С. Р. великий і кожна з численних його націй кладе свого сина на цьому Майдані. Червоний Майдан, колись чільне місце для народів Росії, стає тепер місцем покою померлих вождів СРСР. І на наших очах він стає особливо дорогим і шановним.
Мимо свіжої могили проходять організації.
Тов. Камінів: Він приніс передові ідеї Заходу трудящим масам поневоленого, пригнобленого Сходу. Ось чому його місце в Москві —на Червоному Майдані, де кращі борці за пролетарську справу лягли поруч Ілліча. ЦК РКП з жалем ховає в землю те, що вмерло в тов. Нариманові, але ідея його про революційне злиття Сходу — невміруща.
Тов. Скрипник: Він замінив тюркським народам національний зелений стяг — інтернаціональним - червоним, до їх пів місяця приєднав п'ятикінцеву зірку.
Тов. Самар (Франція) член Комінтерну: Дамо тут приску продовжувати справу тов. Наріманова. О 1-й годині дня труну спускають в землю... Москва прощається з тов. Нарімановим подвійним салютом із гармат. Величезний майдан мовчить, і тільки шум аеропланів у горі розтинає тишу. несчисленні робітничі організації.
