З нетрів сільських
Бувають зустрічі, що їх потім довго не забудешь, —от стоїть твій співбесідник перед очима та й край. Бачиш ти його з усіма подробицями до симетричної бороди на один бік, бачиш однісіньку соломинку з вустилки, що випадково якось боязко вихопилась наперед з подертого чобота.
За сто верстов за порадою... 
Оце начув я, що газета ваша справедлива і прийшов з Андрїївки з Олексівського району за порадою. Сто верстов од нас до Харкова. Хочу, щоб ви списали, хай инші так не роблять, як робив я. Довго шукав я поради в різних місцях. Так часом сміються з мене, часом гніваються, а оце позавчора зустрів мене секретар Комнезаму (він, кажуть, по газетах почав писати) та й насовітував звернутись до вас.
Перекотиполе 
Як правду казать, то я й у Андріївці недавно отаборився. Власне я з Андріївського пня — роду, та довгий час їздив, шукав щастя — землі: був і на Лабі, був і в Семиріченській області, де я й облюбував собі землю. Це було в 15 році. Пожив я там два з половиною роки та раптом піднялася завірюха і киргизи почали нас всіх православних (колоністів Кр. Т.) нищити до останку. З нашого посьолку було зарізано по-над 17 чоловіка, а ми тільки з душами повиривались і повтікати у місто Вірний, де й перебули, поки підоспіли нам на допомогу. Кинули ми з жінкою все, що було, і з п'ятьма дітьми повернули назад у Андріївну. Тим часом уставилася радянська влада. Дали мені земельки. Комнезам допоміг повернути стару хату, що я її був продав Бойкові Данилові, і почали ми знов хазяїну вати в Андріївці.
Торг Тимошкою. 
Почали хазяйнувати, кажу. Трудно було поставити на ноги господарство, бо нізащо учинитись. Взяв я та й найняв свого старшого сина Тимошку таки ж до Дениса Бойка у роботники. Працює мій Тимоха та й працює. Годують його добре, хоч роботи й багато, та він набідувався вже дома так, що повертати у його й думки не було. Поб'є його Денис, прибіжить, поплаче і знов до хазяїна. Дивився я дививсь та й кажу своїй старій: що ж воно за толок — Тимошка працює, а користи нам з цього ніякої. Що ж, що Денис його зодягає та годує, а нам же нічого не платить. Пішов я до Данила та й кажу: або плати, або заберу Тимошку додому. А він і каже: Тимошки не забереш, бо коли й у суд підеш, то не видно тобі зі мною судиться, бо я тебе сто разів і куплю й продам. Тимошки, каже, не дам, бо мабуть я його усиновлю. А я йому й кажу:не всиновишь, бо як не заплатишь за його, так я хлопця заберу. Він як не розсердиться та не вхопить мене за петельки тай виштовхнув у потилицю з хати. Прийшов я додому. Поплакали з жінкою. Пішла й жінка. Жінку він теж побив. Прийшла вона до дому, сіли ми, поплакали та на тім і діло кінчилось. А Тимошка росте, а Тимошка працює, а грошей мені Денис ані копієчки.
А тут голод підоспів, скрутно стало. Думав я думав, молився — молився богу, та й записався у адвентисти, бо раз не таланить так, мабуть, то все од бога. Взимку у лютий мороз повели мене до річки Дінця за дві версти од Андрієвки і голого загнали у воду, в копанку. Вихрестили мене на адвентиста, і став я ходити до них на збори. Збираємось. Нам загадують різні загадки, а ми молимось. І молився я, щоб Тимохине серце як небудь привернути до нашого з старою. Воно так і вийшло. В осени 23 року упав Тимошка із скирди, вивихнув собі кульшу й спину, так Денис його одправив до нас. Вилікували ми Тимошку. Цілу зиму стара держала його на печі, що-дня квасом мазала черінь, та клала хлопця на гречану солому, укриваючи кожухом. Виходився мій Тимоха, так що на осінь почав уже й на досвідки ходити. Взяв тоді я його та й найняв до Данила, до брата Денисового. Він мені й родич доводиться через жінку, та й у його Комнезам забрав для мене хату. Я собі й думаю: скривдили чоловіка— хай хоч Тимоха в його попрацює. Пішов Тимоха до Данила, почав працювати. Подумав я подумав, і платню б треба за Тимоху взяти і соромно мені, бо як же, він скаже мені сплатити те. що оддано, комнезамом то мене ж не хватить і кишок. Похожу, похожу по-під двором у Данила та й не йду —до нього соромно. Аж через якийсь час чую, що Тимошка покинув Данила й пішов до Дениса, бо той, собача душа, у піст почав заманювати Тимошку салом. Договорились вони з Денисом, що той йому за рік роботи справить кожух, чоботи, та смушеву сиву шапку. Це було по-весні минулого року. А тим часом наклали на мене 45 пудів податку, бо ж, звісно дали ж мені 9 чи 10 десятин землі.
Податок і могорич. 
Прийшли до мене по податок. Питають: платить є чим?— я їм і кажу: та воно, хлопці, хто його зна, ото єсть кабанчик, так і шкода. А вони мені й кажуть: —це сільрада, що її потім заарештували, —ти, дядьку Трохиме, мабудь можеш і не платити, ото нас помогоричиш та й усе. Ну й добре, кажу, хлопці, спасіба вам, заколю кабанчика так і помогоричу. Прийшов, і хвалюсь жинці: от, мовляв, щоб податку не платить так треба помогоричити. Вона мені, правда, й каже: слухай, каже, старий, заплатим, каже, щоб біди, каже, не було. А я їй і кажу: та те-ж кажу, воно, дійствительно, й платить би треба, та і кабанчика жаль.
Давай помогоричим. Вона й каже: ну, чи помогоричим, то й помогоричим. І стали ми їх могоричити. Поставлю я четверть самогону, а вона наварить насмажить, та й могоричим — голову сільради та писаря з розправи. А сусіди й додивились. Ми могоричимо, а вони по під віконню хаміль-хаміль та заглядають. Крутились ми крутились, та й вирішили перейти могоричити до попа. Прийшли. Сіли, (а яж за двацять верстов ходив по свіжу рибу). Тільки по чарці, а в двері —рип. У хату: — Здрастуйте... Що це таке. Забачили самогон, взяти. З ячейки. А жінка й каже: не обіжайте, хлопці, нас, це ж так й так. Як не спалахне тоді голова сільради та в крик. Нагримав і на ячейку, нагримав і на нас. Перестали ми після цього могоричитись, а через якийсь час чуємо, що того пресідателя змістили та в тюрягу посадили,писаря з розправи теж. Прикликали мене на тому тижні у райвон, у милицію, та й питають:—А ну скажи, Мотренку, чи торік ти 45 пудів заплатив? —Я так і вмер—похолонули в мене і руки і ноги. — Дійствительно, кажу, що не заплатив. Що ж, ховатися уже ніяк. А мені й кажуть — розказуй же все, та й по правді. Так оце я й не знаю, чим воно скінчиться...
„Сіпілік“. Це з податком у мене так обійшлося. А то і ще друге лихо скоїлось, —з Тимошкою. Пішла поголоска по селу, що у моєї найстаршої дочки, що вийшла заміж аж у Конотоп, та об'явився „сіпілік“. Почув про це й Тимошка. Почув от Дениса, що він йому сказав: не ходи тепер, хлопче, до батьків, бо в татька твого „сілілік“, батько навстоя гніє. І переказують мені хлопці, що Тимошка на вечорницях казав: не піду, каже, більш до батьків, як батько і мати в мене, каже сіпілікі, а гнити я не хочу. Через якийсь час викликають мене у сільраду, та до дохтаря. — Розбирайся, каже він, обдивимося тебе й твою стару. Обдивились — нема ніякого сіпіліку.
Я тоді зустрічаю Тимошку та й кажу; ти б може, синку, зайшов копи до матері? Так він і слухати не хоче. Тоді я йому кажу, —ти б уже, хлопче, може б покинув Дениса? Пішов би в город, записався б куди у касамол чи що? Там же в городі так живуть, а ти ж какой смишльонний... Іди, сину, в город... А він і каже: піду без вас. А поки що зароблю у Дениса добрі чоботи, кожух та сиву смушеву шапку.
Тимошка журиться... Тай заробив... Почали лупитися ягнята у Дениса. Тимошка й дивиться, що ростуть - ростуть ягнята, — пропада смушок. Дивився, дивився та щось і вирішив. Пішов якось напувати скот тай несе з хліва мертве найменше ягня. Хазяйці й каже: — Тітко, здохло ягня... А вона й каже: — Ну, здохло, так здохло, облупи його, Тимошко, оце тобі буде смушок на шапку. А Тимошка їй: — Та хай вони вам усі повиздихають, хіба я вмію його лупити, хай 'хтось инший облупить. Прийшов Денис, — покликав козолупа. Той почав лупити та й каже: а ягня не здохло, його вбито. Ну й його. У вечері Тимошка гнав скот напувати. Хазяйка й каже: жени ж, Тимошко, та гляди й корову не вбий. Жартуючи сказала. А мій Тимошка як не спалахне... І став Тимошка журитися. Прийде Тимошка на вечорниці. тай виспівує—співає: «Прощай ти город, прощай Кавказ»... Почали говіти. Пішли до церкви, а хазяйка на Тимошку щось і нагомоніла. Пішов мій Тимошка повісився у хліві на дверях...
„Великомученице Леніне та Червона арміє"... Прочув я про це, — поховав Тимошку, тай думаю: і адвентистом став, і молюся, а воно й далі не талановить. Дай же, думаю, ще раз попробу —чи дійсно адвентисти поможуть мені? І надумав, що брат мій тоже адвентист, позичивши лопату ще торік, не повернув її до цього часу.
Пішов я на сходку, та й кажу нашим старшим, ученіщим: господа, кажу, ото ж ви як до кого з нас прийдете, так вас гостять і пирогами, і сметоною, і всім, усім... Як же б же ви й мені переказали ту молитву, яку знаєте, щоб і мене так зустрічали?... Вони засміялися та й кажуть: Дурний ти, цю молитву може тобі у серці сказати тільки бог.
Закипіло в мене серце і кажу їм:—А дайте, я кажу свою молитву... Вони кажуть. — Ану кажи: Подумав я, а тоді й кажу: великомучениче Леніне та Червона арміє, допоможіть же мені ви тепер, щоб Омелько повернув мою лопату, щоб її взяв торік, та й досі не повернув. А тобі, Омельку, я даю червоного півня.
Як вони почули мою молитву — схопилися. Всі закричали на мене, стіл перекинули. Кричать, що мені треба тепер побути на покаянії два тижні. Плюнув я на це діло, та й порішив — піду до секретеря Комнезаму. Як він є демобілізований червоноармієць, то він мені й правду розкаже. Пішов до нього. Він і повів мене у Камінне, в клуб... Повертаюсь відтіля, а инші адвентісти й знають, де я був, та кажуть: ти тепер проклятий. Я їм нічого і не сказав, тільки засміявся...
