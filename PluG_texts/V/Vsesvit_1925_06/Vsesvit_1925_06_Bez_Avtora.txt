Н. Н. Наріманов
Коротенька телеграма пронизує біллю серця працюючих: Президія ЦВК Союзу РСР з жалем повідомляє всіх членів ЦВК Союзу РСР і товаришів, що 19 березня о 8 г. ЗО хв. від розриву серця нагло помер Голова ЦВК Союзу РСР, тов. Наріман- Наріманов.
Тов. Наріман-Наріманов старий революціонер, видатний літератор, романіст, промовець, талановитий газетний робітник.
Народився тов. Наріманов у Тифлізі 1870 року. Початкову освіту здобув в учительській семинарії. Попрацювавши за народнього вчителя 10 років, він складає іспит на атестат зрілости і вже ЗО років, дорослою людиною, тов. Наріманов сідає на студенську лаву, вступивши 1902-го року до Новоросійського університету (Одеса). 
Але він не обмежується однією наукою, а стає на чолі революційного студенства і 1905-го року керує студенськими страйками; і досі бувші одеські студенти пригадають діяльність тов. Наріманова, як старости й одного з керовників усіх студенських «заколотів».
1906-го року тов. Наріманов знов повертається в Баку. Тут він працює в газетах «Иршад» («Путь») і «Геят»; пише свої «П’ятничні бесіди» і «Недільні уроки» (під цим заголовком друкувалися серії його статтів у згаданих газетах).
В цей час починає зароджуватись Персидська с.-д. робітнича партія «Ичтмаюн-Амшон», основоположником і керовником якої був. тов. Наріманов. Тоді ж тов. Наріманов працює в с.-д. партії «Гуммет», що з'єдналася 1917-го року з партією більшовиків.
1908-го року тов. Наріманов, скінчивши університета, вертається в Баку. Тут його заарештовано, він сидить вМетехському замкові у Тифлізі, його висилають на 5 років з Кавказу. Опинившись 1908-го року в Астрахані, він тут сходиться з відомим кавказьким революціонером тов. С. Шаумяном і тов.
Зумаряном, продовжує громадську й наукову роботу, пише брошури про холеру, сухоти, жіночий рух (про становище мусульманки) і т. и.
1913-го року заслання кінчається і тов. Наріманов вертається в Баку, де негайно береться за перервану роботу. В цей час він дає такі твори: «Бенкет» («Священне огнище»), «Дядя» (Змальовано міліонера Тагієва), переклад «Страти» Ге; з наукових праць —«Трахома» і «Сухоти».
Початок лютневої революції застає тов. Наріманова в складі більшовицького крила с.-д. партії «Гуммет».
1918-го року, коли в Баку встановлюється Радянська Влада, тов. Наріманов — член Раднаркома, комісар міського господарства і разом з тим редактор газети «Гуммет». Захворів, вивезено в Астрахань. Ледве встигає він поправитись, як знов береться за роботу тепер, як комісар освіти.
1920-го року, коли Радянська влада встановлюється в Азербейджані, тов. Наріманов стає Головою Азревкома, а потім Головою Раднаркома. Він відограв величезну ролю в справі боротьби з контр-революцією та бандитизмом. Він також відограв велику ролю в організації Ради Східніх народів у Баку.
