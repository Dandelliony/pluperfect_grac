Заводити бокс чи ні?
Бій навкулачки по певних правилах— або як його звуть тепер «бокс» — зажив собі надзвичайної популярности в Америці, Англії, Франції, Німеччині та по инших краях світу. Іменами національних чемпіонів пишаються патріоти, портрети героїв кулака вміщуються по всіх часописах. 
Матчі між двома такими чемпіонами дають величенні прибутки промітним антрепреньор та боксерам, тому що публіки охочої вгонобити свої дикі інстинкти виглядом бою боксерів, що б'ють один одного до нестяму,— такої публіки ніколи не вибуває. 
Ось вам випадок, що показує зацікавлень я боксом. Річ іде про славнозвісний одного часу матч між Демсеєм та Карцантьє. До Нью- Йорку тільки на цей матч з'їхалося звідусіль 400.000 чол. Глядачів же було 120.000. Найдешевший квиток коштував 5 доларів, а ввесь узяток це грубенька таки була сума 2 ½ міл. доларів. 700 журналістів та 100 телеграфістів і сотні фотографів стежили хід матчу. Фотографовано навіть з аеропланів. 
У СРСР бокс майже не відомий. Зараз порушено справу завести бокса в систему Радянської фізичної культури.
Прихильники цього гадають, що бокс сам по собі, як певна вправа корисний: розвиваючи силу, витривалість, зважливість, меткість, стриманість, сміливість і окомір - він має вагу теж і яко спосіб до самооборони. Супротивники ж стверджують, що заводючи бокса чим би його не личковано, а самий дух змагання залишиться, разом же з ним і ті негативні впливи і на самих боксерів і на глядачів, що їх ми спостерегаємо за кордоном. 
Щоб усіма сторонами З'ясувати суперечну справу про доцільність заведення боксу в СРСР, Найвища Рада Фізкультури в Москві розпочала загальний диспут у часописах. Цей диспут і спеціяльні матчі, що влаштовуються з науково-лікарським контролем над учасниками буде зважено в Н. Р. Ф. К. і вона повинна до 1 березня остаточно вирішити: заводити бокс у СРСР чи ні?
Лижами за конем.
У північних державах Європи дуже поширено ковзання лижами за конем. Аж шкода, що цей спорт досі в нас не завівся.
Завести ж його зовсім не тяжко: при війську, в кінноті й у селі. Що на це треба? Коня з легкою шлійкою та віжками й звичайні лижі. Треба, наприклад, селянину хутенько справитись у сумежне село коло саней клопоту чимало, а тут іще можна ж навпростець, стежкою впростяж: за конем проїдеш як раз саме до ладу. 
Згодом, коли на село фізкультура піде й пошириться там, (а це одно з бойових завданнів Рад Фізкультури) безперечно ковзання лижами за конем зробиться найулюбленішою спортивною розвагою сільської молоді.
ХРОНІКА.
ПО СРСР. 
Велика Президія Центрального Виконавчого Комітету ухвалила на останньому своєму засіданні діяльність Вищої Ради Фізкультури й обрала президію ВРФК в складі т.т. Буценка, Височиненка, Іривіс, Куро, Конотопа, Солодуба й Бляху. 
На 8 лютого призначено всеукраїнський з'їзд по фізкультурі. Чекають приїзду представників всіх губерень. Загальна кількість учасників з'їзду має бути 60 чоловіка. Теперішні морози в Харкові дозволили провести хокейні матчі і змагання на коньках. В середині лютого в Харкові влаштовуються всеукраїнська і губернська спартакіада. В Москві «конькобіжний» сезон давно розпочався. Гарні наслідки показують «старички»: П. Іполітов, Я. Мельників та молодий Кушінь.

