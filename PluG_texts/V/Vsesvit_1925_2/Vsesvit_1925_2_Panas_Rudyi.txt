Оповідання на конкурс.
І. 
Оповідання на конкурс для атеїстичного журнала „Безвірний"! 
Тема: Попівські брехні про свята. 
Премія: 50, 25 і 10 червінців за кращі оповідання по опреділенню редакції. Редакція.
ІІ. 
Перед редактором журналу «Безвірний» стояло двоє людей: претенденти на премію. Оповідання принесли? А ну, читайте. Це редактор до першого в черзі претендента. Той відкашельнувся й почав.
Пригода в лісі. 
Довелося мені колись працювати на Білорусі. Маєток був панський. Але пана ніхто і ввічі не бачив. Користь із його брав посесор, що жив десь не то в Минську, не то в Гомелі, а порядок давав старий Мойсєй Рабінович. Садіба була в лісі, в болотах. Не то до міста, до ближчого села—не доскачеш. І жило населення її своїм, лісовим життям.
Населення, коли не рахувати курей, гусака, якого я навчив щипати посесора, коли той навідувався до маєтку, з пів десятка псів і чотирьох коней — складалося ще з чотирьох осіб: мене, Рабіновича і двох рабіновичових небожів, основним заняттям яких було їздить верхи що дня. Так, що дня цілий тиждень. З одною ріжницею що в суботу, коней вони сідлали на околиці і не попадалися на очі старому дядькові.
Бо хто й зна щоб було-б, якби попалися: аджеж субота-то день коли господь карає за всяку роботу!
Чи ви знаєте як одноманітно плинуть дні й тижні в лісовій гущавині? Ви знаєте як... Е, та що там! Не знаєте й знати не будете!
А от, Мойсєю Рабіновичові один день не скидався на другий: на кожен день покладена инша молитва—і їхнє чергування розмірювало хід життя.
Одного разу Мойсєй Рабінович, сивий як библейський пророк, вийшов урочистою ходою на ганок, повторюючи слова молитви суботньої молитви. Але ні, була не субота. Сонце розгубилося в черзі днів. Мойсєй Рабінович, старий Мойше Рабінович, теж переплутав дні... Бо не міг же він припустити, щоб його небожі, які виховувалися у найкращому хедері, яким прищеплював віру в бога найповажніший цадік краю, щоб його небожі могли в суботу сідлати коней, регочучи при цій безбожній роботі!
- Саня!.. Йося!.. Залунав розпачливий хрипкий крик.
Відповіддю були здивовані погляди чотирьох очей. Субота!.. Ви забули про суботу! Яка субота? Здивовано повели плечима хлопці. Яка субота, дядю? Сьогодні ж четвер... Як четвер? Я ж учора читав п'ятничну молитву. Що ви, дядю! Спитайте Панаса (це мене, бо я був єдиним джерелом для справок, коли звичайно не рахувати ближчого села, до якого було 20 верстов по болотяним тропам). Хоч я не читав молитов, не мав календаря і однаково працював у суботу як і в четвер, та чомусь і мені здалось, що дійсно таки був четвер і я висловив свою думку тоном непогрішимого судді.
Твердо і непохитно було встановлено, що старому Мойсєю Рабіновичу треба молитися богові, щоби той укріпив його пам'ять. І знову життя пішло попливло одноманітним сірим струмком, тільки Рабінович уже пильно стежив, щоби не збитися в своїх молитвах.
Серед пригод, які вносили ріжноманітність у наш побут, були наїзди Рабіновичого батька, старого ребе Шаї, славного серед євреїв цілої околиці.
О, ребе Шая напевне буде серед праведників у царстві Єгови! Всі приписи божого закону знав він-і ніхто не міг закинути, що за все своє життя ребе Шая порушив хоч один. Визити ребе Шаї завжди були по понеділкам. Бо виїздити далеко з дому правовірному єврею, або повертатися до дому в день суботи можна тільки тоді, коли починається новий потоп, землетрус чи спадає якесь страшне нещастя. А тому, старий ребе, щоби напевне бути дома в суботу, звичайно приїздив на початку тижня.
Звичайно... Але щось сталося, бо ще не встиг дочитати Мойсєй Рабінович до середини суботню молитву, як у двір з гарахтінням вкотилась таратайка а в ній... ребе Шая. 
Не збіг - скотився Рабінович з ганку, мертвими устами шепочучи: Що сталось, ребе Шая, що сталось?.. Яке нещастя впало на нашу голову?... Як, яке нещастя, що з тобою? Але ж-субота, ребе Шая!.. Субота! Яка там субота? Що ти кажеш? 
Сьогодні ж субота! Хто тобі сказав? Що ти городиш, мішігене?.. Забив голову, що сьогодні субота, коли сьогодні понеділок... Старий Рабінович зблідів ще більше і прикрив голову руками, сподіваючись страшного удара з неба за те, що він кілька тижнів під ряд читав у соботній день четвергові молитви й мотався по хазяйству, доглядаючи, що-би я часом не гайнував дурно часу. Але грім не грімнув... Блискавиці не блиснули.,. Сонце весело всміхалося з веселого неба...
Ну?.. А що далі? (це редактор антирелігійного журналу „Без вірний”). Далі? Це все...— В'янучи під його поглядом, одповів автор. Не піде. Не сучасний. Немає побуту. Далеко від революції. Хто далі? - Я! Ось... Читайте. Новий претендент почав:
Пригода на небі. 
Старий Єгова скликав до себе ввесь небесний синедріон. Навколо його літали серафими, херувими й инші архангели. Чухаючи поперек, він звернувся до синедріону. От що. Нам треба одурити темну людську масу. Більшовики поширюють книжки, журнали і плакати. Вони хочуть заведенням нового календаря розхитати віру в постійність установлених нами свят. Я пропоную зараз же виробити інструкцію по всій нашій попівській, ксьондзівській та рабинській агентурі, щоби підносили наш старий авторитет. Гаразд'? Згода, згода!— зашуміли одгодовані, п'яні райським нектаром, що трохи скидається на самогон, святі.—Слава нашому батькові, слава божій примудрости! На другий день по всій землі попи, рабини, ксьондзи... у Досить... Перебив автора редактор.—Давайте сюди. І вгорі косячком ліг напис: На конкурс. В набор. Корпус.
ІІІ. 
Через два місяці редактор журналу «Безвірний", чмишучи носом читав—перечитував постанови церковного собору, не знаючи, що йому зробити з одного із них: чи надрукувати за рекламу, чи вилаяти... 
Постанова та була: 
Рекомендувати для виписки всім релігійним громадам журнал «Безвірний «.
