Присілок
 
А. Чистова редакція ПРИСІЛОК
 
Присілок розтягнувся на мочарах у долині, а село стояло під горбом проти сонця. Дорога з присілка до села була в найгорячійше
 
літо поперетинана баюрами і не раз там господарі з села загрязали. Кричали, проклинали та й спочені лишали віз і коні в болоті і з батогом під пахою йшли до села, аби позичити волів і вибичуватися. Присілчанам возової дороги не треба було, бо в цілім присілку не було ані коня, ані вола, ані воза. Що їм треба було, то несли з села або з міста па плечах, а як було болото, то обходили боком — полем.
 
Двір і сельскі газди брали з присілка робітників і казали, що робітник відти кепський і злодійкуватий.
 
Досьвітками весняними і літними виходили з присілка всі то; і, що годні робити. Вони були марні, обдерті і кождий ніс у руках або батіг, або ціп, або сапу. Йшли гурмою. Вечором же вертав з них кождий нарізно, бо ні один не йшов додому з порожними руками — кождий щось в селі вкрав та не хотів, аби другі бачили.
 
Присілчанин заходив додому, то не йшов до хати, але вперед на стрих. Ховав там украдене і аж тоді входив.
 
Так здавна установилося, що присілчанин має вкрасти хоть би з вогню, а господарь в селі має пильнуватися перед ним. Як присілчак вставав з лави і казав газді: от, ночуйте здорові, і лінивим кроком переступав поріг, то господарь зараз потихо казав синові або жінці: вийди за ним, бо щось парне. Той виходив за ворота, віддалювався кількасот кроків і вертався таким самим лінивим.
 
. . . . . . . . . . . . . . . . . . . . . . . . . . . . . . [Немає четвертої сторінки автографа]
 
[Заки Мар]тин забіг до стодоли, набрав півкорця жита і чекав аж поснуть у Шуста, добре перемерз. Серед опівночи подув через село додому. Але чоботи рипіли так дуже голосно по морозі, що Мартин роззувся і босий перебіг село. За селом взувся назад, місяць світить, хоть мак збирай, присілок недалеко... Вхопився чоловіка блуд. Перед самим присілком утоптав таке колесо як шкадрони уланів і замерз на снігу з житом на плечах. А рано йшов Митро Киселиця, також порядний злодій, і відокрав жито від Мартина та аж потім дав знати війтови. Прийшов війт, радні і такі прості, що не були в раді, сполудня набігла комісія з доктором, дурничка серед прикрої зими лупилася мужикам. І вже мали всі забратися з того нечистого місця, аж війт побачив жменю жита на снігу.
 
 — Гов, люди, тут ще щось мусить бути, тут є крадіжка...
 
Мудрий Майдан недурно став війтом. Як се сказав, та й до Митра. Поломив на нім грабову кавалю, а Митро хоти-нехоти признався за жито. Зробили у него ревізію і понаходили кілько всякої всячини на стриху, що всі газди з села сходилися пізнавати. Війт Майдан пізнав свою сапу, але Лесько Чорний сказав, що то єго сапа з ріжком надломленим. Зробився клопіт. Лесько прозвав війта злодієм «у оргілю», а війт потім ймив Леськового сина у корчмі і засадив на чотири добі до арешту. Лесиха потім дала догану війтовій дівці, а війтиха коло церкви пірвала коралі на Лесисі... Але то не сюди належить вже. Досить того, що війт мав великі клопоти з присілком. Прийде, кажім собі, від старости, що тарката свиня пропала в Рипах, ото, війт вже перебушував цілий присілок. Або жовняр втік десь зі Львова з войска — вже Майдан перевертає присілок, або кури у жида десь зникли — Майдан на присілку. А жандарм кілько бував у селі, аби у війта напитися горівки і печатку прибити, а потім на присілок. Взимі жінки і діти запихалися на пічь, а жандарм сидів на лаві і прозивав їх злодійським насінєм і грозив, що покує всіх на один ланцюх і босих пожене до міста. А вліті то всі жінки і діти тікали від него в трави і луги і ховалися. Не було такого тижня, аби з присілка не вели якого скованого злодія, і днини такої не було, аби присілчанин що не вкрав і не ховав на стриху.
 
І попови не з медом був той присілок. Присілчане взяли собі таку моду, що вмерали тогди, коли дорога до них була одна вікнина. Прийде осінь, то вивмерають, витлумить їх, вимолотить що до лаби і старого і малого. Лиш котре слабе або дуже старе і не годно видержати зими і занадто в хаті докучало би — зараз лягає на лаву і кладе руки навхрест. А весна так само: видить, що якесь не продержиться через літо, що буде роботу спиняти, ано, єго до дучі! Взимі і літі ніхто не приймав там смерти. А піп мусів ховати, хоть би і задурно, бо не можна ж хлопів вчити ховатися, як худобину.
 
От сунеся такий присілчаньский похорон. Коні по черева в болоті, дяк ледви биньчить під носом, гудзувата, мало що обстругана трунва лежить на плечах чотирох мужиків, і здаєся, що туй, туй і впаде в болото і забулькотить за нею, обдерті кревні і знайомі йдуть боками, дощик січе в очи, зісхле бадилє мокре, пожовкле тягнеся за нонами. А понад ними, тими бідними людьми, тими злодіями і понад змоклими нивами і обскубаними межами повівають дві червоні хоругви і ніби окервавлюють собою смутну, непевну дорогу. Вони подерті, полинялі, з куснями святих служать віддавна присілкови, бо господарь з села їх не схоче. Сі хоругви стоять в церкві в тім куточку, де присілчане несміливо б’ють поклони і ще несьміливійше підносять очи до матері божої, бо грішні, дуже грішні...
 
А могли би вони і вліті умерати. Всіх їх трясе пропасниця, всі качаються по зеленій траві з запалими очима. А баби могли би лягати на лаву в саме полуднє найкрасшої літної днини. На кождім подвір'ячку все стогне одна коло приспи. Вся мушня і всі діти коло неї. Вона застогне і трошки вмре, отак на годину або на дві. Аж як курятко голошийке, криве на ніжку десь за хатою тихонько заціпотить, то вона воскресає, зриваєся як дівка і летить така як з домовини і скавулить на половика: айга, айга!
 
Парубків на присілку нема, вони називаються наймитчуками, дівки називаються дуже погано і ані одні, ані другі не сміють вказатися на танець, бо сільскі парубки вигнали би і набили би.
 
А сам присілок виглядає, якби в болото понакидав великих якихось птахів і вони там поздихали і на них пір’є облазить. А як сонце загріє, то ті трупи ховаються в буйну, мочаровату зелень і пропадають з ока поважному сільскому господареви.
 
2
 
Чорна нічь спадала на білий сніг, присілчаньскі вікна зачервонілися від огнів у печах. Вітер сипав снігом, укладав єго в греблі і назад розносив і знов укладав. Потім находив собі в хаті присілчанина всякі діри і забігав туда, наносив снігу, скомлів і шелестів стріхою. Тряс сухими вербами, спадав на сухий очерет, д[ер] роздерав єго і відти біг у село під горб. З села вже дуже...
 
 
