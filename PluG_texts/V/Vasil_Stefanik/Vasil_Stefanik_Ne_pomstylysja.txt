Послідні
 
Богато їх не міститься в селі. Вони ходять по дворах своїх, по сусідних, забувають в селі на них, що вони є, часом говорять, що вони вмерли в шпиталю. Та вони знов за рік або два виринають в селі — зо доповне[но]ю одежою якимись для села смішними додатками і з новими словами польськими або німецькими, котрих заєдно уживають. Вони десь з чогось жиють, десь мають свої пристанівки, десь слабують і умирають. А потім десь як робота тяжка мине, а є між товариством якийсь меланхолік, то він звертає очі по хатах і подвір'ях села і каже:
 
«Мав старий Мелничук аж трьох синів — Антона, Касіяна і Николу. Та доки стара ще була, то і вони десь до села приходили, а по смерти старої івже не вказуються ніколи...»
 
А як єго товариші з собою не зачинають нової розмови і чикають на дальші єго слова, то він тягне дальше.
 
«А берім Муликів. Знов мав чотири сини. Та один на своїм теребеджю чорніє і пісніє, жиє так, що ніхто в селі за ного ніколи не згадує. А решта три десь порозходилися, ба десь у Молдаву, ба в Чернівці, а один аж у Львові за локая».
 
«Тепер там у глинищі і зазору нема за тот сад, що там ріс. Бувало старий Стефан не міг обігнатися. Одно: дайте, вуйку, яблуко, друге: вуйку, заміняйте миску грушок, а парубки: вуйку, відкупітси від нас, дайте нам по добру чвертку садовини, бо як ні, то вночи прийдемо, стрясемо все, що зможемо заберемо, а решту лишимо, а ви і чутимете, що ми в саду, а не вийдете, бо під вікном будуть пилнувати вас. То як старий се зачував, то кричав на цілий кут. Але рівно єднав парубків, бо парубок — біда. Та кажу в него був зять, бо лиш доньку мав. Та як по смерти старого зачав фірманити ба з сим ба з тим, та й одного дня з’їхала комісія, та й Василя з хати, а жида до хати.
 
 
НЕ ПОМІСТИЛИСЯ
 
Буде йти тут мова за тих, що в селі не помістилися, що засіли в маленьких хатках на найгірших полях за селом, що перенеслися на сталих наймитів на дооколичні двори і вимандрували до міста.
 
В. Окремий чорновий фрагмент, а можливо, початок третьої редакції
 
То старий Стефан як у своїм саду сидів, та й все видів, що діялося.
 
 — Ти, Копалину, то ти, небоже, мені горішки з ліщини повиносив, де та де горішки, а горішки Коваль виносив.
 
Потім він оглядався, йшов до тої ліщини.
