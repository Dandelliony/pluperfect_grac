
 
Як Максимко мав три роки, то мама не могла єму поясків настарчити. Він бігав полями по селі і губив їх. Аж взялася мама на штуку. В неділю давала білу сорочку і пришивала поясок в трох місцях до неї. В тім віці Максим ніколи вечері не їв, бо або прибіг змучений забавою перед вечерою і зараз заснув, або треба єго було шукати по бур’янах і сплячого приносити на [руках] до хати.
 
На четвертім році треба єму було проводити отче-наш. Але і тут з Максимком не було ради. Він з[асинав] старався заснути в стодолі або в стайні, аби увільнити себе від нудного оченашу. І мама знов єго штукою підійшла. В неділю по церкві брала єго під вишию на траву, д[іставала] показувала булку або яблуко в своїй пазусі і казала: як вікажеш сім раз оченаш, на [цілий тиждень] аби-сь мав на цілий тиждень, то дістанеш булку і будеш мати спокій аж до другої неділі. І зо два роки. . .
 
 
