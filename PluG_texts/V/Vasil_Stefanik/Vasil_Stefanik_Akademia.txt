 
Найліпше однаково ж думала пані Дідикова, як академія розходилася, чиї всі сі бідні єї люди по тяжкій роботі зійдуться ще, чи робота їх поведеться та чи дасть їм стільки, щоби могли жити і дальше ходити на цю прелюбу єї академію. Хорунжий вже давно з учителькою заліз в пічь, решта академіки тримали у лицями домів, лишь вона одна, стуливши плащ, тихонько і не радо йшла до пустої хати.
 
Б. Початок першої редакції
 
АКАДЕМІЯ 1. Засіданє
 
Довгий стіл, білі стіни, а на них портрети Шевченка і других, лампа горить немудро. Товариство з двайцяти людий, селян найбільше, дві пані, кілька інтелігентів, зодягнених напів по-сільському. Антось, голова цеї академії, говорить: Наша рада постановила, аби жінок не пускати на нашу академію, аби не варити чай, бо всі думають, заглядаючи крізь вікна, що ми так богато фарбованої горівки п’ємо, і аби на цім вечері кіньчити наші сходини.
 
Сонце підоймилося вже над ліс, стежки висихають, діти бігають босі, жайворонки кличуть в поле — підемо в поле, а з поля вертаєм до камінного сну. І ще одно. Юрко мав списувати в пам’яточну книгу всі ті оповіданя, що ми за 12 вечерів переслухали. Він тут сидить і сам нехай говорить, чому не може. Каже він, що відколи себе пам’ятає, то так не мучився, як списуючи оповіданя нашої академії, а з тої єго муки нічого нема. Він помарнів, жінка сварить та нарікає, а він ходить як туман і сам не знає, чи він вміє писати, чи лишень значки робити. Сегодня буде говорити Василь за наше село, як воно давало позичку та як оцінювало шкоди. Хто хоче голосу? — А, ви, пане читар? Прошу.
 
Читар. Ніколи вас, мужиків, не годен навчити, що жінок
 
треба образувати, тягнути до громадянського життя і цим способом робити з них українок та впливати цим робом на вихованє дітий. Чому рада таке постановила?
 
Семен. Тому, що з жінками ми не видержимо. Зараз сміх, обмови і сплетні, цей коло цеї сідає, цей очима хоче цю з їсти, не треба нам жінок.
 
Дідикова. Нас є тут дві — я і учителька, хіба ми не жінки?!
 
Василь. Ви — жінки, але, пані, моя жінка певна є, що мене до спідниці не тягне, лиш до червоної запаски, і тому нам вільно з вами ходити на цю академію.
 
Хорунжий. Грім най трісне у вас всіх, як ви, Василю, смієте між жінками таке говорити, се ж дикість, брак всего людського.!
 
Василь. Нікого я не кусаю, як дикий звір, а говорю правду. У вас, бо ви в Чернівцях були на правах, то жінці чи дівці не треба ніякої правди говорити. Як зачнете коло неї дубцювати та клей балакати та клеєм обліплювати, то чорт єго годен переслухати. Тому, мабуть, ваші панни такі білі та перемучені, що з десять років мусять томитися, заки котрий скаже правду та за жінку візьме. Я видів це і в Люблині як провадив офіцерську кухню, і всюди між вами, вченими. В нас не так, хочеш єї, кажи єї, носи дарунки, обіймай і не плети дурниць, та й як вийдеш з клас, женися.
 
Хорунжий. А як оженився, так ви до читальні, а жінка на пічь.
 
Василь. Так бог дав, наші жінки всі мають діти як віддадуться і хоть би я хотів єї пустити до читальні, то цицьки не маю.
 
Хорунжий. Скандал діється, як ви смієте в присутності жінок такі плюгавства...
 
Василь. Йдіть до чорта зі своєю брехливістю.
 
Антось. Товариші успокійтеся, з вами двома ніколи гладко не обходиться. Ви, пане хорунжий, все нам закидаєте дикість і плюгавство, а Василь, ви ж єго знаєте, в гарячій воді купаний, і ви єго витягаєте все на лід, аби посовгатися та похвалитися перед учителькою, якій ви так дуже хочете приподобитися.
 
Хорунжий. Ви безличнї.
 
Антось. За це накладаю на вас кару — 200 марок, рішено, що як хто голову цеї академії образить, то платить кару.
 
Хорунжий. Ви мене також хочете понизити.
 
В. Друга чорнова редакція першою розділу 
 
АКАДЕМІЯ
 
1. Нарада
 
Довгий стіл, на столі портрет Шевченка, лампа світить немудро.
 
Товариство з яких двайцять людий, дві пані, два офіцири, а решта селяни. Стрій їх мішаний — піввійськовий, півсвій.
 
Голова цеї академії Антось говорить: Заки прийдемо до нашого реферату за наше село, маємо рішити, чи пустити жінок на засіданє нашої академії, голова жіночого кружка внесла устно таке бажанє, друге внесенє Семена, щоби не варити чай під час засідань. Василь знов домагається, щоби нинішнім засіданєм кінчити нашу зимову академію, бо весна приходить і сонце вже підоймається вгору. Врешті Юрко хоче відчитати свій пом’яник, який списав на ваше припорученє з викладів цеї академії. Ви любите багато говорити і тому прошу на коротко забирати слово, аби борзо дійти до головного нинішнього викладу. Перша точка порядку, хто...
 
Читар. Дуже гарно, що жінки хотять разом з нами бути принятими.
 
Василь. Може їм, жінкам, і гарно, а нам не гарно, не принимати. — Хіба хочете тут зробити ярмарок і централю сплетень?
 
Хорунжий. От вам і наш мужичок вискочив як господь єго сотворив, бери бука, вали жінку, гони від світла в темну кухню
 
Василь. Ніхто їх в кухню не гонить, бо ми і самі сидимо разом з ними в кухні. У Чернівцях, де ви, пане хорунжий, вчилися на адвоката, там є кухні, а в кухнях наймички. В нас є мала хата, а велика хата є для вас, як приїдете додому. Та для якого пана, як приїде до мужика, як ви кажете, аби з нето трохи влупити, є на весілє, похорони і на все те, пане хорунжий, що не буденне. Жінок тому не хочемо пустити сюди, що хочемо тут мати спокій і лад. Пане хорунжий, ви дякувати богові, ще не жонаті і ви ніякої практики не маєте в цім ділі, та колись, за років двайцять, ви будете голосувати з нами.
 
Хорунжий. Думаєте за двайцять років буду ідіотом?
 
Василь. Навпаки думаю.
 
Хорунжий. Віци старшого австрійського фельдфебеля.
 
Антось. Ож, ви оба подібні до жінок, мабуть треба би і вас обох відси збутися. [Далі немає одного аркуша автографа. — Ред.] в очах панни Ганусі... Я жадаю, щоби ви також заплатили кару.
 
Антось. Якби я за кождий раз як ви оба з Василем з'їдетеся, а я вас розчіплюю, почав платити кару, то я би і корову продав з-поміж дітий. Отже, товариші, як з жінками, приймати чи не приймати?
 
Хорунжий. Це була б ганьба для цілого світу, щоби подібне внесенє перейшло.
 
Антось. Хто ще хоче говорити?
 
Семен. Я кажу, та не лиш я, а ми всі тут, мужики, що як тут будуть жінки, то з цего відразу нічого не буде. Я далеко не шукаю, але кажу за свою жінку, як вона тут лиш сяде, то ваших академій всіх на світі не буде чути. Годна вона стерпіти, аби не говорити? А ніби ваші ліпші? Самі кажіть. Тих академій з жінками досить маємо дома. (Всі селяни кричать гуртом: Не треба жінок, не хочемо! Хорунжий зривається, заломлює руки, аж сустави хрубостять, і кличе: Ох дич, ох хомути! Тов. хорунжий ще двіста марок заплатить ).
 
Антось. Ухвалено — жінок в запасках не пускати на академію. Чай, здається, перейде без дискусії.
 
Хорунжий. Чому без дискусії, чому знов якийсь піст, той дурний хлопський піст?
 
Василь. То не жоден піст — чай, навіть патлаті мужики в Чернівцях знають, що чай не скоромний, лиш ви на універзитеті чули, що чай скоромний.
 
Хорунжий. Ви, Васильку, досить безлишні і я з вами мушу раз скінчити!
 
Василь. Кіньчім зараз, лиш пристаньте, що чай є пісний.
 
Антось. Спокій, спокій, чи чай пісний чи скоромний — найліпше москалі знають, ми, галицькі українці, менче на тім спробні, але тому рада казала пані Д. не робити чаю, що наші жінки довідалися, що ніби б то ми з чаєм п’ємо горівку чи арак, чи рум, а ви знаєте, що вони сего не можуть нам так подарувати.
 
Семен. Лиш ви мене послухайте. По послідній нашій академії прихожу я додому, вікна сліпі, пес радий, що може мене обнюхувати, чую коні форкають, корови спокійно дишуть, дідька нема ніде, тихонько відтвираю передні двері, засуваюся до хати як злодій, лягаю на лаву та й думаю: я тото би-м їв, але ніж маю жінку будити, то вже до раня якось дісплю гірко, щоправда в череві порожню як в бальоні — вгору здоймає. Тисну себе до лави аби-м не підлетів до св. Николи. Але чую, — жінка ніби крізь сон говорить, чухається, обертається, стогне. Встала, намацює по хаті та йде ід лаві і шукає, чи я лежу чи ні. А я гадаю собі, а ти, ти, небого, не гадай, що я зараз від академії та просто до тебе піду. Та й відступилася, черкнула сірник, засвітила каганець...
 
Хорунжий. Дорогий Семене, як би ви так коротше вповідали за академію і свою Гапу — це неінтересно, щонайменче.
 
Антось. Слово має Семен, не переривати.
 
Семен. Пан хорунжий не мають ще Гапи і тому їм неінтересно, але нам всім, що Гапи маєм, це річ інтересна. Та як, кажу, засвітила каганець та й каже: Мій господарю, не стулюй очи задармо, але кажи десь був дотепер. Тут уже нема що крутити, та був у читальні. Ага, у читальні, то до церкви не ходиш, сповідати не сповідаєшся, попа за ніц маєш, жінка, як сука, має бігати коло твоїх стогів і короп, а ти сидиш у читальні та п’єш рум та арак, а та професорка такі пальчики біленькі та тоненькі протягає до тебе, а ти таки як цукор укусив би та пролигнув. Як ти до тої читальні меш ще ходити, то я свою скриню назад складу та піду до мами. І треба мені було ще одну академію робити, правда що я вже й вечеряв, але таки обіцяв, що того червоного чаю вже більше у нас не буде.
 
Учителька. Мені дуже прикро, може я панам на перешкоді, то я не буду являтися.
 
Антось. Прошу вас, пані, ви не дивіться на Семена, він любить підмальовувати і свою Гапу і ваші пальчики.
 
Хорунжий. Непристойний тон у вас, братя, ви несвідомі того, що між вами жінки, яких треба дуже шанувати, як носительок всего гарного.
 
Василь. Пане хорунжий, дайте ви собі спокій з тим, що жінка має носити а що ні. Як оженитеся, то будете знати, але наші Гапи не хотять, аби ми тут чай пили, бо кажуть, що то такий чай, який може нас завести чорт знає де, і тому ми будемо голосувати за усуненєм чаю. Чого моя Гапа має мені не дати ані вечеряти, ані нічого як крізь вікно видить, що п'ємо чай. Мені від того чаю і так в череві бовтається. Тому вносимо, щоби чаю не пити.
 
Антось. Отже чай усунемо з наших вечорів. Товариші, забогато ви говорите і так протягаєте, що ледви ми дійдемо до нашого головного пункту, тепер рішайте, чи се послідній наш схід?
 
Василь. Як сонце блисне, а верба пукає, то ви мене сюди і медом не загулите. Я тягну або коня за посторонок, або сапу, або рискаль та йду до землі, нашої мами. А вечором я такий як глина і руками не кину і язиком не поведу, от що ледво кулешу в горло ним зажену. Чернівський факультет тоді сипав би нам що хотів, а ми би лиш гляділи на то очима, бо ніхто з нас до оборони непридатний. Знаєте, що якби не діти в хаті, що бігають, то старі, як посідають, то чисте камінє квадратове, якби їх понакидав зі скал, що обіклали Дністер.
 
Хорунжий. Ех, ви з своїм камінєм та скалами, якими хто хоче, то будує палати на нашій землі! А яке то камінє брудне? Як ви в неділю виглядаєте?
 
Василь. Та ліпше як ви офіцири, що до половини мужик, а від половини полатайко, і ручки чистенькі, і кишенька чистенька, і сумлінячко чистеньке — анголи, а до роботи воловодом не притягнеш.
 
Хорунжий. Гірка правда все ліпша, кілько шкоди нам виробила наша класична література, Основ’яненко та Шевченко. Мужик правда, мужик сіль землі, мужик двигатель традиції, а подивишся, а то за ковніром воші, а в пупі бруд ще від послідної купелі з колиски. Ех ви, нащадки хрунів та п’яток за вибори. Все ви брешете, кохані мужики. В неділю рано то встанеш з брудної постелі та й, давай, жінко, умиватися. Замочив лиш руки, вода — болото, антрамент, жінка кричить: Чекай, даю другу воду. А господар: Чого другу, я до слюбу з тобою не йду, і цеї буде. І як набере болота з рук та з шиї на лице, а як зітреся рушником, то жінка лиш зойкне. Ну, ну, не кричи, небого, я вчера пером не писав, але сапав. А рушник відразу йде до брудів.
 
Василь. Чому вас, пане хорунжий, доля графом не вчинила, а кинула вас між нас? Давні наші письменники мусіли за мужиків писати, бо нікого більше й не було на Україні, всі пани і хорунжі повтікали до москалів, до поляків і куди хочете, а за нас треба було писати і ще довго, як писати хто буде за Україну, то все лиш за нас мусить писати. Ви, пане хорунжий, хто знає, чи довго з нами набудете, глянь і вже посаду маєте в Малопольщі.
 
Антось. Все не до річи, нічого не до річи, ви два любите як пава пір’єм перед нами похвалюватися — один мудрий, другий не дурний, а оба дурницями вечір забиваєте.
 
Семен. Ви так говорите, як з книжки читаєте, та це не цікаве. Воно на весну заки я з постолів роззувся, то північь, а заки взувся, то рано, а рано йду в поле, а в полі робота, а при роботі піт, а земля липне до поту аж гірко. Сонце пече і вітер здуває пазухи, голова робиться пуста і ніякої академії не приймає. Цей вечір послідній вечір, дочекаємо Дмитра, зійдемося знов разом, як жити будемо.
 
Антось. Більшість за замкненєм академії. Ви, Юрко, покажіть книжку.
 
2. Пом’яник
 
Г. Третя чорнова незакінчена редакція першого розділу без початку
 
Семен. Ой, товариші, товариші, то ви хочете, аби моя Варвара тут сіла на ослін та сиділа тихо, та слухала, та мовчала тихо до кінця! Прихожу я з послідної академії, година може друга, може далі як за північь, вікна сліпі, пес мною радується, коні форкають, корови спокійно дишуть, гадаю коби ще тихо засунутися до хати, аби не вчула. Я й голоден, лиш цей чай, що ту обпився, бовтається в животі, але голод голодом, коби єї не збудити. Тихосенько засунувся, прилип до голої лави та й слава богу, ая богу, дидькови слава, не єму. Жінка ніби крізь сон говорить, чухається, обертається, стогне. Чую встає, світить каганець, а я очі до купи.
 
 — Ото, господарь, ходить ночами як парубок, аби він повечеряв, як газди, теплої страви, аби пози[рнув] поглянув на худібку, чи вона здорова, аби поміг жінці, ні, він ходить пітьмою та кістки перевертає в цілім сьвіті, а Сибірь, а Київ, а Польща, а Україна! Скажи єму Україна Згадай єму лиш за Україну, то облизується як пес до сала, гочи очи горять і жінку забуває і діти. Боже мій, боже, що це хто тоту Україну вишукав і жандарі го водять як злодія і ревідують, і перекидають все з предковіку, а він нічого, най жінка плаче, най пропадає, аби Україну віднайти.
 
 — Я мовчу.
 
 — Бога ви не знаєте всі разом у тій читальні, до церкви ходити ні, сповідатися ні, спові[датися] піп у вас ошуканець, лиш читальня церква, а Україна бог. Коби сторонами милями ходити на віча та збори, ще перед війною то ти лишив жнива та біг як пес за тим Кирилом, а ти, дурна Варваро, роби сама, гаруй!
 
 — Я мовчу та гадаю, оце академія!
 
 — То вже тобі замурувало, ти, українче собачий! Страва задубіла в печі, аби він прийшов, як газди, та збудив, та сказав, жінко, дай їсти, я, небого, голоден, а я би встала та загріла, як належиться, аби він не був як наймит, що без вечорі лягає...
 
 — Я мовчу та гадаю, це добре вже, може дасть їсти, та ще при цій гадці більше зголоднів.
 
 — Але, де він схоче їсти у жінки, вони позасідають у тій читальні як бургири, гарбату п’ють, до гарбати руму та й бог знає ще що додадуть, а тебе, жінко, най чорт хапає, щось очи скаправіла коло печі, вечерю готовлячи, в тебе очи червоні, а я найду чорні, блискучі. Ти гадаєш, що я не виділа через вікно, але я наберу каміня в запаску то, бігме, наберу, то я вас всіх від тої читальні порозгоню !
 
 — Я мовчу, але гадаю: зараз буду бити. Встаю Встав я, нічо не кажу, а вона видить, що вже недобре, відхилила затулу та витягає вечерю, та на стіл кладе. Гадаю ліпше попоїсти ніж бити. Як я наївся, то Варвара подобріла й стала ласкава ласкавійша. А я погадав собі — вже того чаю в нашій академії не буде.
 
Антось. Голосуйте за жінками хто, і за чаєм хто, а хто против.
 
Учителька. Може нас, жінок, ту не треба, ми самі уступимо.
 
Василь. Пані учителько, ви говорите так, якби вас хто мав намір викидати відси, прошу вас, ніяка Варвара ані не думає вас ображувати ганьбити, а ви нам потрібні. А чому вас Варвара не обиджує? Тому, що ви сукню маєте, якби ви з[апаску носили?] в запасці ходили, то тоді і ви і ми пропали би, бо, видите, наша Варвара гадає, що нас до спідниці не тягне, лиш до червоної запаски.
 
Хорунжий. Хам, хам, подлий хам!
 
Антось. Пане хорунжий, не скачіть, але за обіду зложіть зараз двісті марок.
 
Василь. Нічого образливого жінкам я не хотів сказати, пан хорунжий вдає польського графа і хоть має кожушину з тороками та гепає ціпом в стодолі, таки хоче, щоби були хами, як такому панови без хама обійтися!
 
Хорунжий. Хто говорить по-капральски, цей хам, чи він мужик, чи міністер, вчіться ж з жінками поводитися чемно!
 
Василь. То правда, що у вас, панків (це за мужичків)*, є закон, щоби жінці ніколи правди не казати. Як зачнете коло дівки дубцювати та говорити клей та клеєм єї обмазувати і то роками цілими*, то ваші панни від тої обметиці побіліють і послабнуть і руки їм трясуться.
 
І врешті як від того брехливого балаканя вам зуби повипадають, а дівкам очи померкнуть — тоді аж ви женитеся. І одно і друге вже немічні від тої довголітної брехні. В нас не так. Впала тобі в око а хочеш єї, кажи єї, носи дарунки, обіймай міцно аби аж кости дзвеніли, — а відеш з клас — женися.
 
Хорунжий. А як оженився, то бери бук та бий та до читальні не пусти.
 
Василь. То також дурнота вас усіх учених, що мужики жінки б’ють, але нехай, всего я вам не годен спростувати. Ви собі запам'ятайте, пане хору[н]жий, що котра в нас віддасться, то має діти і то зараз*, а як має діти, то до читальні не може йти, бо не годна всидіти і пазуха буде мокра від кор[ма] молока. Наші жінки мають цицьки не на те, щоби пани офіцери бряжчали за ними шабельками та блуд творили, але на те, щоби дітий годували. Погодує свого та приходить сусідка, ой, сусідко, йду до міста на термін, кобисте отак за дві годині погодували моє мале. Прибігає дівчина, вуйно, мама такі слабі, що хто знає, чи нічь перекачують, йдіть та дайте цицьки, а само дівча вже з ніг валиться, бо колише дитину цілими ночами. Або й таке буває, що приходить таки мужик та ніби щось мне-мне, а врешті, нігде правди діти, каже — та прошу вас, кумо, йдіть погодуйте дитину, жінка покинула, а в хаті не можна втриматися. То вже вона єго добре збере з гори за жінку*, але з грудьми біжить до покиненої дитини. Цеї сорти жінки в читальні, а ще вечером сидіти не будуть, хіба наберемо чорт знає що, а чай не пиймо, як то наших жінок та лютить. Голосуймо!
 
Антось. Не допустити жінок і викинути чай — перейшло більшістю. Чи на цім вечері кіньчимо нашу академію? Лиш не говоріть так богато, переслухати тяжко.
 
Михайло. Давно вже я зі своїм дідом, старим Лазоренком, пішов сіяти, ви ще єго пам’ятаєте, котрі старші. Спряг мені дід коні до борін, взяв сіву на плечі, простоволосий, грива сива, а пазухи вітер віддув. Дід сіє, а я за ним волочу, але дивлюся, а дідови цюрить кров з подертого черевика. Діду, діду, гукаю, таже кров цюрить з ноги, станьте. Ей, брьи, брьи, який ти дурний, то першу сіву та й ту перестати. І досіяв дід сіву до кінця гонів, а за собою лишив : вели[ку] стежку крови. Потім стягнув черевик, післав мене за збанком з водою і за хлібом, вимив рану, витяг тріску витяг тріску, вимив рану, заліпив хлібом та вдер кусень рукава і завинув рану. Се мене ймив та й танцює. Я регочуся, дід такого тропака ріже, аж кобили дивуються, а я з ним. Мой, весна найкраща зі всего на світі. Жайворонки співають над нами, а дід яру пшеницю їм кидає вгору та кричить, їж яру пшеничку та співай дідовії, бо якось не знаю, чи на другу весну буду ще слухати твоєго співу, наша пташко. І таки того року вмер...
 
Антось. До річи, до річи.
 
Семен. Та яке до річи, все є до річи. Я як прийду в вечір трудний та нім заки постоли розшнурую, то й без вечері всну, а рано заки зашнурую, то жінка і без сніданя гонить в поле! Стежки просихають, діти всі, як пчоли, повилітали з хати, сонечко вже горою йде, як тут академію про[вадить] яка тут академія, відкладаймо.
 
Василь. Я, панове товариші, на весну до нічого не придатний, жінка не дає добре їсти, все кричить за піст, мі з плечий не злазить, сій та сій. Вже в неділю трохи обмиюся та вийду між люди. Дай поки[й] тій академії на весну.
 
Дуже то приємна річ
Хорунжий. Ви як зачнете в неділю умиватися, то це свого роду справа. 
Ч е т а р. Дуже то приємна річь
 
Четар. Я розкажу вам за частинку весни в мене дома. Оже так.
 
 — Жінко, дай хліб, най піду підголитися — мій тато каже.
 
Бере під паху бохонець хліба і суне до горбатого, до цего Івана, що носить бороду як цісарь Франц-Йосиф. Сидить там в гурті від досьвіта до семої години та й приходить як з поєдинку, так якби видержав атаку на кілька табель.
 
 — Старий, мой, а він же тобі за хліб посік ціле лице та виліпив на тебе цілу книжечку папірків.
 
 — Борода, каже, дуже тверда в мене.
 
 — Та шовкова вона в тебе не є. Але* кілько ти тих хлібів вже за ту бороду виносив — мой, мой, старий.
 
 — Давай води, митися.
 
Одна миска болото, друга болото, мама ще дає — знов чорна.
 
 — Мой, старий, ти йди до Прута та ще і там піде чорна смуга від тебе.
 
Бере води в цебер, води цебрик, шурує, тре.
 
 — Ні, старий, тебе до тебе треба сапи. Врешті тато вирвеся з обій[мів] рук та до рушника, а рушник зараз як ганчірка.
 
 — Ти, старий, так як свиня нешкребтана, як же я тобі білу сорочку маю дати.
 
 — То давай чорну, мені одно, а до божого дому піду.
 
 — А люди що би сказали, о вже стара не газдиня, от яку сорочку на старого натягнула!
 
І як почне тата чисати та натягати сорочку, та защінкувати...
 
 — Ой, мой, стара, ціпко ти напасна, не вір[ю] як я маю вірити тобі, що ти слаба та гинеш, а ти мене, як пси, кундасиш.
 
Та як вже збере тата та обмиче та понатягає та й каже:
 
 — Йди вже, йди, бо давно видзвонили.
 
І тато, гарно вбраний, дубає, а мати виходить за ним аж на ворота, та оглядає, чи хибує єму чого ще.
 
 — Але сонічко, стара, але ясне, весна стара красна.
 
А мати входить до хати та й каже до нас:
 
 — Ще старий дубає, як єго прибери, то ще виглядає.
 
І мати, рада, сідає проти сонця та щось нагадує давнє...
 
В другій частині то так:
 
Тато приходить з коршомки вже більш бадьорий, веселий.
 
 — Но, стара, ти не вмирай, бо, бігме, оженюся. Я трошки з людьми побув, ти, стара, не воркоти, бо я так знаєш люблю і вдарити...
 
 — Агій, публіко, то ти, старий, при дітях великих не встидаєшся до мене так говорити?
 
 — Я знаю, що жінка має чоловіка слухати і решта, а діти, діти най здорові будуть. Оцей, наш офіцир, програв своєго цісаря гет, та ще гонору не втратив, бо така воля божа, але цісарь стратив і гонор*, краї, податки, військо, єму гірко, прогнали геть. А ти прийшов собі до свого тата, на грунт та й жий, не журися. Але* Україна вам залізла в змулила серце, я знаю, панів чужих вигнати та самим стати панами. Най би бот благословив, але пани міцну руку тримали з другими панами, то й замогли. Ви їх трохи під ребра пощупали, а пани дуже шкоботливі на тілі... Кажете, що Україна таки повстане, най бог благословить, але беріться кріпше, не розпускайте мужиків, слухай, мужику, нас ви їх а самі также шукайте собі помочи... Стара, та не даш їсти, не даш...
 
А як тато вже наїсться попоїсть, то мати стелить єму на траві проти сонця і тягне, аби йшов спати.
 
 — Пити єму, ая, таке вже слабе, як куря, пити єму ще треба. Йди вже відпочивай, йди вже.
 
 — Ти, стара, мене підходиш з цим спанєм, ти відай черос з мене здоймаєш, бо я гроший недораховуюся, нема всіх гроший, бігме, нема. — І тато вже лежить та все балакає за гроші, а мати тримає ремінь в руках та каже: йди, старий, йди, ніби ти пам’ятаєш кілько в тебе гроший, от говориш.
 
І сидить мати коло него та все щось шепоче, чи молиться, чи так дальше дискусію веде з батьком — не знаю.
 
Хор[унжий]. Прошу нашого писаря вписати се оповідання в нашу книгу.
 
Антось. Рішено відложити нашу академію до зими, тепер ще оглянемо наш пом’я ник, який товариш Іван нам описав.
 
2. Пом’яник 
