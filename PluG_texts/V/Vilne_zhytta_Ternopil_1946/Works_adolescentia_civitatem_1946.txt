Діла молодіжної громади
	Заклик до організації Всесоюзного змагання, з яким виступили передові підприємства промисловості будівельних матеріалів країни, молодіжна бригада Ольги Якимової, як і весь колектив Раївського керамічного заводу, зустріла великим виробничим піднесенням.
	Бригада Якимової за планом має виготовити в 1946 році 10 тися штук кахлю. Підрахувавши свої можливості, молодь внесла поправку в цей план, зобов'язавшись до кінця року виготовити 12 тисяч штук кахлю. Щоб здійснити своє зобов'язання, бригада мусить виробляти щоденно 330 виробів. Ця цифра і стала предметом змагання кожного робітника бригади.
	Ще в другій декаді травня бригада випускала не більше 300 виробів на день. З того часу вона невпинно нарощувала темпи і тепер довела щоденний випуск кахлю до 400 штук, виконуючи норму на 121 процент.
	Бригада працює дружно, злагоджено. Особливою майстерністю відзначається в ній Марія Механів. Спід її рук кожні п'ять хвилин виходить плитка після найтрудомісткішої операції. Значно скоротили час на свої операції і члени бригади Ж. Кучер, Г. Механів, Г. Мисків, Е. Свердан і В. Механів.
	Після роботи на заводі бригада тов. Якимової в повному складі відряджається на відбудову міста Бережан. На лицевому рахунку кожної робітниці вже записано 32 відпрацьованих на відбудові години.
Допомагає технічна ініціатива
	Телефонізувати в 1946 році всі сільради - таке основне зобов'язання зв'язківців Золото-Потікського району у Всесоюзному соціалістичному змаганні. В здійсненні цього завдання вони проявляють немало більшовицької наполегливості, технічної ініціативи.
	Бригада телефонного зв'язку тов. Федорончука дала слово на протязі 10 днів відбудувати і вирівняти телефонну лінію з райцентру до Яблунівки й Лищанців. Це зробила вона за 8 днів.
	Ще недавно телефонізацію гальмувала відсутність дроту для в'язок. Наглядач телефонної станції Степан Дмитрик почав застосовувати для в'язок оцинкований колючий дріт і довів їх високу якість. Тепер роботи по телефонізації ця справа не гальмує
	Зразково організує працю в своїй бригаді наглядач радіовузла Мар'ян Матяшинський. Його бригада щоденно перевиконує завдання, а робітники Микола Мацкевич та Іван Денис дають до півтори норми.
