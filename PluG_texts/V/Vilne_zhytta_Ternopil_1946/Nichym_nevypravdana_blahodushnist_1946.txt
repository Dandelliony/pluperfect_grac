Нічим невиправдана благодушність
До виробничого сезону Чортківський цегельний завод приступив з запізненням на 20 днів. За графіком він мусить випускати щоденно 7700 
штук цегли і дати в цьому році міліони штук цегли. Протятом останього тижня тут встигли сформувати лише 9 тисяч штук цегли, залишившись, 
таким чином, у великому боргу перед державою. В чому причина відставання підприємства? Директор заводу тов. Мушинський схильний виправдати 
прорив недостачею кадрів. - Щоб виконати річний план, нам потрібно не менше 60 робітників, а є тринадцять, - скаржиться він. В цьому є 
доля правди. Завод досі не забезпечений робітниками і не одержав від міськради допомоги, щоб укомлектувати штат. Однак, справа не тільки 
в цьому. На заводі явно недооцінюють малу механізацію. Тут віддають перевагу дідівським способам виробництва, при яких навіть і з лишком 
робочих рук далеко не поїдеш. Загально відомо, що запровадження бучильного устаткування, простого і дешевого, набагато полегшує найтрудомісткіший 
процес - заміс цегельної маси. На Чортківському заводі вже кілька місяців роблять буки і ніяк не пустять їх в дію. Тому заміс глини тут 
проводять примітивно - лопатами. Невиготовлені й інші пристосування. Кошти, відпущені на капітальні роботи, в першому кварталі лишились 
наполовину невикористаними. Не може завод широко розгорнути виробництва і при наявних запасах сировини. Починаючи виробництво, 
підприємство за планом мусило мати 2 тисячі кубометрів глини з 3 тисяч. потрібних для виробничого сезону. Проте, і насьогодні, запаси 
глини тут не перевищують 900 кубометрів, а на підвезенні її працює тільки дві підводи. Такі ж справи з формуванням цегли-сирцю. Ще 
гірше з випалюванням цегли. Для цього завод не має ні грама палива. 3 минулого року лежить тут 600 цегли-сирцю. Напівфабрикат, що коштує 
не один десяток тисяч карбованців, псують. I це нікого не турбує. Зовсім відмежувалась від керівництва та допомоги в роботі заводу 
Чортківська міськрада, немов непотрібна, ні будувати вона нічого не думає.