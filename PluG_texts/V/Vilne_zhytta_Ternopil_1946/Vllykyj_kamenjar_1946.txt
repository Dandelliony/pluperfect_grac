Великий каменяр
Тарас Шевченко своєю творчістю вивів українську літературу на широку путь світового письменства, надав їй міжнародного значення. Два імені найяскравіше сяють у післяшевченковій літературі: імена Івана Фринка і Лесі Українки. Обоє вони були друзями, спільниками, обоє продовжували шевченкові революційно-демократичні, національно-визвольні традиції. Леся Українка боролася своєю творчістю проти російського самодержавства. Іван Франко в Галичині боровся проти австро-угорської монархії. Іван Якович Франко народився через вісім років після революції 1848 року, яка скасувала в Австро-Угорщині панщину, але не ліквідувала до кінця всіх залишків феодалізму. Франко, як Шевченко, вийшов із народу - був сином селянина-коваля. Тому, в міру свого класового самоусвідомлення, він ставав до боротьби з цісарським ладом, залишками феодально-панщинної системи і підносився в своїй художній творчості до різкої критики капіталізму. Споконвіку українська земля Галичина крім соціального гніту й національного гноблення від польської шляхти. В міру національного усвідомлення Франко ставав до боротьби з польською шляхтою. При чому, ця національно-визвольна боротьба поєднувалась з боротьбою соціальною, класовою. Франкові не властива була національна обмеженість. Борючись проти польської шляхти, як панівного класу і верхівки панівної нації в Галичині, він водночас працював серед українських і польських робітників Львова, був редактором польської робітничої газети «Праця». Згодом, розірвавши з "народовцями" галицько-українськими націоналістами, Франко протягом 10 років співробітничав ліберальній пресі. Правда, у франковому світогляді, а частково і в публіцистичній творчості були свої суперечності й окремі помилкові погляди. Однак, слід підкреслити те основне, провідне, що становить не слабість, а його силу, велич. А сила Івана Франка полягає в тому, що він був геніальним народним письменником, видатнам ученим і діячем. Галичина в часи Франка була однією з найвідсталіших провінцій австро-угорської імперії. Серед галицько-української інтелігенції був ідейний розбрат. Одна частина, яка називала себе "москвофілами", відчуваючи тягар польсько-шляхетського панування, інстиктивно тягнулась у бік Росії. Але, не розрізнивши два табори у політичному житті тодішньої Росії реакційні галицькі «москвофіли» пішли на службу до російського царату. Друга частина інтелігенції яка називала себе «народовцями», конкуруючи з польською шляхтою, доводила австрійському цісарському урядові свою лояльність, вважала себе вірними «тірольцями сходу», по суті служила загарбницьким цілям габсбурзької монархії. Молодий Франко правильно зорієнтувався в тодішній політичній обстановці Галичини. Він не приеднався ні до «москвофілів», ні до «народовців», а став одним з ініціаторів нового радикально-демократичного прогресивного руху. Прийшовши до цих думок за допомогою Михайла Драгоманова, молодий Франко пішов значно далі. Студіюючи твори основоположників наукового соціалізму - Маркса і Енгельса, зокрема "Капітал" і «Антидюрінг», він перший почав перекладати їх на українську мову. Тільки цензурні перешкоди не дали змоги з'явитися в світ перекладам Франка з його пояснювальними статтями, в яких давалась висока оцінка наукового і суспільного значення праці Маркса і Енгельса. Проте, марксистом Франко не став, спинившись на півдорозі до повного визнання теорії наукового соціалізму. Не можна не відзначити тієї величезної користі, яку дало творчості великого письменника-демократа студіювання творів Маркса і Енгельса. Франко перший в українській літературі дав широку картину життя і боротьби робітничого класу у великому задумі. В його прозові твори під загальною назвою «Борислав» увійшли «Ріпник», «На роботі», «Навернений грішник», «Борислав сміється» та інш. У відображенні боротьби робітничого класу, перетворення його із класу «в собі» на клас «для себе» великий український письменник пішов далі деяких своїх попередників і сучасників у світовій літературі, зокрема німецького письменника Шпільгагена з його романом, написаним раніше (в російському перекладі він зветься «Один в полі не воїн») і французького письменника Еміля Золя, з його романом «Жерміналь», написаним в 1885 році («Борислав сміеться» Франка з'явився в 1882 році). Ідеї Маркса і Енгельса знайшли своє поетичне втілення в багатьох зразках політичної лірики Франка, зокрема в його "Думах пролетарія" - цикл поезій у збірці «3 вершин і низин». У Галичині не вивчали по школах ні російської мови, ні російської літератури. Львівський студентський журнал «Друг», в якому почав друкуватися гімназист Іван Франко, друкував оповідання Тургенєва в перекладі, зробленому з німецької мови. Проте, Франко ще в останніх класах гімназії ознайомився з творами прогресивних російських письменників. Коли один наддніпрянський письменник виступив у Львівському журналі «Правда» з статтею, в якій висловив націоналістичні погляди на російську літературу, 22-pічний Франко став на її захист. «Розуміється, держава Московська, її жандарми та чиновники, її гніт на всяку свобідну думку - одно діло, а російська, з Гоголями, Белінськими, Тургенєвими, Добролюбовими, Писаревими, Решетніковими та Некрасовими - зовсім друге діло». Протягом усього свого життя Франко перекладав на українську мову твори визначних російських письменників, писав статті про їхню творчість. Наприкінці 90-х років він так висловився про великий російський народ його літературу: «Ми любимо великоруський народ і бажаємо йому всякого добра, любимо і виучуємо його мову... I російських письменників, великих світочів у духовім царстві ми знаємо і любимо. Ми чуємо себе солідарними з кращими синами російського народу і це міцна, тривка і світла основа нашого русофільства». Франко розумів усе прогресивне світове значення російської культури і, хоч Галичина була відділена від тодішньої Росії штучним кордоном робив усе для того, щоб зблизити літературу слов'янських народів, що виросли з єдиної колиски Київської Русі. Галичанин Франко свою геніальною творчістю посів одне з перших місць у всеукраїнській літературі і культурі. Навчаючись у німецьких польських школах, він почував себе патріотом-українцем і всю творчість присвятив визволенню українського народу. В одному з своїх ранніх творів поет писав про возз'єднання України: Встане славна мати Україна Щаслива і вільна, Від Кубані аж до Сяна-річки, Одна, нероздільна. Мрії Франка про соціальне і національне визволення українського народу про возз'єднання його в єдиній укранській державі здійснила тільки велика Жовтнева соціалістична революція, тільки більшовицька партія, керована генієм людства великим Сталіним. Радянський народ глибоко шанує свого великого предка. Його ім'ям названо Львівський державний університет, столичний драматичний академічний театр, багато колгоспів, шкіл, вулиць. На Радянській Україні вперше видано тридцятитомну збірку художніх творів письменника і перед Великою Вітчизняною війною розпочато нове трицятитомне видання всіх художніх і вибраних літературознавчих творів Франка (ввійшло з друку два томи). Зараз постановою Радянського Уряду і Центрального Комітету КП(б)У видання відновлюється. На творах геніального письменника виховується молоде покоління в школах. У Франка вчаться радянські письменники, прозаїки, поети і драмагурги. Здійснилися слова великого поета: А як мільйонів куплений сльозами День світла, щастя й волі засвітає, То чень в новім великім людськім храмі Хтось добрим словом і мене згадає.