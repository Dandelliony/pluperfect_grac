	Інтелігенція Кременця підтримує висування тов. М. Я. ТКАЧУКА кандидатом у депутати Ради Національностей Верховної Ради СРСР
 В святково прибраних приміщеннях виборчих дільниць, підприємств, установ і організацій міста Кременця уже три дні дуже людно. Тут робітники, службовці, інтелігенція, студенти учбових закладів, домогосподарки збираються, щоб обговорити питання про висунення кандидатів до Верховної Ради Союзу Радянських Соціалістичних Республік.
 Скрізь на зборах трудящі міста з великою радістю висувають першими кандидатами в депутати Верховної Ради Союзу РСР великого вождя народу, Генералісимуса Радянського Союзу рідного сталіна та його бойових соратників товаришів Молотова і Хрущова.
 В урочистій обстановці відбулися загальні збори вчителів, викладачів і студентів учительського інституту. На цих зборах від учителів міста першим виступив т. Турик, який вніс пропозицію висунути кандидатом в депутати Ради Національностей Верховної Ради СРСР Ткачука Марка Яковлевича.
 - Ми висуваємо кандидатом у депутати Верховної Ради СРСР тов. Ткачука як кращого нашого земляка, - говорить т. Турик, - який ніколи не шкодував ні своїх сил, ні здоров'я на благо свого народу. Ми впевнені, що тов. Ткачук чесно виконає велике довір'я народу і надалі буде також чесно служити своїй соціалістичній Батьківщині.
 Потім виступила викладач учительського інституту т. Злочевська. Вона з великою радістю підтримала пропозицію т. Турика про висування кандидатом в депутати Ради Національностей тов. Ткачука.
 - Всі ми знаємо, - говорить т. Злочевська, - Марка Яковлевича як відданого радянського патріота, вірного сина нашого народу, хорошого вчителя. Він цілком заслуговує великої честі бути народним обранцем до радянського парламенту.
 Вчителька початкової школи тов. Корольова у своєму виступі, підтримуючи попередніх промовців, розповіла про роботу тов. Ткачука в Кременецькому міському відділі народної освіти, про його уважне ставлення до вчителів, про високу ідейність педагога.
 В одностійно схваленій резолюції збори записали: "Від вчителів, викладачів і студентів учительського інституту міста Кременця висунути кандидатом у депутати Ради Національностей Верховної Ради СРСР Ткачука Марка Яковлевича, 1907 року народження, нині працює головою Микулинського райвиконкому Тернопільської області, кандидат в члени ВКП(б).
 Просити тов. Ткачука дати свою згоду балотуватися по Тернопільській виборчій окрузі №29 по виборах до Ради Національностей.
	А. Овчарук.