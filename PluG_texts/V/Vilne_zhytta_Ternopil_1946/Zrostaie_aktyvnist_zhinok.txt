Зростає активність жінок
Радянська жінка має рівні права з чоловіком. Вона щодня відчуває велике піклування більшовицької партії і радянського уряду про неї. Дякуючи цьому, з кожним днем зростає активність наших жінок в усьому господарському і політичному житті країни. Поруч з чоловіками жінки працюють на підприємствах, в радянських установах, на керівній господарській і державній роботі.
Багато жінок висунуто на керівну роботу і в нашому Підволочиському районі. У нас з місцевого населення на керівній роботі понад 100 жінок. Серед них молода селянка Гук Марія Дмитрівна — голова сільської Ради села Мислова, вона ж і секретар первинної комсомольської організації. Село Мислова — передове в Підволочиському районі. В цьому велика заслуга тов. Гук. Зараз вона висунута кандидатом у депутати Верховної Ради СРСР.
Готуючись до виборів у Верховну Раду СРСР, 3.800 жінок взяли активну участь у зборах, присвячених висуванню кандидатур до окружних виборчих комісій по виборах до Верховної Ради Союзу РСР, 65 жінок обрано до складу дільничих виборчих комісій.
Понад 3.000 жінок району вивчають в гуртках «Положення про вибори до Верховної Ради Союзу РСР» та Сталінську Конституцію. 150 жінок працюють агітаторами, кращі з них т. т. Пагірова Ганна, з села Богданівці, Комар Марія, з села Дорофіївка, Попів Ганна, з села Супранівці, та інші. Вони несуть в маси слово більшовицької правди, допомагають населенню гідно підготуватись до наступних виборів у Верховну Раду СРСР.
