Державні позики у піднесенні народного господарства
Розгромивши в жорстокій боротьбі своїх сильних і підступних ворогів - німецьких і японських імперіалістів, наша країна стала на шлях 
мирного розвитку. Великий радянський народ знову поринув у творчу працю. Окрилений величчю програми, накресленої товаришем Сталіним в 
промові на передвиборних зборах виборців Сталінської виборчої округи м. Москви 9 лютого 1946 року, наш народ готовий віддати всі свої 
сили й знання найшвидшого залікування ран, нанесених війною, для дальшого всебічного розвитку народного господарства і посилення 
могутності нашої Вітчизни. Верховна Рада Союзу РСР затвердила п'ятирічний план відбудови й розвитку народного господарства на 1946-1950 
роки. В Законі про п'ятирічний план вказано, що основні господарсько-політичні завдання четвертої сталінської п'ятирічки полягають у 
тому, щоб "відбудувати потерпілі райони країни, відновити довоєнний рівень промисловості й сільського господарства і потім перевершити 
цей рівень у значних розмірах". Виконання грандіозних планів четвертої сталінської п'ятирічки вимагає від всього радянського народу 
великого напруження сил і коштів. Але в тому й сила нашого народу, що він ніколи не лякався труднощів і завжди готовий до самовідданої 
праці і благородних подвигів в ім'я Батьківщини. Про це свідчить боротьба за здійснення планів довоєнних сталінських п'ятирічок, 
героічна боротьба за перемогу у Великій Вітчизняній війні. Радянська держава одержує кошти, головним чином, від соціалістичної промисловості, 
торгівлі і сільського господарства. Створивши потужну соціалістичну економіку, радянський народ створив тим самим надійне і постійне 
джерело прибутків своєї держави. Велике місце в прибутках держави займають також кошти, що їх надають радянські люди у формі позик і 
добровільних внесків. 3 перших днів Вітчизняної війни широким потоком почали надходити гроші і матеріальні цінності у створений за 
ініціативою народних мас фонд оборони країни і фонд Червоної Армії. 3 1941 року по 1944 рік до цих фондів надійшло понад 16 міліардів 
карбованців на 4,5 міліарда карбованців облігацій державних позик. Трудящі нашої області, після визволення їх від німецьких загарбників, 
внесли до фонду Червоної Армії понад 17 міліонів карбованців. Особливо видатне місце серед добровільних форм участі населення у 
фінансуванні потреб країни займають державні позики. Під час війни, з червня 1941 року по вересень 1945 року, шляхом випуску державних 
позик залучено в державний бюджет понад 76 міліардів карбованців. Державні позики відіграли велику роль у боротьбі радянського народу 
за перетворення нашої країни в могутню індустріально-колгоспну державу. Вони також сприяли успішному розгромові ворогів у Великій 
Вітчизняній війні. Радянські позики - справжні масові, народні позики. Вони користуються великим успіхом серед населення. Передплата 
кожної позики проходить, як яскрава демонстрація згуртованості трудящих навколо більшовицької партії і радянського уряду, навколо свого 
любимого вождя товариша Сталіна. В роки мирного будівництва наші позики були великим джерелом фінансування індустріалізації країни і 
соціалістичної реконструкції народного господарства. Рік-у-рік зростала кількість передплатників позик, збільшувалась сума передплати. 
Досить сказати, що в 1927 році Позики Індустріалізації було розміщено на 200 міліонів карбованців серед 6 міліонів передплатників, а в 
1941 році Позика Третьої П'ятирічки (випуск четвертого року) розміщена на 10 міліардів 945 міліонів карбованців серед 60 міліонів 
передплатників. Такі темпи росту наших позик в роки мирного будівництва. По позиках, випущених до війни, в державний бюджет надійшло 50 
міліардів карбованців. На ці кошти збудовано величезні промислові підприємства, багато радгоспів і МТС, театрів, клубів, лікарень, 
житлових будинків. Особливо великий успіх мали позики, випущені в період Великої Вітчизняної війни. Державна Воєнна Позика 1942 року 
була розміщена на 13 міліардів 180 міліонів карбованців. Друга Державна Воєнна Позика на 20 міліардів 843 міліони карбованців, Третя 
Державна Воєнна Позика - на 29 міліардів карбованців, а Четверта Державна Воєнна Позика - на суму 6іля 31 міліарда карбованців. Трудящі 
Тернопільщини після визволення їх від фашистських окупантів, з великим піднесенням провели підписку на Третю Воєнну Позику і дали 
державі 30 міліонів карбованців, а по Четвертій Воєнній Позиці - 52 міліони крб. Майже все доросле населення підписалось на Четверту 
Воєнну Позику. Державні воєнні позики відіграли велику роль у зміцненні бойової моці Червоної Армії, забезпеченні її всім необхідним 
для розгрому ворога. Великий успіх, що супроводжував кожну радянську позику, цілком закономіриий. Набуваючи облігацій позик, трудящі 
знають, що їх кошти підуть на дальший розвиток господарства і культури, на зміцнення оборонної могутності нашої Батьківщини, тобто на 
справу близьку і рідну кожній радянській людині. У радянських позиках тісно поєднуються державні інтереси з інтересами власників 
облігацій. Державні позики дають значні прибутки населенню. За роки мирного будівництва населенню було сплачено виграшів по позиках на 
7,5 міліарда карбованців. Безперебійно і в зростаючих розмірах продовжувалась сплата виграшів населенню і в роки війни. 3 1 липня 1941 
року по 1 січня 1945 року населення одержало виграшів на 3,6 міліарда карбованців. Трудящі нашої області за 1944-1945 роки одержали 
виграшів на 1.500 тис. карбованців, а за 1946 рік - 300 тис. карбованців. Державні позики відіграють велику роль і в фінансуванні 
заходів місцевого значення. За постановою уряду від надходжень по позиках відраховується в місцевий бюджет до 50 процентів. За минулий 
рік по області від надходжень по позиці відраховано до бюджету 25.574 тис. карбованців. На ці кошти ми відбудували багато шкіл, 
лікарень, клубів та інших закладів. Так з року в рік державні позики сприяли відбудові і розвитку народного господарства, підвищенню 
матеріального і культурного рівня життя трудящих.