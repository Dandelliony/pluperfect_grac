	Вихавання місцевих кадрів
 Минуло два роки, як наша Тернопільщина визволена з німецько-фашистських загарбників.
 Роблячи підсумки проведеної роботи за цей час, ми з задоволенням відмічаємо успіхи, досягнуті в розвитку сільського господарства, промисловості і культури.
 Великі досягнення область має в підготовці кадрів та створенню міцного і багаточисельного активу з місцевого населення, активу, який став надійним помічником більшовицької партії і радянського уряду в будівництві нового життя, в проведенні політичних і господарських заходів.
 За минулі два роки відбудовано багато промислових підприємств, на селі організувались перші десятки колгоспів. Все це створено дякуючи тому, що партійні організації і Ради депутатів трудящих області повсякденно ростили і виховували навколо себе міцний актив з місцевого населення.
 Наш радянський актив це передові, прості і скромні люди. Серед них тов. Ткачук. У минулому він працював вчителем, а тепер висунутий головою Микулинського райвиконкому. Селянка Марія Дмитрівна Гук,яка висунута зав. відділом кадрів Підволоченського райвиконкому. Селянин, учасник Великої Вітчизняної війни тов. Чубей Д. М. керує Золото-Потікською районною Радою депутатів трудящих.
 Імена цих людей тепер відомі всій області. Трудящі Тернопільщини виявили до них високе довір'я і обрали депутатами Верховної Ради СРСР.
 Набагато зросла активність жінок. В області понад 900 жінок працює на відповідальних посадах. Вони разом з усіма трудящими беруть активну участь у відбудові і розвитку народного господарства.
 Почесне місце в проведенні політичних і господарських кампаній зайняла молодь. 463 комсомольці працюють на керівній комсомольській, радянській і господарській роботах. Більше2.500 комсомольців і неспілкової молоді беруть активну участь в роботі постійно-діючих комісій сільських Рад депутатів трудящих. На посаду першого секретаря Монастирського району ЛКСМУ висунуто молоду комсомолку із селян тов. Телейко. З цією роботою вона справляється добре.
 Комсомолець Шмурун, учасник Великої Вітчизняної війни, обраний головою Трибухівської сільської Ради Бечачського району. На роботі він себе цілком виправдовує.
 Сміливе висування місцевих кадрів на керувну радянську і господарську роботу дозволило за минулий час виховати 2.876 ініціативних і здібних керівників, які чесно виконують доручену їм справу.
 Велику роботу провели партійні організації і Ради депутатів трудящих області у справі підготовки кадрів масових кваліфікацій.
 Досить сказати, що лише в 1945 році було підготовлено через сітку шкіл і курсів 14.800 працівників масових професій з місцевого населення. Сільське господарство одержало 4.793 нових працівників. Серед них: 963 трактористи, 1.132 агровиконавці, 154 ветсанітари, 40 ветеринарських фельдшерів, 70 машиністів складних молотарок та інші.
 В промисловості було підготовлено 2.081 чоловік, в тому числі 80 слюсарів та токарів, 86 теслярів і т.д.
 Велику кількість працівників підготовлено для народної освіти, торгівлі, охорони здоров'я, заготівельних організацій.
 Ці люди виявили себе чесними і відданими працівниками, виросли в майстрів своєї справи. Так, наприклад, тов. Буряк, в минулому рядовий робітник ливарно-механічного заводу міста Чортків, оволодів професією формувальника. Виробничі завдання тепер він виконує на 130-140 процентів.
 Таких прикладів багато можна навести і серед працівників сільського господарства. Так, Петро Білий (Плетичеська МТС) в 1945 році закінчив курси трактористів. В минулому році завдання на тракторі він виконав на 140 процентів. Працюючи зараз на весняній сівбі, він також щоденно перевиконує норми. Володимир Білик, молодий тракторист Трибухівської МТС, працюючи на тракторі СТЗ-Наті, значно перевиконує норми виробітку, добре слідкує за збереженням машини.
 Закон про п'ятирічний план відбудови й розвитку народного господарства на 1946-1950 рр., прийнятий Верховною Радою СРСР, є грандіозною програмою соціалістичного виробництва. У перетворенні в життя цієї велитенської програми питання підготовки кадрів масових кваліфікацій і створення активу з місцевого населення набирає особливо великої ваги.
 Від того, як обласна партійна організація і Ради депутатів трудящих згуртують маси буде залежати успіх у виконанні плаеу четвертої сталінської п'ятирічки.
	О. Загуменний
	Секретар Тернопільського обкому КП(б)У по кадрах.