Війна - велика школа випробування і перевірки всіх сил народу
	В історичній промові на зборах виборців Сталінської виборчої округи м. Москви 9 лютого 1946 року товариш Сталін говорив, що Велика Вітчизняна війна радянського народу проти фашистських агресорів була найжорстокішою і найтяжчою з усіх воєн, будьколи пережитих нашою Батьківщиною. Товариш Сталін зазначив, що минула війна була "Великою школою випробування і перевірки всіх сил народу", що "війна влаштувала щось подібне до екзамену нашому радянському ладові, нашій державі, нашому урядові, нашій комуністичній партії і підбила підсумки їх роботи ... "
	Здобувши всесвітньо-історичну перемогу в другій світовій війні, Радянський Союз паказав себе перед усім світом могутньою державою, яка перевершила силою своїх найсильніших противників.
	Німеччина, керована гітлерівцями, які прагнули завоювати увесь світ, весь час готувалася до війни. Гітлерівська Німеччина значно переважала силою кайзерівську Німеччину періоду першої світової війни. До нападу на СРСР німці поневолили більше десятка європейських держав. У війні проти СРСР гітлерівці спиралися на матеріальні і людські ресурси майже всієї Європи. 
	Діючи у відсутності другого фронту в Європі, німці кинули проти Радянського Союзу в 2-3 рази більше військ, ніж було кинуто ними проти царської Росії в першу світову війну. Гітлерівцям вдалося в перший період війни захопити значну територію нашої країни площею у 3 міліонів квадратних кілометрів з населенням в декілька десятків міліонів чоловік.
	Ми тимчасом позбавилися найважливіших промислових, сировинних та продовольчих районів, втративши до 65 процентів вугілля, що добувалося в країні, дві третини загального витопу чорного металу, майже 40 процентів посівних площ під основними зерновими культурами. 
	Ніяка інша держава ніколи не винесла б тих випробувань, які припали на доля Радянського Союзу.
	Відомо, що слабість і відсталість царської Росії особливо гостро проявлялися в період воєн. Через цю відсталість царська Росія була часто битою. Результатом відсталості Росії була її тяжка поразка у війні з Японією 1904 - 1905 р.р., яка лягла на нашу країну чорною плямою. Ця війна не була поразкою народу, а була поразкою прогнилого самодержавства.
	Наслідком відсталості Росії була її тяжка поразка також і в першу світову війну, коли царизм довів країну до грані катастрофи. Ленін зазначав, що Росія вступила в цю війну убогою і напівдикою, маючи устаткування промисловості сучасними знаряддями виробництва вчетверо гірше, ніж в Англії, у п'ятеро гірше ніж у Німеччині і вдесятеро гірше, ніж в Америці. В першу світову війну 1914 - 1918 р.р. на кожного російського солдата припадало в середньому за вагою в 20 разів менше снарядів, ніж на німецького солдата. На озброєнні російської армії тоді переважали іноземні кулемети і важкі гармати. Навіт чверть загальної кількості патронів була привізною. 
	Радянська держава, керована генієм Сталіна, виявилася здатною в ході війни неухильно нарощувати свої сили, збільшувати виробництво озброєння, спорядження та боєприпасів, невпенно удосконалювати бойову могутність Червоної Армії.
	"Нинішня війна, - говорив товариш Сталін 6 листопада 1943 року, - з усією силою підтвердила відому вказівку Леніна про те, що війна є всебічне випробування всіх матеріальних і духовних сил кожного народу. Історія воєн вчить, що лише ті держави витримували це випробування, які були сильніші від свого противника розвитком і організацією господарства, досвідом, майстерністю і бойовим духом своїх війсь, витримкою і єдністю народу на всьому протязі війни. Саме такою державою є наша держава".
	Радянський Союз здобув велику історичну перемогу над ворогом завдяки тій величезній попередній підготовці всієї країни до активної оборони, яка була проведена нашим народом під керівництвом більшовицької партії за роки сталінських п'ятирічок.
	Здійснення політики індустріалізації і колективізації було вирішальною умовою зміцнення обороноздатності нашої країни.
	За роки 3-х сталінських п'ятирічок, здійснених за 13 років, надзвичайно у стислий історичний строк наша країна з відсталої, аграрної перетворилася на могутню індустріальну державу.
	Витоп чавуну в країні збільшився з 4.220 тисяч тонн в 1913 році до 15 млн тонн в 1940 році, а витоп сталі - з 4.230 тисяч тонн до 18,3 млн. тонн.
	Видобуток вугілля за цей же час збільшився з 29 млн тонн до 166 млн тонн, а видобуток нафти - з 9 млн тонн до 31 млн тонн.
	Виробництво товарного зерна збільшилося з 21,6 млн тонн у 1913 р. до 38,3 млн тонн, а бавовни-сирцю - з 740 тисяч тонн до 2,700 тисяч тонн 1940 р.
	В результаті величезної організаторської роботи більшовицької партії в рекордно короткі строки в тяжкі роки війни було створене могутнє і злагоджене воєнне господарство, яке спиралося на матеріальну базу, підготовлену в попередні роки напруженої творчої роботи.
	Наші заводи місяць-у-місяць збільшували випуск продукції для фронту. Протягом останніх років війни танкова промисловість виробляла щороку в середньому понад 30 тисяч танків, самохідних гармат і бронемашин. Наша авіаційна промисловість виробляла щороку до 40 тисяч літаків, артилерійська - до 120 тисяч гармат усіх калібрів, до 450 тисяч ручних і станкових кулеметів, а мінометна промисловість за період 1942 - 1944 років випускала щороку в середньому до 100 тисяч мінометів. У 1944 році було вироблено понад 240 млн снарядів, бомб та мін і 7 млрд 400 млн патронів.
	Характеризуючи джерела нашої всесвітньо-історичної перемоги та її значення з точки зору стану і розвитку внутрішніх сил радянської держави, товариш Сталін вказав на три основні факти.
	"Наша перемога означає, насамперед, що переміг наш радянський суспільний лад, що радянський суспільний лад з успіхом витримав випробування в огні війни і довів свою цілковиту життєздатність".
	"Наша перемога означає, подруге, що переміг наш радянський державний лад, що наша багатонаціональна радянська держава витримала всі випробування війни і довела свою життєздатність".
	"Наша перемога означає, потретє, що перемогли радянські збройні сили, перемогла наша Червона Армія, що Червона Армія героічно витримала всі злигодні війни, вщент розбила армії наших ворогів і вийшла з війни переможницею".
	Війна з особливою силою підтвердила той факт, що радянський суспільний лад є більш життєздатним і стійким, ніж нерадянський суспільний лад, що радянський суспільний лад є кращою і вищою формою організації суспільства.
	Війна також показала всьому світу, що радянський державний лад є зразком багатонаціональної держави, що в радянській країні національне питання і проблема співробітництва націй розв'язані краще, ніж у будьякій іншій багатонаціональній державі.
	Суворе випробування пройшла в ході війни Червона Армія. Червона Армія з честю витримала це випробування, виявилася на висоті своїх великих визвольних завдань.
	Війна була найжорстокішою і безпомилковою перевіркою правильності політики комуністичної партії і радянського уряду.
	Радянський народ виявив безмежне довір'я своїй славній більшовицькій партії, своєму рідному радянському урядові. Одностайне голосування за кандидатів блоку комуністів і безпартійних на виборах до Верховної Ради СРСР, загальне схвалення програми більшовицької партії на майбутній час, накресленої товаришем Сталіним, яка вже знайшла своє втілення у п'ятирічному плані відбудови і розвитку народного господарства на 1946 - 1950 р.р., Самовіддана праця радянських людей, які перетворюють в життя великі сталінські ідеї, - все це є гідною оцінкою нашим народом політики комуністичної партії.
	Радянська держава вийшла з тяжких випробувань війни ще більш зміцнілою і могутньою. Ще не було в минулому в історії подібного прикладу, щоб країна, яка зазнала колосальних жертв у війні, змогла не тільки устояти в боротьбі з найсильнішими ворогами, але й значно зміцніти і взятися за здійснення грандіозних планів відбудови і розвитку народного господарства. Це стало під силу тільки радянській соціалістичній державі. 
		Г. Нікольніков.