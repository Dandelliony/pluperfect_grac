День радіо
Сьогодні радянський народ відзначає день радіо. 51 рік тому, в цей день великий російський учений інженер О. С. Попов вперше в історії 
людства продемонстрував винайдений ним радіоприймач. Цей день вважається днем народження радіо. Тільки Жовтнева революція поклала 
початок розвитку радіомовлення в нашій країні. Величезного державного значення надавали радіофікації Ленін і Сталін. B. I. Ленін 
особисто контролював хід будівництва радіостанцій, здійснення робіт, що поклали серйозну наукову і виробничо-технічну основу для 
розвитку радянського радіо. Сталінські п'ятирічки утворили найкрупнішу радіопромисловість, яка особливо виросла за час війни і відіграла 
величезну роль в постачанні Червоної Армії радіозасобами. До початку війни по потужності радіостанцій СРСР посідав перше місце в Європі. 
Планом четвертої сталінської п'ятирічки накреслено побудову нових телевізійних центрів, установку телеграфно-телефонних радіопередатників. 
В 1950 році радіоприймальну сітку буде збільшено проти довоєнної на 76 процентів, установлено 28 нових радіомовних станцій. Ще могутнішою 
стане радіопромисловість, нових досягнень дійде в галузі радіо вітчизняна наука. Радіомовлення в СРСР стало всенародним здобутком. Воно 
провадиться 70 мовами і міцно увійшло в побут трудящих. День радіо - день огляду наших досягнень в радіофікації, мобілізації мас на 
дальший розвиток цієї великої справи. День радіо колектив зв'язківців Тернопільщини відзначає значними успіхами у відбудові і дальшому 
розвиткові радіогосподарства області. Німецько-фашистські загарбники зруйнували в області всі радіовузли. Цілком знищена була широка 
радіомережа, побудована за роки радянської влади. На сьогодні в області працює 38 радіотрансляційних вузлів, які мають біля 5 тисяч 
радіоточок. Побудовано перші фідерні радіолінії. Вони дають змогу організувати систематичну трансляцію радіопересилань для райцентрів і 
сіл від потужних вузлів. Поруч з трансляцією пересилань центральних радіостанцій організовано місцеві радіопередачі в Бережанах, 
Тернополі, Чорткові, 3баражі та організовано місцеве радіомовлення. Радіопересилання Чортківського радіовузла слухають в області. Колектив 
зв'язківців розпочав радіофікацію сіл. Приклад в цьому подали радіозв'язківці Підгаєцького району. 3 ініціативи техніка тов. Вовченка та 
монтерів Ринчука і Мончака недавно радіофіковано 5 сіл. Для радіофікації сіл використовуються і фідерні лінії в Білобожницькому, Чортківському, 
Копичинському, Пробіжнянському та інших районах. Планом четвертої сталінської п'ятирічки передбачаються великі роботи по дальшій 
радіофікації Тернопільщини. Вже в цьому році розпочато роботи по удосконаленню радіотрансляційних вузлів в Залозцях, Дедеркалах, Почаєві, 
3борові та інших. В 1946 році буде побудовано 127 кілометрів нових радіопересильних ліній. Такі лінії одержать 10 районів, серед них 
Залозцівський, Почаївський, B.- Струсівський та інші. Великі можливості для радіофікації відкриває будівництво гідростанції на лінії 
Чортків-Тернопіль по річці Серет. Незабаром тут стане до ладу новий радіотрансляційний вузол у Микулинцях. Дедалі покращується в області 
і організація господарського та адміністративного, радіозв'язку області з віддаленими районами. В новій п'ятирічці ця галузь 
радіозв'язку набуде великого розвитку. Поруч з будівництвом, посиленням потужностей техніки працівники радіозв'язку повинні покращити 
роботу існуючих вузлів, невпинно підвищувати якість радіозв'язку, трансляцій і радіопередач місцевого мовлення. В змаганні, що розгорнулось 
за дострокове виконання плану першого року нової п'ятирічки, виросло немало передовиків радіофікації. Приклад стахановської роботи 
подають техніх Тернопільського вузла т. Єрмоленко, радіопрацівника т. т. Кравченко (Кременець), Лобова (3борів), Бовжак (Гусятин) та 
інші. По них повинні рівнятись усі працівники радіо області. Почесний обов'язок колективу зв'язківців, партійних, радянських організацій 
і комсомолу, а також спортивно-фізкультурних товариств, всієї громадськості - забезпечити повне і своєчасне виконання радіофікації, 
накреслених новою п'ятирічкою, перетворити нашу область на передову по розвитку радіозв'язку, радіоаматорства та радіомовлення.