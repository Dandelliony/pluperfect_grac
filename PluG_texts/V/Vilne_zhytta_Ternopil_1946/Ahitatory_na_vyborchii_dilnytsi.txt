Агітатори на виборчій дільниці
Первинна парторганізація обласної контори Державного банку відповідальна за проведення агітаційно-масової роботи на виборчій дільниці № 2. Для проведення політичної роботи серед трудящих парторганізація виділила 9 агітаторів, які працюють по вулиці Зеленій з домогосподарками та в самій конторі з колективом службовців.
Старанно працює агітатор тов. Мельников Семен Павлович серед працівників контори. Простими словами роз’яснює він виборчий закон і Сталінську Конституцію, про права й обов’язки трудящих, про перевагу соціалістичного ладу, який забезпечив нашу перемогу у Вітчизняній війні, про перевагу найпередовішої в світі радянської, справді народної, демократії. 12 занять уже провів тов. Мельников по вивченню Сталінської Конституції і Положення про вибори. Тепер він проводить бесіди про джерела сили й могутності радянської держави, розповідає про життя і діяльність кандидатів у депутати Верховної Ради СРСР т.т. Компанця І. Д. та Ткачука М . Я.
Сумлінно працює й агітатор тов. Бурлака Лідія Григорівна. Цікаво, жваво і дохідливо проводить вона заняття з домогосподарками по вулиці Зеленій, вивчає з ними Сталінську Конституцію та Положення про вибори.
Активну участь взяла партійна організація в обладнанні виборчої дільниці та агітпункту. Секретар партійної організації тов. Данилов систематично проводить семінари агітаторів, на яких даються вказівки щодо покращення роботи.
Агітатори допомагають перевіряти списки виборців.
Партійна організація обласної контори Держбанку з честю виконує поставлені перед нею грудневим Пленумом ЦК КП(б)У завдання про проведення політичної й агітаційно-масової роботи серед населення в зв’язку з підготовкою до виборів у Верховну Раду СРСР.
