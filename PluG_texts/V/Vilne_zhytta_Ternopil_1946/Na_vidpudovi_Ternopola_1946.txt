На відбудові Тернополя
По вулиці Міцкевича завершується відбудова готеля «Адрія». Будинок поволі звільняється від риштовань і скоро в зруйнованому місті однією раною стане менше. Тут працюють люди, які люблять старовинний Тернопіль і жадають бачити його відродженим, кращим, ніж до війни. Можна назвати багатьох робітників, що зріднились з містом, стали кадровими відбудовниками. Олександра Розумовська - дружина загиблого воїна Червоної Армії, прийшла на будову кілька місяців тому. Лякала і тоді будівельна професія і не думала вона довго залишатися тут. Олександру надіслали в бригаду штукатурів тов. Славинського і тепер її не впізнати. 3 допомогою бригадира вона стала кращим штукатуром бригади, запалилася пафосом відбудови і вважала б за зрадника того, хто з легкою душею покинув би колектив. За короткий час опанували фах штукатура чорнороби Причепієва, Брикайло та інші, що теж працюють в бригаді Славинського. Тепер ця бригада виконує норму на 125 процентів і відрізняється високою якістю роботи. 3 ім'ям Петра Юліановича Мацюка зв'язано утворення технічно виробничої бази на відбудові. Це універсал будівельної справи. Своїми руками він установив фрезерно-стругальний верстат, велику циркуляційну пилу, пустив у хід точило, приладнавши до нього малу циркуларку. Сам він і працює на них, заготовляє дошки, рейки тощо. Петро Юліанович навчив фахові чотирьох учнів. Можна назвати ще бригадира столярської бригади стахановця-двохсотника Снігірьова, електромонтера Білу і десятки інших стахановців. Усі вони складають кадровий кістяк колективу будівельників. Не без труднощів згуртовувався цей колектив. Не одразу появилась в ньому свідома дисципліна більшості, при якій нетерпима розбовтаність одиниць. На будівництві можна бачити плакат, що вітає передову бригаду будови, керовану Ольгою Ярошевською. В бригаді 20 дівчат-односільчанок. Всі вони, за винятком трьох, працюють по-стахановському. Імена цих трьох знає весь колектив по статті в останньому випуску стінгазети, що почала виходити на будові. Це Стефа Пудра, Ганна Добух і Антоніна Заблоцька. Вони допустили прогул і вчинком своїм викликали гнів бригади і всього колективу. Таких, як ці три-одиниці. В цілому ж колектив будівельників «Адрії» дружний, бойовий. Він виріс для будівельних робіт значного розмаху. На «Адрії» створена міцна виробнича база, є своя електростанція, механізовано добуття води, установлено бетономішалку тощо. I все ж графік будівельних робіт зривається, щоразу відсуваються строки здачі готелю в експлуатацію. На будові є істотні внутрішні причини повільних темпів робіт. «Адрія» відбудовується, як не дввно, без проекту й кошторисів. Будівництво не фінансувалося по-справжньому і залишалось без простіших матеріалів. Слабо організовано ще нормування, облік і соціалістичне змагання. Але головне в тому, що відбудова готелю, як і всього Тернополя, провадиться без міцного будівельного тилу, на будівництво не надходять в потрібних кількостях матеріали. Найбільш трудомісткими й обслуговими на цій будові залишаються штукатурні й деревообробні роботи. Проте, саме штукатури, тесляри та столяри працюють не на повний розмах, використовуються на другорядних роботах через брак матеріалів. Будівництву потрібно не менше 50 тонн вапна. Для Тернопільського заводу будматеріалів N2 (директор тов. Кравцов) це - норма однієї закладки й випалу. Ще в середині травня тут пустили в дію 2 напальні печі і заклали варняк для будівельно-монтажного управління. Однак, вапна на будовах досі немає. На заводі, під боком якого інженерно-технічний апарат облуправління Міністерства будматерівлів, ухитрились випалити недоброякісне вапно і пе здатні налагодита масовий випуск цього матеріалу. Не краще справа з лісоматеріалом. Його тільки передбачають одержати з Станіславщини. Тим часом не використані чималі місцеві можливості, не організовано виробництво паркетних плит. Бережанький цегельно-черепичний завод (директор тов. Міньков) для виробництва плит має устаткування й матеріал. Проте він і досі не дав на відбудову Тернополя жодної плати. Ще з обурливішою бездіяльністю ставляться до виробництва плит в облліспромспілці (керівник т. Чемерис). Будівельно-монтажений трест не здасть «Адрію» в експлуатацію і без таких речей, як внутрішня гарнітура, дверні та віконні ручки, шпінгалети тощо. Тим часом про забезпечення будови цими «дрібницями» теж ніхто по-справжньому не дбав ні в обллісцевпромі, ні в інших організаціях. Такі виробничі справи на одному з основних об'єктів відбудови Тернополя, що мав міцний колектив і устаткування. Ці справи - живий докір тим, хто покликаний постачати відбудову Тернополя будівельними матеріалами.