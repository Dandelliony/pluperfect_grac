Місячник шляхового будівництва
	Районні шляхові відділи всю роботу провадять на основі масової трудової участі населення. Отже, для її успіху вирішальне значення має те, як радянські і партійні організації на місцях мобілізують трудове селянство для впорядкування шляхів та мостів.
	Торік цій справі в більшості районів не приділяли належного значення. Наслідком цього в області залишилось невиконаних робіт на 4,5 міліона карбованців.
	Цього року становище теж не краще. В першому кварталі завдання трудовоі участі населення в новому будівництві виконане лише на 14 процентів. У багатьох районах шляхи залишаються дуже занедбаними. Неможливо, наприклад, провадити перевезення між Яблуновим і Хоростковим в Копичинському районі, між Дедеркалами і Новоставом. Зовсім не працювало в цьому році на шляхах населення в Коропецькому, Чортківському і в Золотниківському районах. Лише на 3-12 процентів виконали плани шляхових робіт В.-Борківський, Лановецький, Вишнівецькай, Пробіжнянський, Почаївський і Теребовлянський райони. Протягом місячника шляхового будівництва, що розпочинається 25 травня, ми повинні подолати це відставання. Перед нами стоїть завдання- відремонтувати капітально шляхів з твердим покриттям i 115 кілометрів пройти середнім ремонтом. Капітально відремонтувати треба також 500 кілометрів грунтових доріг і 752 погонних метри мостів. Передбачається прокласти 7 кілометрів нового шосейного шляху.
	Місячник має велике значення. Він провадиться в час найменшої напруги в польових роботах з тим, щоб до жнив привести шляхи в належинй стан. Передбачається, що в місячнику візьмуть участь не менше 40 тисяч робітників і 10 тисяч підвід.
	Не гаючи часу, слід залучити до активної участі у відбудові і ремонті шляхів якнайбільше населення. Треба докласти всіх сил, щоб привести шляхи в зразковий порядок.
