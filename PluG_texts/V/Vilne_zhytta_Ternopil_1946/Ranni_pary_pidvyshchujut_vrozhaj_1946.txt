Ранні пари підвищують врожай
Радянський Уряд і Центральний Комітет ВКП(б) у постанові про план розвитку сільського господарства зобов'язали Міністерство справ, 
Міністерство технічних культур, місцеві партійні, радянські і земельні органи забезпечити безумовне виконання всіма колгоспами, МТС, 
радгоспами в установлені строки і високоякісно державних планів оранки та обробітку парів. Ранні пари і правильний обробіток їх протягом 
літа - найсильніший засіб боротьби з бур'янами. На практиці доведено, що ранній пар підвищує врожайність озимих на кілька центнерів з 
гектара. Успішне проведення сівби основних ярих культур у нашій області дало можливість колгоспам, МТС, радгоспам і одноосібним господарствам 
переключити значну частину машин, інвентаря і живого тягла на підняття парів. Але, на жаль, ця можливість по-справжньому не використана 
ні в одному районі. На 5 травня в області виорано на пар лише 431 гектар. Земельні відділи і їх спеціалісти не роз'яснили трудовому 
селянству необхідності підняття раннього пару. У Бучачському районі орати на пар почали ще в другій половині квітня. Але оранка проходить 
дуже повільно. До 5 травня тут устигли підняти лише 89 гектарів пару. Площі, залишені в нашій області під чисті пари, дуже забур'янені. 
Тому то своєчасна і доброякісна оранка та старанний обробіток парів протягом усього літа є необхідною умовою в боротьбі за підвищення 
врожайності. Завдання полягає в тому, щоб не пізніше, як до 25 травня повністю виконати план підняття парів і цим забезпечити підвищення 
врожаю озимих у 1947 році.