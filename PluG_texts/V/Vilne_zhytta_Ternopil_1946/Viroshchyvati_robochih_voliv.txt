Вирощувати робочих волів
	З метою найшвидшого відродження живого тягла Раднарком УРСР і ЦК КП(б)У в травні 1944 року рекомендували колгоспам поставити протягом 1944 - 1946 рр. певний мінімум молодих бичків, у відповідності з земельною площею, для вирощування на робочі воли. Цю роботу ми повинні проводити з усією енергією з таким розрахунком, щоб у 1948 році в цілому по Україні довести чисельність робочих волів і коней, разом узятих, приблизно, до довоєнної кількості робочого тягла в колгоспах.
	До кінця 1945 року кількість робочих волів повинна була досягти 247 тис. голів. крім того, повинно було бути поставлено 900 тисяч бичків на вирощування волів. 
	За попередніми даними, на 1 січня 1946 року в колгоспах є робочих волів 249 тис. голів і, крім того, за розрахунками Наркомзему УРСР, є бичків усіх віків, приблизно, 800 тисяч голів. Таким чином, є всього робочих волів і молодих бичків понад 1 міліон голів або 73 проц. до мінімуму 1945 року. Мінімум 1944 року був виконаний на 97 проц. 
	Слід відзначити, що в ряді областей УРСР добились значних результатів у вирощування робочих волів. В колгоспах Ворошиловградської області наприкінці 1940 року було 38 тисяч робочих волів. На 1 січня 1946 року в цій області вже було 30 тисяч робочих волів або 30 волів у середньому на колгосп. Крім того, вирощується ще понад 40 тисяч бичків, що становить 118 проц. до мінімуму 1945 року. В колгоспах Полтавської області наприкінці 1940 року було 66 тисяч робочих волів. На 1 січня 1946 року вже є 45 тисяч робочих волів або 18 волів на 1 колгосп. Крім того, вирощується 80 тисяч бичків, що становить 93 проц. до мінімуму 1945 року. 
	В ряді областей, районів і колгоспів багато бичків з числа вирощуваних на воли здають в рахунок виконання обов'язкових поставок м'яса, а також забивають для громадського харчування і інших потриб. За підрахунками Наркомзему УРСР, таких бичків витрачено в 1945 році понад 100 тисяч голів.
	Цей факт свідчить про те, що партійні, радянські і земельні органи ряду областей погано здійснюють намічені заходи до відродження живого тягла, не стежать за тим, щоб не допускати з боку недбайливих голів колгоспів втрачання молодих бичків, поставлених для вирощування на воли. Особливо незадовільно виконується мінімум і допущено велике витрачання бичків в Одеській області. Тут установлений на 1945 рік мінімум вирощування бичків виконаний тільки на 56 проц., між тим за рік було забито 9.000 голів молодих бичків, поставлених для вирощування на воли в 1944 році. 
	Багато колгоспів не приділяють також належної уваги відгодівлі великої рогатої худоби і овець. Колгоспи здали державі більше половини худоби в стані нижче середньої вгодованості. Коли б колгоспи краще відгодовували худобу, яка поставляється на убій, то це тільки в 1945 році дало б можливість зберегти не менше 20 тисяч голів великої рогатої худоби.
	До війни колгоспи України виконували свої зобов'язання по м'ясопоставках на 70 проц. м'ясом свиней, в 1945 році питома вага свинини в м'ясоздачі становить тільки 7 проц. У 1945 році за 11 місяців здано державі 23 тис. голів свиней. Тобто менше, ніж по одній свині на колгосп. Таким чином, замість здачі в рахунок м'ясопоставок свиней, більшість колгоспів виконує свої зовов'язання тільки великою рогатою худобою і, в першу чергу, бичками. Тим часом, для одержання відгодованої свині вагою 80 кілограмів не потрібно багато концентрованих кормів, бо при правильній організації годівлі свиней можна використати у великих кількостях картплю, буряки, інші соковиті корми, а також люцерну і клевер у свіжому і сушеному вигляді.
	Для максимального збереження великої рогатої худоби і вирощування робочих волів необхідно оберігати бички від забою. Тут необхідний державний, господарський підхід до справи. Кожному колгоспові, враховуючи розмір і строки м'ясопоставок, необхідно своєчасно готувати до здавання велику рогату худобу, непридатну для вирощування, готувати шляхом організації нагулу в літній період і відгодівлі худоби в умовах стійлового тримання на жомі, барді та інших відходах харчової промисловості. Крім того, треба широко організувати вирощування і відгодівлю свиней та створити для цього кормову базу, шляхом збільшення посівів картоплі, кормових і цукрових буряків, а на півдні - баштанних культур.
	У 1946 році кожний колгосп, безумовно, спроможний відгодувати на кожні 10 га землі по 2 голови свиней для здачі державі. Для колгоспу з площею в 1000 га це становить 20 голів. Завдання це - невелике і нескладне. Необхідно тільки, щоб кожний колгосп виявив певну наполегливість і необхідне дбання. У той же час це дозволить зберегти багато молодняку великої рогатої худоби для вирощування на робочі воли.
	Якщо ми успішно виконаємо мінімум по вирощуванню робочих волів, то немало колгоспів матиме можливість, починаючи з 1947 року, - а більшіст колгоспів, починаючи з 1948 року, - не використовувати на польових роботах корів.
	Чим скоріше буде поповнене живе тягло, - а до цього веде виконання мінімуму по вирощуванню робочих волів, - тим скоріше звільняться колгоспи від необхідності працювати на коровах, тим краще колгоспи справлятимуться з обробітком полів і тим скоріше вони одержуватимуть високі урожаї зернових і технічних культур, тим багатшою буде країна, тим вищою буде оплата колгоспного трудодня. 
	Товариші, я говорив про воли. Але це аж ніяк не означає, що не треба організувати хорошого догляду і тримання наявних коней та вирощування кінського молодняку. Нам дуже потрібний і добрий кінь. Колгоспи повинні мати добрих коней для роботи і для поїздок як голови колгоспу, так і колгоспників. Не можна далі миритися з таким становищем, яке існує в деяких колгоспах, коли відсутність правильного тримання коней хочуть замінити батогом. (Сміх).
	Значна частина колгоспів УРСР ще погано займається вирощуванням кінського поголів'я, план вирощування лошат в 1945 році виконаний тільки на 58 проц.
	Колгоспи Сталінської і Ворошиловградської областей перевиконали державний план по загальному поголів'ю коней і по вирощуванню лошат. Зовсім незадовільно виконують план розвитку конярства Вінницька область, яка виконала план загального поголів'я на 78 проц., і Кам'янець-Подільська область - на 84 проц.
	Колгоспи УРСР за 1945 рік одержали на кожні 100 конематок тільки по 20 лошат. Це - неприпустимо мало.
	В 1945 році в колгоспах УРСР був допущений значний падіж коней. Найбільш високий процент падежу коней був у колгоспах Вінницької, Одеської, Кам'янець-Подільської і Чернігівської областей. Не можна миритися з цим, товариші. Відхід коней у більшості випадків відбувається через поганий догляд за ними. В ряді колгоспів на конях працюють до повного їх виснаження. 
	Які ж наші нейближчі завдання в галузі конярства? Необхідно озабезпечити максимальне відтворення коней від наявного маточного поголів'я. Колгоспи повинні одержувати лоша від кожної конематки, придатної до розплоду. Конематки треба виділяти в окремі групи, відокремлювати від робочих коней, ставити їх в кращі приміщення, виділяти кращі корми. Треба забезпечити належний догляд за маточним поголів'ям. Треба в найкоротший строк добитися припинення падежу коней. Для цього необхідно поліпшити догляд і утримання коней, ліквідувати знеосібну в догляді та у використанні робочих коней, закріпити для догляду за кіньми постійних конюхів. 
	Необхідно тепер приділити особливу увагу підготовці живого тягла до весняно-польових робіт.
	Товариші! Я б хотів дещо сказати тут і про вози. У нас ще в дуже незначній кількості випускаються вози. До війни місцева і кооперативна промисловість України виготовляла понад 60 тисяч возів на рік. Тепер випуск возів не перевищує 50 проц. довоєнної кількості. Якщо в перші роки після визволення території України цей стан можна було, до деякої міри, пояснити організаційним періодом у роботі місцевої промисловості, то тепер уже настав час, коли ми маємо право пред'явити великі вимоги до нашої місцевої промисловості. Вона повинна забезпечити сільське господарство необхідними виробами і, в першу чергу, возами.
	Ми зараз ставимо питання про те, що настав час виробляти хороші тачанки, дрожки на Шарикопідшипниках. Адже тепер багато колгоспників їздить на возах, у яких ледве тримаються колеса, і як на таких возах люди держаться, хто його знає. (В залі сміх, пожвавлення). У нас деякі міркують так: ну, що таке бричка, бричку може і сам колгоспник зробити. Колгоспи, не маючи необхідного устаткування, не маючи досвідчених майстрів, тільки самими сокирами виготовляють брички і в результаті виходить не то бричка, не то сарай. (Сміх у залі). Треба з цим покінчити. Необхідно робити хороші вози для перевезення вантажів, випускати хороші роз'їзні тачанки. Все це ми можемо зробити і повинні зробити швидко.
	Народногосподарським планом 1946 року передбачається дальше збільшення випуску возів, втулок, осей, колісної мазі, упряжі.
	Підприємства місцевої промисловості і промислової кооперації випускають все ще недостатній асортимент сільськогосподарських виробів і в дуже невеликій кількості. Досі в місцевій промисловості не налагоджено випуску садово-городнього і бджільницького інвентаря, який до війни випускався в досить великій кількості. Не налагоджене виробництво молочного інвентаря. Дуже мало виробляється дрібного сільськогосподарського інвентаря - вил, грабель, сапок, а також підков, ухналів та ін.
	Працівники місцевої промисловості і промислової кооперації повинні мобілізувати всі сили, щоб швидко розширити виробництво, краще обслужити безперервно зростаючі потреби колгоспів і колгоспників. 