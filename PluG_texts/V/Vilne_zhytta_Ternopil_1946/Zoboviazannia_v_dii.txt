Зобов’язання в дії
Паровозники Тернополя з честю виконують соціалістичні зобов’язання, взяті у відповідь на звернення колективу Томської залізниці.
Умовою успіху багатьох паровозних бригад в їзді по графіку є соціалістичні договори на одне поїздку, які складають вони з диспетчерами, їх зв’язок між собою.
Днями машиністові т. Кальянову було доручено вести вугільний маршрутний поїзд. Швидке просування цього маршруту вирішувало виконання графіку по цілій групі поїздів. Я запропонував т. Кальянову змагатися на проведення поїзда по дільниці за 1 годину 40 хвилин. Прийнявши виклик, бригада Кальянова навіть цей ущільнений договором час скоротила на 20 хвилин. Це дало змогу різко збільшити процент просування поїздів по зимовому графіку. На цьому рейсі Кальянов домігся рекордної технічної швидкості — 40, 7 кілометра на годину.
Систематично здійснюючи такі рейси, бригада т. Кальянова значно збільшила середньодобовий перебіг і скоротила час обігу свого локомотива. Цього вона досягає в значній мірі за рахунок майстерного опалювання паровоза, що гарантує локомотивові успішні зворотні рейси без чистки топки в пункті обертання. Після відзначеного нами рейсу т. Кальянов повів у зворотний шлях вугільний кільцевий маршрут без чистки топки, провів його з тією ж технічною швидкістю і збільшив комерційну швидкість (перебіг поїзда за годину з урахуванням стоянок) на 3,1 кілометра.
Скорочення розриву між технічною і комерційною швидкостями — важливе економічне завдання залізниць. З честю бореться за виконання цього завдання машиніст т. Силин. Днями він досяг значного успіху. Вугільну кільцівку його бригада провела з технічною швидкістю 40,7 кілометра, прибула на станцію призначення на 45 хвилин раніше строку графіка і досягла комерційної швидкості рівної технічній.
З честю виконують свої зобов’язання і бригади машиністів т. т. Пономаренка, Сагіна та інших. Тов. Сагін майстерними рейсами довів, що в умовах тяжкого профілю колії на нашому відділку можна водити поїзди без паровозів-штовхачів у зимових умовах. Днями він провів вугільний поїзд без штовхача раніше строку на 25 хвилин, при чому, поїзд цей мав вагу більшу за встановлену нормою. Машиніст т. Пономаренко водить вугільні поїзди з нагоном в 15-20 хвилин систематично. 
Це передовики подолання зимових труднощів. Їх приклад наслідує більшість паровозних бригад, одержуючи дружню підтримку в руховиків-диспетчерів.
