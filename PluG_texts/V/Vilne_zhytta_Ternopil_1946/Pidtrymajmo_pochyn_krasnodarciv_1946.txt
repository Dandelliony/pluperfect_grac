Підтримаймо почин краснодарців
Окрилюючі перспективи розкриває п'ятирічний план перед працівниками сільського господарства нашої Батьківщини. Треба «повністю відновити і забезпечити дальший розвиток землеробства і тваринництва в районах, які зазнавали німецької окупації, перевищивши довоєнний рівень виробництва в цілому по СРСР», - записано в Законі про п'ятирічний план відбудови й розвитку народного господарства СРСР на 1946-1950р.р. План надає широке поле діяльності, розмах ініціативі кожному сільськогосподарському працівникові, на якому б посту він не стояв. Передбачається в 1950 році довести виробництво зерна в країні до 127 міліонів тонн. 3 цією метою необхідно значно розширити посівні площі, добитися врожайності в середньому по 12 центнерів зернових з гектара, підвищити культуру землеробства, піднести рівень механізації всіх процесів сільськогосподарських робіт. Є до чого прикласти свої знання, досвід, енергію радгоспів, МТС, агрономам і всім іншим працівникам, зайнятим у сільському господарстві. П'ятирічний план послужив могутнім джерелом піднесення патріотизму радянських людей. По всій країні прокотилася бурхлива хвиля соціалістичного змагання металургів, будівельників, шахтарів, робітників легкої промисловості. Вслід за робітничим класом вступає в соціалістичний наступ за перевиковання плану нової сталінської п'ятирічки трудове селянство. Колгоспники і колгоспниці, трактористи і комбайнери сільськогосподарської артілі «Комсомолець», Павловського району, Краснодарського краю, звернулися з листом до всіх працівників сільського господарства, в якому закликають організувати Всесоюзне соціалістичне змагання працівників сільського господарства за виконання і перевиконання п'ятирічного плану виробництва зерна. Вступаючи першими в змагання, краснодарці зобов'язуються перевищити в 1946 році довоеєну посівну площу; підняти врожайність зернових і зернобобових на всій площі колгоспу в 1946 році до 18 центнерів і в 1950 році - до 25 центнерів з кожного гектара; довести валовий збір зерна 1946 році до 36.000 центнерів; щороку достроково виконувати зернопоставки державі, здаючи на елеватор високоякісне зерно, повністю вносити натуроплату за роботи МТС та своєчасно виконувати інші зобов'язання перед державою; щороку забезпечувати своє громадське господарство власним сортовим насінням в розмірі повної потреби, створювати фуражний та інші громадські фонди, передбачені статутом, і видати на кожний трудодень в 1946 році 4 кілограми, а в 1950 році - 10,5 кілограмів зерна, не рахуючи інших продуктів і грошей. Всі ці зобов'язання колгоспників підкріплені точними, перевіреними господарськими розрахунками. Колгосп "Комсомолець» склав п'ятирічний план розвитку свого громадського господарства, який допоміг колгоспникам краще зрозуміти свої завдання в новій п'ятирічці. lніціатори Всесоюзного соціалістичного змагання намітили в своєму плані - підвищити культуру землеробства, повністю освоїти правильні сівозміни з посівами трав і парами, перейти до суцільних сортових посівів, рішуче поліпшити якість обробітку грунту і широко вживати місцеві добрива. Велику увагу в плані вони приділили також будівництву стаєнь, польових ставів, електростанції, житлових будинків. Великий почин зробили колгоспники артілі «Комсомолець». Він дружно підхоплюється міліонами трудівників радянського села. В колгоспах, земельних громадах, у тракторних бригадах і за верстатами майстерень МТС і радгоспів нашої області, як і в усій країні, обговорюється лист краснодарців. Трактористка-стахановка Скала-Подільської МТС Ганна Cапелюк включилася в похід за перевиконання п'ятирічних накреслень. При річній нормі виробітку 150 гектарів вона зобов'язалася виробити своїм трактором 250 reктарів. Підвищені зобов'язання взяли на себе колгоспники сільськогосподарської артілі "Червона зірка", Велико-Глибочокського району. Вони дали слово перед лицем Батьківщини домогтися в цьому році врожаю пшениці не менше 10 центнерів з гектара, жита - 11, ячменю - 13. вівса - 11, проса - 17, цукрових буряків - 200, картоплі -125, капусти - 60 центнерів. Вони вирішили добитися вартості колгоспного трудодня не нижче 6 кілограмів хліба. Для виконання своїх зобов'язань їм треба тепер старанно доглядати посіви, своєчасно і без втрат зібрати й змолотити врожай. Партійні організації повинні очолити патріотичний рух трудового селянства. Треба, щоб лист ініціаторів Всесоюзного соціалістичного змагання став відомим кожному працівникові сільського господарства нашої області. Необхідно організувати обговорення цього листа на зборах у всіх колгоспах, радгоспах, МТС, земельних громадах, допомогти колективам виробити зобов'язання, які були б підкріплені перевіреними господарськими розрахунками. Кожному колгоспу треба допомогти скласти свій п'ятирічний план розвитку громадського господарства. Першим завданням Всесоюзного соціалістичного змагання, що зараз розгортається, є добра підготовка і успішне проведення збирання врожаю цього року, дострокове виконання хлібоздачі, а також підготовка високого врожаю наступного року. Саме на це і слід націлювати працівників сільського господарства при обговоренні заклику краснодарців. Працівники сільського господарства Тернопільщини, включаючись в могутній похід міліонів трудящих за виконання і перевиконання п'ятирічного плану виробництва зерна, займуть почесне місце в цій боротьбі.