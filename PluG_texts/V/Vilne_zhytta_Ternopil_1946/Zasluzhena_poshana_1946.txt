Заслужена пошана
- Бігме, правду кажу, - дивна якась влада тут. Не встигла я приїхати в село, як уже допити мені різні. Якась земгромада спокою не дає: 
чи виорю, чи засію землю? Буцім то я не господарювала ніколи. Моя земля, що схочу, те й зроблю, і нікому до цього діла немає. I відчепіться 
від мене хоч ви, - вичитувала в своїй господі сільську вчительку Валентину Назарівну Ганна Фесяк.- Що вам до того, чи письменна я, чи 
ні? Може ще в школу запишете? - іронічно кинула вона вчительці. - Он дитина - дівка вже майже, і то неписьменна, а про мене й мови нема. 
Не до науки було нам, коли зростали. - I господиня перейшла вже лагідну розмову. - Донечку дуже хотілося б вивчити грамоти. По собі 
знаю, неписьменний, як сліпий... — То як же, господине, помиримось, чи що? Я вас грамоти навчу, — весело перебила Валентина Назарівна. 
- В нас є такий закон, yci письменні були. Ви ж самі говорите, що неписьменний все одно, що сліпий. - Hi вже, товаришко, коли ваша ласка, 
вчіть Катрусю, а для мене пізно вже, - з сумом відказала Ганна Фесяк. На тому розмова й скінчилась. Вчителька пішла в інші хати робити 
перепис неписьменних і малописьменних селян-переселенців, що недавно прибули в Плебанівку з Польщі, а Ганна Фесяк ще довго думала, 
обмірковувала все, що довелося почути за кілька днів про нову для неї радянську владу. «Не повірю, - думала вона, - щоб безкоштовно 
вчити взялася ця вчителька». Другого вечора до господи завітала Валентина Назарівна вже з букварем, зошитами, олівцями... Довгими 
зимовими вечорами за маленьким столом, схилившись над книжками, сиділи учителька Валентина Кудрявцева і дочка господині - Катруся. Наука 
посувалась успішно. Катруся навчилась читати й писати, вираховувала такі, здавалося матері, складні задачі, що збагнути не можна. I вона, 
Ганна Фесяк, поступово почала цікавитись книжкою. Та не видавзла цього перед вчителькою і дочкою. Залишившись одна, вона довго розглядала 
літери. Здавалося їй, що тим заковиристим карлючкам і ліку немає. «Як же воно в них розбираються люди? То-то мудра штука». Але Катруся 
підстерегла цікавість матері і розповіла вчительці. Валентина Назарівна того ж вечора, мов ненароком, сказала господині: - Зовсім не 
хитра птука. Потрібне лише бажання. І Валентина Назарівна, давши завдання Катрусі, почала наполегливо роз'ясняти мудрість читання. 
Минуло п'ять місяців. Ганна Фасяк тепер вільно читає і пише, а Катруся склала іспит за 4 класи початкової школи. Вчителька Валентина 
Назарівна з своїми двома колегами навчила грамоті 31 неписьменного і малописьменного, які перед новим роком переселились з Польщі. Всі 
вони вдячні своїм учителям. На своїй Батьківщині переселенка Ганна Фесяк одержала від радянської влади не тільки дарову землю. Громада 
допомогла її виорати, засіяти. Ганні безкоштовно допомогли ліквідувати свою неписьменність, і тому тепер вона вже не говорить: «дивна 
якась тут влада», а з задоволенням заявляє: - Радянська влада - це наша рідна влада.