Газета в підготовці до виборів
Новими виробничими досягненнями зустрічають трудящі нашої країни день виборів у Верховну Раду СРСР. Радянські люди самовіддано працюють в містах і селах. Вміння поєднати висвітлення в ході підготовки до виборів політичного і трудового піднесення має важлива якість в роботі нашої більшовицької преси. З цим завданням непогано справляється Збаражська райгазета «Червона зірка» (редактор тов. Криворог).
Висвітлюючи систематично на своїх сторінках розгортання масово-агітаційної роботи в зв’язку з підготовкою до виборів, газета в той же час оперативно реагує на виробниче життя в районі.
В районі все ширше розгортається соціалістичне змагання на честь виборів у Верховну Раду СРСР. Колектив працівників районної контори зв’язку, прагнучи краще налагодити зв’язок сільрад з районним центром, за останній час телефонізував Критімецьку, Грицівецьку, Максимівську та Чернилівську сільські Ради. До дня виборів зв’язківці зобов’язалися телефонізувати ще 11 сіл. Про це розповідає газета в номері за 31 грудня в кореспонденції «Телефонізація сільрад».
В цьому ж номері є матеріали і про виробничі перемоги спиртовиків, які виконали річний план на 125 процентів, надруковано кореспонденцію про високі зразки стахановської праці робітників миловарного цеху Збаражського райпромкомбінату.
«На честь виборів у Верховну Раду СРСР широко розгорнулось соціалістичне змагання. Майстер миловарного цеху тов. Гаврилюк з місяця в місяць виконує виробничі завдання на 200 процентів. Для потреб трудящих нашого району вже виготовлено 1214 кілограмів мила», — розповідає газета.
«Селяни села Заруддя, —  пише газета, — зобов’язалися до дня виборів у Верховну Раду СРСР повністю підготуватися до весняної сівби. Тут приходить масовий ремонт інвентаря, очищене насіння. Коваль Черняк Теодор до 15 січня вже відремонтував для селян 15 возів, 16 плугів, 17 культиваторів, 10 борін і інше».
Газета «Червона зірка» систематично подає на своїх сторінках досвід роботи агітаторів серед виборців. В номері за 31 грудня в кореспонденції «Учителі-агітатори» розповідається про кращих агітаторів Збаража вчителів т. т. Халаїма, Шиповалова, Шкуренка. Ці агітатори завжди свої бесіди про Сталінську Конституцію і Положення про вибори будуть просто й цікаво.
Про кращу роботу агітаторів на виборчих дільницях сіл Мусурівці і Грицівці розповідає газета в номері за 20 грудня. В селі Мусурівці агітатор директор школи тов. Фарина старанно готується до занять, вивчає з виборцями Сталінську Конституцію, Положення про вибори. Вона проводить дійову агітацію серед виборців, яка піднімає їх на нові трудові подвиги.
Газета «Червона зірка» часто друкує передові статті, присвячені підготовці до виборів: «Відповідальні завдання місцевих Рад у підготовці до виборів», «Глибоко роз’яснити трудящим виборчий закон», а також пропагандистські статті «Виборчий закон соціалістичної держави» та інші.
Працівники редакції зуміли залучити до участі в газеті авторський актив з робітників, селян, інтелігенції. В газету пишуть стахановці підприємств, вчителі, радянський і партійний актив району. Це дає можливість їй висвітлювати на своїх сторінках різноманітні питання, мобілізувати населення на успішну підготовку до виборів у Верховну Раду СРСР.
