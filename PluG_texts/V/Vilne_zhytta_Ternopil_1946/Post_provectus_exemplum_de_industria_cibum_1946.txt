За прикладом передовиків харчової промисловості
	Змагаючись з спиртовиками Копичинської групи, колектив заводів Борщівського групоутворіння домігся перших успіхів у перевиконанні виробничого плану.
	На місяць раніше строку наші заводи закінчили план першого півріччя по всіх видах продукції. Програму випуску спирту-сирцю за цей час ми виконали на 106,8 процента, спирту-ректифікату - на 133 проценти, горілки - на 163,2 процента. При цьому підприємства заощадили 6 процентів палива. Виконано також план підготовки кадрів.
	Працівники заводів обговорили звернення передових підприємств харчової промисловості про організацію Всесоюзного соціалістичного змагання за перевиконання плану нової п'ятирічки. Вони одностайно включаються в змагання і зобов'язались план 1946 року виконати до Дня Сталінської Конституції, знизити собівартість продукції проти плану на один процент, зразково провести ремонт заводів з мінімальною затратою державних коштів і фондованих матеріалів, повністю завезти на підприємства під час ремонту паливо, забезпечити все необхідне для прийняття і збереження сировини нового врожаю, повністю укомплектува штати заводів.
