	Ростити і виховувати кадри робселькорів
 Газети Тернопільщини відіграли значну роль у мобілізації трудящих на відбудову господарства і культури, зруйнованих німецькими загарбниками. Великий вклад внесла наша преса і в успішне проведення виборів до Верховної Ради СРСР. Газети несли слово більшовицької правди до виборців, допомагали їм обмінювались своїми думками, краще ознайомитися з життям і діяльністю кандидатів сталінського блоку комуністів і безпартійних.
 В нашій області зараз крім обласної газети виходять 2 міських і 37 районних газет загальним тиражем 90.000 примірників. Це величезної сили зброя в руках наших партійних організацій.
 Газети покликані в найбільш доступній формі роз'яснювати трудящим мету четвертої сталінської п'ятирічки, шляхи досягнення цієї мети, мобілізувати робітників, селян, інтелігенцію на успішне виконання завдань нової п'ятирічки.
 З великим інтересом читають свою газету "Червоні Бережани" трудящі Бережанського району. Цей інтерес викликається тим, що в газеті читачі знаходять відповіді на питання, які їх хвилюють сьогодні.
 Редакція газети "Червоні Бережани" (редактор тов. Васильченко) знайшла своє почесне місце в боротьбі за відбудову і дальший розвиток господарства і культури району.
 Газета широко пропагує план величних сталінських робіт, розкриває перед читачами широкі перспективи нашого майбутнього, іменем партії Леніна - Сталіна кличе на нові трудові подвиги.
 Виконання плану відродження і дальшого розвитку сільського господарства почалося з підготовки і проведення весняної сівби цього року. Бережанська газета своєчасно звернула на це увагу трудового селянства і систематичним висвітленням питань сівби зробила немалу послугу хліборобам свого району.
 Одною з кращих газет в облісті є також Збаражська газета "Червона зірка", яку редагує тов. Криворог. Увагу читачів вона привертає різноманітнісю тематики, широким вісвітленням багатогранного життя району. Газета пише про необхідність зразкового культурного обслуговування трудящих, про впорядкування міста, показує кращих людей молодого колгоспу, вміщує станні про підготовку кадрів з місцевого населення. Цікавий матеріал подає "Червоної зірка" - "По нашому місту і району".
 З любов'ю і вмінням роблять свої газети редакції в Бучачі (редактор тов. Карпенко), Скалаті (редактор тов. Максимов), Скалі-Подільській (редактор тов. Твердохліб).
 Звичайно, не можна сказати, що ці газети цілком відповідають вимогам, які ставить перед ними більшовицька партія. Є і в них недоліки. І тому добре роблять ті редактори, які не заспокоюються досягнутими успіхами, а невтомно дбають про покращення своїх газет, не зазнаються, а вчаться в інших.
 Згадані нами газети краще від інших справляються з своїми завданнями тому, що кожен їх номер робиться силами робселькорівського активу, що райкоми партії по-справжньому керують своїми органами, підказують редакторам найвашливіші теми, дбають про кадри працівників редакцій і друкарень.
 На жаль, не в усіх районах робиться так. У Вишнівцях, наприклад, райком партії не звертає ніякої уваги на свою газету. Редактор тов. Кліщ замість організації широкого робселькорівського активу тільки те й робить, що передруковує матеріали з центральних газет. Вишнівецька газета виходить нерегулярно. Замість восьми разів виходить по два рази на місяць.
 Несерйозно ставляться до друкованого слова також у Козівському району. Газетою тут райком партії не керує і вона не відповідає тим великим вимогам, які зараз стоять перед нею.
 Сьогодні, в День більшовицької преси, в районах будуть проведені наради читачів і робселькорівського активу районних газет. Хай критика, яка буде на нарадах, і поради читачів допоможуть редакціям зробити всі наші газети могутнім знаряддям партії у боротьбі за виконання плану четвертої сталінської п'ятирічки.
	І. Бобришев.
  Завідуючий сектором преси відділу пропаганди та агітації обкому КП(б)У.