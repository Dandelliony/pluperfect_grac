Проста і сердечна людина
	По всіх підприємствах і установах міста Бучача відбулися мітинги, присвячені пам'яті Михайла Івановича Калініна.
	Робітники МТС, групи спиртоводів, промкомбінату, службовці та інтелігенція міста з глибоким сумом сприйняли звістку про смерть товариша Калініна.
	- Народ сумує, - говорить в своєму виступі контролер райфінвідділу тов. Долінський. - Помер славний син нашої великої Батьківщини, державний діяч ленінсько-сталінського типу, проста і сердечна людина - наш Михайло Іванович. Безмірні заслуги товариша Калініна перед народом перед країною. Він був стійким соратником Леніна і Сталіна на всіх етапах будівництва був першим з перших. Життя Михайла Івановича - це зразок нас усіх. Кращою пам'яткою про вірного сина великого радянського народу буде наша боротьба за дострокове виконання грандіозних планів четвертої сталінської п'ятирічки.
	Всі виступаючі висловюються про товариша Калініна, як про славного сина радянського народу, мудрого провідника ленінсько-сталінської національної політики, який невтомно піклувався про зміцнення і процвітання всіх республік Союзу СРСР.
	Трудящі обіцяють працювати ще краще, виконувати й перевиконувати виробничі плани, змінювати братерську дружбу радянських народів.
