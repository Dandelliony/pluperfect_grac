До жнив відремонтувати всі шляхи
	На протязі місячника шляховик робіт облшляхвідділ повинен ліквідувати двохкілометровий розрив шосе на ділянці, де керує роботами Зімліцький.
	До будівництва сюди залучені Буданіський, Теребовлянський, Гримайлівський та Струсівський райони. Роботи розпочалися 20 травня, але провадяться вкрай незадовільно. Досить сказати, що на місце робіт завезено тільки 1.210 кубічних метрів каменю, при плані 4.570 кубічних метрів. Земляні роботи виконано не більше, як на 15 процентів.
	Кожному районові було визначено план робіт, але вони не виконуються. Так, Струсівський район досі виконав тільки 32 проценти намічених робіт, Теребовлянський - 28 процентів, Гримайлінський - 5 процентів, Буданівський - 4 проценти.
	Головною причиною прориву є нестача робочої сили, в чому винні керівники зазначених районів. Від Гримайлівського району бере участь в будівництві щоденно по 7 чоловік і 5 підвід замість 120 чоловік і 60 підвід.
	Будівельна контора облшляхвідділу, якою керує тов. Зімліцький, дуже погано організувала працю на будівництві. Невистачає інструменту - кирок, молотків, лопат. Для биття каміння тут користуються молотками, які занадто малі, схожі на іграшкові.
