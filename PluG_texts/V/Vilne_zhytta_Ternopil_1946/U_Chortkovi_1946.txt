У Чорткові
Ще напередодні місто зацвіло червоними прапорами, заквітчалося лозунгами, що славлять великий День Перемоги. На вудиці Міцкевича напроти 
міської Ради в ореолі шістнадцяти прапорів братніх республік встановлена велика картина, що зображає Сталіна, який приймає хліб-сіль 
від представників народу України. Український народ від щирого серця виносить подяку вождю за визволення від фашистського рабства. 
Багато людей, що йдуть на урочисте засідання, зупиняються біля картини. Рядом підноситься обеліск-пам'ятник загиблим воїнам - героям 
боїв за визволення міста Чортків. Дбайливі жіночі руки заквітчали обеліск живими квітами, надписом: « Вічна слава героям, що полягли в 
боях за свободу і незалежність нашої Батьківщини!». Трохи вище по вулиці розміщено чудові діаграми, що наочно показують розвиток народного 
господарства нашої любимої радянської Батьківщини в четвертій сталінській п'ятирічці. Вечером місто заливається яскравим електричним 
світлом. Гримить музика, лунають пісні. Трудящі славлять цей великий радісний день, що повернув їх до мирної творчої праці. Десь 9 
травня жителі міста зустрічають на мітингах по підприємствах і установах. Над Чортковом пройшов теплий травневий дощ, як подарунок 
природи, як здійснення бажання хлібороба. Кожен радіє і святу, і золотим краплям, які освіжають буйну зелень садів і родючих полів. Всі 
радіють, бо знають, що нинішня весна принесе нові перемоги, небувалі врожаї. Якась нова, незнана сила ввійшла в наше життя за рік мирної 
праці, сповнила його теплом і сонцем. В День Перемоги відбулися масові гуляння жителів міста на вулицях, у зелених скверах, на березі 
ріки Серет, на стадіоні. Афіші закликали всіх у театр, де ставилася п'єса "Під каштанами Праги", в кіно - подивитися кікофільм «Небесний 
тихохід». Скрізь людно, скрізь чути пісню, лунає веселий сміх щасливої молоді. До пізньої ночі не стихав бурхливий радісний гомін міста. 
Кожен якнайбільше хоче зібрати чудових святкових вражінь, щоб потім ще з більшим запалом взятися до праці.