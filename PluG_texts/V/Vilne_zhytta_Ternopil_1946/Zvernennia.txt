	ЗВЕРНЕННЯ передвиборної окружної нарадипредставників трудящих Бережанської виборчої округи 
	До всіх виборців Бережанської виборчої округи по виборах до Ради Союзу Верховної Ради СРСР
 Дорогі наші брати і сестри!
 Радісні, щасливі, незабутні дні переживають народи країни Рад. Вся наша неосяжна Радянська Батьківщина готується до виборів у вищий орган державної влади - Верховну Раду СРСР. В день виборів, 10 лютого, радянський народ, на основі найдемократичнішого в світі виборчого закону, з гордістю і честю проголосує за кращих своїх синів і дочок, дасть їм наказ невтомно працювати на благо нашої любимої Батьківщини, дбати про її дальше зміцнення і процвітання.
 Вибори до Верховної Ради СРСР у цьому році будуть проходити в умовах мирного розвитку нашої Батьківщини, в умовах, коли радянський народ під керівництвом любимого товариша Сталіна переможно завершив велику Вітчизняну війну, розгромивши гітлерівську Німеччину та імпералістичну Японію. Перед більшовицькою партією, Радянським Урядом і всім народом стоїть тепер завдання - відбудувати зруйноване війною народне господарство, ще більше зміцнити військово-економічну могутність нашої держави, забезпечити неухильне піднесення матеріального добробуту і культурного рівня народу.
 Український народ, разом з усіма народами Великого Радянського Союзу йде до виборів у Верховну Раду Союзу РСР, як ніколи згуртований навколо мудрої партії Леніна-Сталіна і Радянського Уряду, навколо великого вождя народів СРСР, друга і вчителя українського народу, нашого рідного і любимого Сталіна, в умовах возз'єднання всіх українських земель в єдиній українській радянській державі, досягнутого завдяки братньої допомоги великого російського народу і мудрої ленінсько-сталінської зовнішньої політики.
 Тепер, віднині і навіки, український народ возз'єднався в Українській Радянській Соціалістичній Державі, прийнявши в свою дружню сім'ю вільних громадян Радянського Союзу своїх закарпатських братів, які разом з нами 10 лютого 1946 року, як рівні серед рівних, братимуть участь у виборах до Верховної Ради Союзу РСР.
 Вдруге в своєму житті трудящі західних областей України вільно обиратимуть своїх представників до Верховної Ради Союзу РСР. це велике право, золотими літерами записано у Сталінській Конституції і в рарянському виборчому законі, дала нам наша рідна Радянська влада, наш рідний батько, товариш Сталін.
 На наші найдемократичніші в світі права, на нашу честь, свободу і незалежність був зазіхнув найлютіший ворог людства - кривавий німецький фашизм. Ми ніколи не забудемо тих страхітливих знущань, які чинили над наши гітлерівські душогуби та їх наймити - українсько-німецькі націоналісти. Багато з тих, хто мав щастя обирати депутатів до народного парламенту в березні 1940 року, не прийдуть з нами до виборчих скриньок 10 лютого 1946 року. Їх передчасно внесли в могилу прокляті гітлерівські людожери та їх криваві агенти українсько-німецькі націоналісти.
 Дорогі товариші! Ми живемо тепер вільно та щасливо. Це життя забезпечила нам доблесна Червона Армія і мудрий полководець великий Сталін, які визволили нас від тяжкого гітлерівського гніту. Ми маємо тепер вільне, радісне життя, дякуючи тому, що Радянська Україна є складовою і невід'ємною частиною Союзу Радянських Соціалістичних Республік, тому, що нами керує мудра партія Леніна-Сталіна, геніальний вождь народів Радянського Союзу - наш любимий вчитель і друг товариш Сталін. В ці радісні дні ми шлемо слова палкої подяки великому російському народові і рідному батькові Сталіну за врятування нас від німецько-фашистського поневолення.
 На своїх передвиборчих зборах трудящі Тернопільщини, як і весь радянський народ, висунули першим своїм кандидатом у депутати Верховної Ради СРСР великого вождя народів - батька і вчитиля Йосифа Віссаріоновича Сталіна, а також його найближчих соратників, вірних синів радянського народу - товаришів Вячеслава Михайловича Молотова, Михайла Івановича Калініна, Микиту Сергійовича Хрущова та інших керівників більшовицької партії та уряду.
 В цьому полягає палка любов радянського народу до свого вождя - великого Сталіна, до його вірних соратників, до партії більшовиків і радянського уряду.
 Наша країна перемогла своїх ворогів - гітлерівську Німеччину та імпералістичну Японію і досягли вже великих успіхів у відбудові і дальшому піднесенню народного господарства завдяки правильному керівництву більшовицької партії і великого Сталіна. Ось чому ми будемо голосувати за партію Леніна-Сталіна, за блок комуністів і безпартійних.
	Дорогі товариші!
 Трудящі Бережанської виборчої округи висунули першим своїм кандидатом у депутати Ради Союзу Верховної Ради СРСР творця нашої Перемоги - великого Сталіна і його вірних соратників В. М. Молотова, М. І. Калініна, К. Є. Ворошилова, Л. М. Кагановича, А. А. Андреєва, М. С. Хрущова, а також Маршала Радянського Союзу Г. К. Жукова, Голову Президії Верховної Ради УРСР М. С. Гречуху та кандидатом у депутати Ради Національностей М. Я. Ткачука голову Микулинської районної Ради депутатів трудящих.
 Сьогодні, зібравшись на окружну передвиборчу нараду, ми з почуттям безмежної радості підтримаємо одностайні рішення передвиборних зборів трудящих про висунення Йосифа Віссаріоновича Сталіна, Вячеслава Михайловича Молотова, Михайла Івановича Калініна, Климентія Єфремовича Ворошилова, Лазаря Мойсейовича Кагановича, Андрія Андрійовича Андреєва, Микиту Сергійовича Хрущова, Георгія Констянтиновича Жукова, Михайла Сергійовича Гречуху кандидатами в депутати Ради Союзу і Марка Яковлевича Ткачука - кандидатом у депутати Ради Національностей Верховної Ради СРСР. Ми впевнені, що вони з честю виправдають наше довір'я, невтомно боротимуться за справу трудового народу, за справу партії Леніна-Сталіна.
	Товариші виборці!
 Передвиборна окружна нарада представників трудящих Бережанської виборчої округи закликає Вас, в історичний день виборів до Верховної Ради СРСР - 10 лютого 1946 року, всім, як один, прийти до виборчих скриньок одностайно з честю і гордістю проголосувати за вірних синів радянського народу, безмежно відданих великій справі партії Леніна-Сталіна, за кандидатів сталінського блоку комуністів і безпартійних.
 Хай живе непереможний радянський народ!
 Хай живе Радянський Уряд!
 Хай живе славна більшовицька партія - партія Леніна-Сталіна!
 Слава нашому великому вождеві, любимому бітькові і вчителеві - рідному товаришеві Сталіну!