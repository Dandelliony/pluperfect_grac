У ланці Люби Терлецької
	За широким колгоспним ставом зеленим килимом розкинулась озимина. Поруч з нею густо вкрили поле цукрові буряки плантації, на якій працює ланка Люби Терлецької.
	В цій ланці сім колгоспниць. Всі дружні, працьовиті. Всі вони сповнені однією метою - виростити понад 300 центнер буряків з гектара.
	Боротьбу за високий урожай ланка почала ще восени минулого року. Тоді було зроблено глибоку зяблеву оранку трактором.
	Зимою члени ланки Ганна і Ядвіга Мервяк, Ганна і Текля Гринів, Ганна Нагайська, Руська Шиманська та Марія Зарубайко вивозили гній на свою ділянку, збирали курячий послід. А навесні добрива були внесені в грунт, плантацію закультивували. Сівба буряків була проведена швидко, в строк, указаний агрономом.
	Після травневих свят на плантації з'явилися дружні сходи. Щоб зберегти вологу в грунті, ланка за два дні зробила шаровку буряків. Змагаючись між собою, колгоспниці Ганна Гринів, Ядвіга Мервяк та Марія Зарубайко виконували денні завдання на 130-150 процентів.
	Ланкова Люба Терлецька - добрий організатор. Свої організаторські здібності вона вдало поєднує з масово-агітаційною роботою. Як тільки листоноша приносить з Бучача свіжі газети, тов. Терлецька читає їх колгоспницям. Вона розповідає їм, як працюють ланки високого врожаю цукрових буряків у колгоспах східних областях. З членами своєї ланки тов. Терлецька зараз вивчає Закон про новий п'ятирічний план. Вивчаючи план четвертої сталінсьої п'ятирічки, колгоспниці день-у-день посилюють боротьбу за одержання високого врожаю цукрових буряків.
