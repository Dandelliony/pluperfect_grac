Молодь Тернопільського вузла готується до виборів
Молодь Тернопільського залізничного вузла з великим політичним і виробничим піднесенням готується до виборів у Верховну Раду СРСР. Комсомольські організації подають активну допомогу партійній організації вузла у виробничій кампанії. Комсомольці й позаспілкова молодь беруть активну участь у соціалістичному змагання, що розгорнулося на честь виборів.
Агітаторами працюють політично підготовлені молоді залізничники. Вони проводять бесіди в гуртках підприємств, на виборчій дільниці, в гуртожитках.
Приклад у здійсненні рішення XIV пленуму ЦК ВЛКСМ подає комсомольська організація кондукторського резерву. Секретар комсомольської організації т. Робак залучає у гурток молодих робітників і проводить з ними заняття по вивченню Сталінської Конституції та виборчого закону. Заняття проходять жваво, змістовно.
В дистанції зв’язку (секретар комсомольської організації т. Бойко) створено комсомольсько-молодіжну зміну, яка працює з великим ентузіазмом і вже 3 місяці посідає перше місце на Львівській залізниці.
Великою пошаною серед будівельників користуються молоді агітатори т. т. Бублик і Кузнецов. В гуртожитках вони завжди бажані гості. Вони розповідають мешканцям гуртожитків про кандидатів у депутати Верховної Ради, про виборчий закон. На заняттях гуртків агітатори т.т. Полякова і Жидкова виявила неписьменних домогосподарок і поруч з вивченням виборчого закону і політичними бесідами організували гурток по ліквідації неписьменності.
Позитивним у роботі наших молодих агітаторів є вміння пов’язувати загально-політичні питання з виробничо-господарськими завданнями. Це сприяє розгортанню трудової ініціативи.
Комсомольсько-молодіжна зміна т. Петляковського в дні підготовки до виборів незмінно посідає першість на відділку, перевиконує вимірники, широко впроваджує швидкість просування поїздів.
На всю залізницю славляться трудовими подвигами учасники передвиборної стахановсько-лунінської вахти бригада комсомольських паровозів старших машиністів т.т. Циганка і Куценка, токар-комсомолець Будзинський, працівники телеграфу Кузнецова, Борисова, Кузіна, молодіжні зміни чергового по паливному складу Ботьківського і електростанції т. Митрошина, зміна вагонників т. Пукая та інші.
До виборів молодь вузла йде згуртованою навколо комсомолу і більшовицької партії. Вона одностайно голосуватиме за кандидатів блоку комуністів і безпартійних.
