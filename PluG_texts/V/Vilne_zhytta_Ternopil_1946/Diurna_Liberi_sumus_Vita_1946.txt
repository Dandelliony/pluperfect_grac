Редакція газети "Вільне життя"
	Обласний комітет КП(б У і облвиконком вітають поздоровляють колектив редакії, робселькорів і читачів газети «Вільне життя» з нагоди виходу її тисячного номера.
	Обком КП(б)У і облвиконком упевнені, що газета "Вільне життя" і далі нестиме в маси слово більшовицької правди. виховуватиме трудящих у дусі дружби народів, безмежної відданості радянській Батьківщині, більшовицькій партії і великому Сталіну.
	Бажаємо співробітникам і робселькорам газети «Вільне життя» успіхів у боротьбі за здійснення грандіозних завдань четвертої сталінської п'ятирічки. Широко роз'яснюйте трудящим завдання п'ятирічного плану відбудови і розвитку народного гсподарства і завдання, які стоять перед нашою областю. Висвітлюйте хід соціалістичного змагання трудящих за виконання п'ятирічного плану, на конкретних прикладах показуйте практичне виконання виробничих завдань, розповсюджуйте досвід передовиків соціалістичного змагання, сміливо критикуйте недоліки в роботі підприємств, які відстають.
	Обком КП(б)У і облвиконком сподіваються, що газета «Вільне життя» з честю справиться з виконанням нових відповідальних завдань, буде бойовим помічником обласної партійної організації в справі мобілізації мас на боротьбу за дальший розквіт нашої любимої радянської Батьківщини.
