Слуга народу
Коли в Косові проходили передвиборні збори, всі 800 селян-виборців зійшлися на тому, щоб висунути своїм кандидатом у депутати Верховної Ради СРСР секретаря обкому партії Івана Даниловича Компанця.
Наш кандидат тов. Компанець заслуговує високої честі бути народним обранцем у радянському парламенті і я з радістю віддам йому свій голос. Мені здається, що теж саме без найменших вагань скаже і кожен виборець Чортківської виборчої округи, який обирав Івана Даниловича депутатом Верховної Ради в березня 1940 року.
Виконуючи волю більшовицької партії і радянської влади, яка є волею всіх трудящих нашої країни, тов. Компанець багато зробив для відбудови сільського господарства Тернопільщини, для поліпшення добробуту трудящих.
Взяти хоча б наше село Косів. Гітлерівські розбійники спалили в ньому 82 селянські хати, школу і амбулаторію. І як тільки Червона Армія вигнала фашистських загарбників з Тернопільщини, ми відразу відчули піклування про нас радянського уряду і нашого депутата, керівника партійної організації області Івана Даниловича Компанця. На відбудову школи село одержало 47 тисяч карбованців державних коштів. Найбільше потерпілим від німецької окупації селянам надана велика допомога будівельним матеріалом і коштами. Селянам відпускаються довготермінові кредити на індивідуальне будівництво. Вже відбудовано в селі школу, амбулаторію і понад 50 селянських будинків. Надано притулок всім тим сім’ям, які ще не мають власних хат.
Наш обранець тов. Компанець піклується і про те, щоб не було серед нас безземельних та малоземельних селян. Я не раз бував на обласних нарадах передовиків сільського господарства і чув, як тов. Компанець давав вказівки районним керівникам та головам сільрад про негайне повернення селянам всієї землі, яка була відібрана від них німцями.
Тов. Компанець безумовно виправдає наше довір’я. Він є вірним слугою свого народу.
