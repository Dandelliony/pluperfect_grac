Діяльно готуються до виборів
До агітпункту дільниці № 5 м. Чорткова щодня приходять десятки виборців. Коло їхніх запитань велике й різноманітне. Один хоче на власні очі пересвідчитися, чи занесено його до списків для таємного голосування, другий хоче дізнатися про права жінок в Англії, третій — познайомитися з біографіями кандидатів в депутати. Ці запити виборців задовольняють чергові по агітпункту.
Агітаційно-масова робота виборчої дільниці не обмежується діяльністю агітпункту. 38 агітаторів несуть більшовицьке слово в маси. До колективу агітаторів входять 11 комуністів, 11 комсомольців і 16 безпартійних. 12 занять провели ці товариші з виборцями, на яких вивчали Положення про вибори та ознайомлювали з життєвим шляхом кандидатів у депутати, з їхньою діяльністю і заслугами перед Батьківщиною.
Кращі агітатори т. т. Ластовець (обласна прокуратура), Іванов (колегія адвокатів) і Андріянченко (облфінвідділ) проводять роботу серед виборців вулиць Копичинецька, Майова та Болотниста. Жваво й цікаво проходять їх бесіди. На конкретних прикладах з’ясовують вони виборчий закон і Сталінську Конституцію.
Агітатори з охотою допомагають у роботі дільничій комісії. Вони перевіряють правильність записів у списках виборців, в обладнанні приміщення виборчої дільниці. Крім агітаторів, дільничій комісії допомагає актив виборців.
Форми агітації на цій дільниці різноманітні. Днями на виборчій дільниці були збори виборців, на яких завідуючий відділом пропаганди та агітації міськкому КП(б)У т. Петрусаєв зробив доповідь про Сталінську Конституцію. Після доповіді відбувся концерт артистів Київської державної естради.
Лічені дні залишилися до знаменного дня виборів. Обов’язок партійних організацій — всебічно посилити агітаційно-пропагандистську роботу. Одначе, такі первинні парторганізації як міського відділу наросвіти, пожежної охорони, облплодоовоч, районного відділу міліції, що прикріплені до дільниці № 5, майже ніякої масово-політичної роботи тут не проводять. Це велика помилка названих первинних парторганізацій. Цю помилку треба негайно виправити.
