Літні гастролі хорової капели
Наш народ любить пісню, любить веселий жарт, музику. З піснею наші хоробрі воїни громили ворога, здобували перемогу. Наш радянський 
народ тепер, у період мирної праці, з піснею творить великі трудові подвиги. 3 народу виходять талановиті виконавці пісень і складних 
музичних творів. Багато таких народних талантів є і в нашій області. Частина з них увійшла до складу обласної капели, яка нині користується 
заслуженою пошаною серед населення області. За час свого існування капела провела велику культурно-масову роботу. Взимку вона дала 46 
концертів, присвячених виборам у Верховну Раду СРСР. Концерти мали великий успіх. В лютому було проведено 12 виступів до дня Червоної 
Армії. На протязі весни капела обслуговувала сільські райони, звеселяючи трудові будні хлібороба в період польових робіт. Бригади капели 
виїжджали в найвіддаленіші села Вишнівецького, Лановецького, В.-Дедеркальського та інших районів. Літній сезон обласна капела розпочала 
великим першотравневим концертом у Збаражі. Програма була насичена патріотичними, фронтовими, українськими народними піснями, піснями 
народів СРСР, хоровими творами сучасних радянських композиторів і класиків. Вперше введено інсценізацію народних пісень. Капела готує 
цикл українських народних пісень з хороводами, грою і танцями «Веснянки» та інсценізацію «Вечорниці» композитора Ніщинського. Після 
літніх гастролів по Тернопільській області капела виїде до Чернівецької, Станіславської та інших областей.