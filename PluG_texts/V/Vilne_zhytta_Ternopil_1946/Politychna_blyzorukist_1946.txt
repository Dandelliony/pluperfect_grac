Політична близорукість керівництва парторганізації 9-ї колійної дистанції
Закон про план четвертої сталінської п'ятирічки - це шлях відбудови і дальшого піднесення народного господарства, культури і добробуту трудящих нашої країни. Коли людина бачить своє чудове майбутнє, вона енергійніше прагне до всього. Тому пропаганда Закону окрилює трудящих, кличе їх на нові трудові подвиги, вищий рівень патріотизм радянських людей. Але цього, очевидно, не розуміють секретар партійної організації дев'ятої колійної дистанції тов. Шумеєв комуністи - начальник дистанції тов. Черняк і голова місцевкому профспілки тов. Григор'єва. Всі вони навіть тієї думки, що колійникам не обов'язково знати, що саме постане з руїн і що буде збудовано у країні, для них досить знати план в рамках своєї дистанції або, в крайньому разі, в рамках колійного господарства залізниць. Занадто вузькі рамки! Але керівники дистанції твердо вирішили дотримуватися їх. Ось уже три місяці минуло відтоді, як був опублікований Закон про п'ятирічний план відбудови розвитку народного господарства СРСР, а в дистанції досі не ознайомили з ним ні комуністів, ні безпартійних робітників і службовців. Обмежилися лише тим, що тов. Черняк зробив доповіді на відкритих партійних і комсомольських зборах та на виробничій нараді про план відбудови колійного господарства залізниць і про план літньо-колійних робіт дистанції на 1946 рік. Політична близорукість керівників передалася і деяким рядовим працівникам. На дистанції є 16 агітаторів. Вони провели велику політичну роботу під час виборчої кампанії по виборах до Верховної Ради СРСР. Але після виборів вони згорнули свою роботу, зокрема не роз'яснюють трудящим Закону про план нової сталінської п'ятирічки. А інженер тов. Бабіч, який повивен вести агітаційно-масову роботу серед колійників станції Тересін, досі навіть сам не читав Закону про п'ятирічний план. Ми розмовляли з агітатором тов. Шатиловим, який закріплений за Залішицьким околотком. Щоб пом'якшити помилку секретаря парторганізації, він сказав: - Агітаторам доручалось роз'яснювати п'ятирічний план, але ми якось халатно поставились до цього. От я, приміром, провів лише дві бесіди на цю тему. - Про що ж ви розповідали колійникам? - поцікавились ми. I тут тов. Шатилов змушений був визнати. - Про те, що нам було сказано: про план літньо-колійних робіт дистанції, визначений у наказі начальника залізниці. Впливовим засобом роз'яснення плану є наглядна агітація. Парторганізація не використала і цього засобу. На околотках рідко де можна побачити лозунг, плакат. Ніде немає діаграм, картограм, які показували б велетенські накреслення нової сталінської п'ятирічки. Партійна, комсомольська, профспілкова організації не очолили по-справжньому соціалістичне змагання трудящих за виконання і перевиконання завдань п'ятирічки. Договори соціалітичного змагання між робітниками, околотками і з 11 та 13 дистанціями укладені, записані зобов'язання, але перевірка і, висвітлення виконання цих зобов'язань не провадиться. В конторі дистанції на дошку показників змагання околотків занесеві виробничі показники за квітень. Останній номер стінної газети вийшов до 1 травня. Як видно, в дев'ятій колійній дистанції втратили смак до проведення агітаційно-масової і пропагандистської роботи.