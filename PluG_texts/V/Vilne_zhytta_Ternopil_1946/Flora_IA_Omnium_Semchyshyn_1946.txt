Городник І. А. Семчишин
	Коли до ланки підійшов Ілля Андрійович Семчишин, пісня увірвалась. Жінок цікавило, що скаже їм городник на цей раз. Чи не знайшов де за ними бур'янину або неправильно вирваний бурячок? Бо він любить бездоганну роботу. I якщо вже на чиємусь рядку замітить щось неладне, того обов'язково заверне переробляти. Правда, члени ланки Наталі Гуменюк стараються догоджати йому, але чого не буває в гарячій роботі...
	- Був я оце, дічата, у польових ланках, так скажу вам, хоч і не всі, але є такі, що перегнали нас,- сказав він, дивлячись у бік ланкової.
	- Чи ж не Явдоха перегнала?
	- Атож.
	 — Так у неї ж там і полоти нічого...
	- Через те й нічого, що вже все прополене. Стоїть жито-колосочок в колосочок, і травиночки ніде не знайдеш.
	- То ще побачимо по врожаєві, чия перед візьме.
	- Це я до того веду, дівчата, що треба б і нам меншу перерву на обід робити. А коли город буде чистий , тоді й відпочиватимемо більше.
	- Так ти б же так і сказав,- відповіла за всіх Павліна Твердохліб. - На таке ми згодні.
	Задоволений відповіддю, Ілля Андрійович пішов оглянути колгоспне городне господарство. За його спиною знову знялася крилата пісня.
	Городнє господарство колгоспу "17 вересня" не дуже велике, але різноманітне. На площі, що обіймає понад чотири гектари, є помідори, огірки, капуста, морква, столові буряки, цибуля, петрушка, дині, кавуни.
	Кожна культура що має вигляд, що замилуватись можна. Приміром, помідори вже є такі як волоський горіх. Незабаром колгосп матиме свіжі огірки. Недарма ж і раннім ранком, коли жінки виганяють корів на пашу, і пізно ввечері Ілля Андрійович працює на городі.
	Особливо ретельно доглядає Ілля Андрійович кавуни та дині. Він вирішив доказати, що в Озерянах цілком можливо вирощувати ці цінні культури навіть тоді, коли є мало дощів.
	Кавуни і дині в селі Озерянах вирощував один лише досвідчений городник - Й. І. Гарбуз, під рукою якого Семчишин працював шість років. Але і в нього окремі роки, коли було мало дощів, нічого не родило. Це лякало малоземельних селян, і вони не відводили поля під баштани.
	Щоб кавуни не дуже бояли посухи, Ілля Андрійович вирощує їх через парники, як і всі інші городні культури. В парниках вони набирались сили і після висадження на площу noчувають себе здорово, не зважаючи на недостатню кількість вологи.
	Роки, проведені у досвідченого городника , для Семчишина не пройшли марно. Він добре вивчив кожну культуру, зрозумів її вимоги, примхи, і тепер досвід свій віддає благородній справі - збагаченню рідного колгоспу.
	Городника Семчишина поважають всі голгоспники. Не без гордості вони заявляють: «Тепер у нас буде не лише хліб, а й городина». І можна сподіватися, що вони не помиляються.
