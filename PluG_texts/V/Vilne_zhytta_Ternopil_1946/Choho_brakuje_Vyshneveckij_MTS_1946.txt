Чого бракує Вишневецькій МТС?
Від розкішного палацу, де довгі роки протікало безтурботне життя в польських магнатів, лишились одні руїни. В меншій мірі потерпів парк. 
Одначе і він змінився. 3'явились пні, потерпіла крона сосен, дубів. Тут гриміла війна... Кілька будівель біля палацу вціліли. Два роки 
тому в них розмістилась Вишнівецька МТС. Безперечно, їй дістались гарні приміщення. Та, на жаль, не такі її діла. Відверто кажучи, 
справи тут зараз погані. Торік Вишнівенька МТС теж не славилась гарними успіхами. Проте не була в числі відстаючих. Цього року вона 
здала позиції. 3 кожним днем діяльність цієї MTC гіршав. Своїми машинами МТС зробила значно менше, ніж планувалось. Це, так би мовити, 
кількісна недоробленість. Але справа не тільки в цьому. Мають місце і інші хиби. В МТС не приділяється належної уваги якості роботи. 
Досвідом давно доведено, що тракторним плугом можна виорати землю набагато краще, ніж кінним Цієї простої істини колектив МТС не доніс 
до свідомості селянських мас. Вам довелось розмовляти з селянином, що проживає в п'яти кілометрах від МТС. На його думку, трактором не 
підняти цілини, а ця робота під силу лише коням. Щоб підкріпити свої слова, він показав рукою на зелевий масив, виораний тракторами. На 
ньому були огріхи, великі грудки. Дивлячись на неякісну роботу цієї МТС, група хліборобів села Снігурівки в розпалі весняних польових 
робіт відмовилась від послуг. Безкінним селянам обробляли поле господарі, що мають власних коней, і взяли за роботу, як говорять, 
втридорога. Агітація ділом - найсильніша агітація. I дуже шкода, що виконуючий обов'язки директора МТС тов. Король не враховує цього. 
На численні сигнали про недоброякісну працю окремих трактористів він не реагує. Бувають випадки, коли МТС порушує договірні зобов'язання. 
Бодаківській земельній громаді за договором належало виорати 53 гектари, виорано ж тільки 33 гектари. Не зважаючи на це, натуроплата 
була нарахована за 53 гектари. Було помилково думати, що серед вишнівецьких трактористів і ремонтних робітників немає сумлінних, 
працьовитих людей. Вони є. Для прикладу можна взяти Михайла Савицького, Івана Муравського. Обидва люблять працю на тракторі, перевиконують 
норми виробітку. Але в МТС стахановців не заохочують, їх досвід не поширюється. Осінньо-зимовий ремонт тракторів був проведений 
незадовільно. 3 п'яти тракторів на весняну сівбу вийшли чотири. П'ятий став тільки цими днями. Машини використовуються далеко не на 
повну потужність, бо трактористів вистачає тільки для роботи в одну зміну. В зимовий період тут не вирощували кадрів. Більш того, не 
зуміли зберегти людей, що прийшли в МТС після вигнання німців. Так, тракторист Могилевський «перекочував» у Почаївську МТС. Слідом за 
ним МТС залишили ще кілька трактористів. Треба було організувати роботу курсів. Але тут вирішили обійтись без них. "Не знайшлось охочих 
вчитись на трактористів", - виправдується Король. Заявляти так - значить зводити наклеп на допитливу селянську молодь, що рветься до 
техніки. Серйозне обвинувачення слід пред'явити агрономові Гулич. В дні гарячих польових робіт її не побачиш на полі, вона воліє за 
краще відсиджуватись в кабінеті. При укладенні договорів агроном повинен особисто знайомитись з рельєфом місцевості і якостями грунту. 
Гулич цю справу теж вирішує не виходячи з кабінету. Трудова дисципліна в МТС на низькому рівні. Порушень її ніхто не помічає, з ними 
ніхто не бореться. Керівники станції настільки звиклися з недоліками, що не помічають їх і в дні підготовки до збирання врожаю. Стан з 
підготовкою дуже тривожний. 3 восьми молотарок до 20 червня відремонтовано тільки три.З 5 двигунів - також три. Та це не хвилює тов. 
Короля. Чого ж бракує Вишнівецькій МТС? Насамперед - порядку, справжнього керівництва. Щоб перебороти відставання, треба рішуче 
покращити організацію праці. Слід пильніше придивитись до людей, які займають тут керівні посади, при цьому декому, можливо, доведеться 
допомогти, а декого замінити працездатними людьми. Вишнівецька МТС має всі можливості працювати зразково. Безперечно, вона подолає 
допущені недоліки, якщо райком КЦ(б)У виконком районної Ради візьмуться за наведення в ній більшовицького порядку.