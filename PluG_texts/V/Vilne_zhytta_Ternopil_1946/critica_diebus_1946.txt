Вирішальні дні
	У школах міста Чорткова в основному закінчилося вивчення програмного матеріалу. У випускних класах почалося повторення вивченого за попередні роки.
	Особливо гарно спланували повторення викладач історії середньої школи №2 тов. А. Тесля і викладач хімії середньої школи №1 тов І. Коцюба. Тут організовано консультації ще з третьої чверті навчального року. У школах обладнано кімнати для самостійної роботи учнів.
	У всіх школах проведено збори батьків для ознайомленя їх з інструкцією про проведення екзаменів і іспитів. В найближчий час будуть скликані окремо збори батьків, що їх діти не встигають з одного або кількох предметів.
	Добре підготовлені зустріти екзамени на атестат зрілости десятикласники середньої школи №2, які протягом усього навчального року встигають з усіх предметів навчального плану.
