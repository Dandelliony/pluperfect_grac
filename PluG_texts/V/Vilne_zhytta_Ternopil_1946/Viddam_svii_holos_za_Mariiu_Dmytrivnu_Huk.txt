Віддам свій голос за Марію Дмитрівну Гук
Селяни нашого села одностайно підтримали рішення масловецьких селян про висунення кандидатом у депутати Верховної Ради СРСР молодої селянки з села Маслової Марії Дмитрівни Гук. Велике це довір’я народу — бути його представником у найвищому органі радянської країни. І я впевнений в тому, що Марія Дмитрівна його цілком виправдає.
Селяни Маслової не помилилися, висуваючи тов. Гук кандидатом. Про Марію Дмитрівну добра слава йде серед трудящих нашого району. Вона всією душею віддалася справі народу. За що не візьметься — все добре зробить. Попрацювала завідуючою клубом — найкращим став клуб у всьому районі. Тепер працює головою Масловецької сільради. Маслова йде по всьому першою серед сіл Підволочиського району.
Тов. Гук є кандидатом сталінського блоку комуністів і безпартійних. 10 лютого я з радістю віддам свій голос за кандидатуру Марії Дмитрівни Гук.
