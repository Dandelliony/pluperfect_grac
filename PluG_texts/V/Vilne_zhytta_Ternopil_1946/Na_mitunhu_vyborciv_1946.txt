На мітингу виборців у Скалаті
До міста Скалат для зустрічі з кандидатом у депутати Ради Союзу Верховної Ради СРСР прибули виборці сусідніх сіл: Кривче, Зарубинці, 
Хоптянка, Городниця і Пізнанка Гнила. Ніколи ще не було в Скалаті так людно. Не знайшлося і приміщення, щоб вмістити 2.000 чоловік. 
Мітинг відбувся в міському парку. Появу на трибуні кандидата в депутати Верховної Ради Марії Дмитрівни Гук присутні зустріли з великою 
радістю. Вона одержує слово. Подякувавши виборцям за виявлене до неї довір'я, Марія Дмитрівна розповідає про свій життєвий шлях і 
запевняє виборців, що прикладе всіх зусиль для того, щоб виправдати їх високе довір'я. Багато виступило на мітингу виборців. Молода 
селянка тов. Леськів говорить: "Тільки під сонцем Сталінської Конституції відчули ми радість життя, тільки за радянської влади ми маємо 
право обирати найкращих людей країни в народний парламент. Чесна трудівниця, чутливий товариш - Марія Гук достойна того, щоб віддати за 
неї свої голоси. Я з великим задоволенням буду голосувати за Марію Дмитрівну і закликаю всіх виборців одностайно опустити до скриньки 
виборчі бюлетені з її ім'ям". Мітинг закінчився. 3 глибокою пошаною до свого кандидата розходились виборці, сповнені єдиним бажанням - 
віддати свої голоси 10 лютого 1946 року за вірну дочку українського народу Марію Дмитрівну Гук.