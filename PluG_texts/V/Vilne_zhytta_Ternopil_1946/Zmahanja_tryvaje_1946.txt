Змагання триває
Закінчувалися, останні приготування до виїзду в поле. На подвір'ї колгоспу "Сталінський шлях" стояло сім тракторів. Тоді то Микола Берестянський, перевіряючи роботу мотора своєї машини, з захопленням сказав товаришам: - Не я буду, коли цим конем дві річних норми не виконаю. Хлопці посміялись з Миколи, навіть хвастуном назвали. Микола аж образився. Хіба ж він з хвастощів сказав? Добра машина, надіється на неї, от і сказав. - Та що ж, побачать згодом, - промайнула думка. Я докажу, що моє слово - тверде слово. І от він, Микола Берестянський, культивує сьогодні пар. Машина з перших днів працює чітко, безперебійно. Поряд, мов стіна, стоїть лан густого жита. Подихне вітерець, загомонять зашепочуть житні колоски, вклоняться злегенька землі і знову випрямляться до сонця. А вітер, граючись ними, вже побіг далі. Трактор ритмічно гуркоче, мов радіє і сміється з Миколою разом. Любить Микола свою машину, знає її, як свої п'ять пальців. Легко і радісно йому працювати. Оглянеться, і бачить як стальні пружинні зуби культиватора впиваються в чорну землю, розпушують її, перевертають, жодної бур'янина не залишається. "До чого добра штука машина, - думає. Нею вмій тільки управляти, їй простір дай, а вже вона побачиш, що зробить". Молодий, загорілий тракторист виїжджає на кінець гін, вправно повертає машину, трактор, окутавшись сизим димком, знову гуде свою пісню. Миколі не вперше водити цього стального коня. Та тільки цієї весни він як слід зрозумів його. Курси, на яких вчився взимку, багато допомогли молодому трактористові. Хочеться Миколі зробити якомога більше і краще. Хочеться сторицею відплатити радянській владі за визволення з фашистської неволі, за науку, за щастя жити і працювати у вільній радянській країні. О, Микола добре розуміє, що було б з ним і з міліонами таких, коли, б не Червона Армія. Мов живі в уяві встають страхіття, пережиті на каторзі в Німеччині. Ось його, Миколу Берестянського, зловили і привезли в Німеччину. Мов на ярмарок поз'їжджалися пикаті гітлерівські рабовласники і, наче худобу, щупають, щойно доставлених з України людей. Ta не працював Микола в німецького поміщика. Не корився. Бив тоді його люто баур Штрупер. Не допомогло. Трактор, на якому примушували працювати Миколу, був добрий трактор. Тільки з заводу. Але в Миколи він не працював. То поплавляться підшипники, погорять свічки, то ще якась причина знайдеться. І так ціле літо, осінь. За те все, правда, платив Микола своєю спиною, та дарма! Сказав він собі ще в перший день, що працювати на німця не буде, от і не працював. Хто ж мове передати радість Миколи в той повік незабутній день визволення з німецького рабства? Хто зможе вповні зрозуміти і відчути його безмежну радість? Через те й працює так старанно тепер Микола на рідній ниві неосяжній. Через те й слово дав дві річні норми за сезон виробити. А слова він вміє дотримати. Спочатку, бач, не вірили в це хлопці, на сміх брали. А тепер не те. Його слухають, з нього приклад беруть. Почав Микола працювати в місячні ночі і товариші не відстали. А в Петра Курейка аж смішно Миколі робиться. То ж він тоді, перед виїздом в поле, сказав: «Гляди, хлопче, щоб ти не осоромився». А тепер Петро, старий досвідчений тракторист, не може наздогнати його, Миколи, в роботі. I все тому, що Микола шанує свою машину, пильно прислухається до її роботи. За працею радісною, за рясними думками швидко минає день. Сонце, крадучись поміж хвилястими хмарами, повільно спустилося за лісом. Микола докінчує відміряну ним же на сьогодні площу. До Миколи, що саме виїхав на зворот, підійшов бригадир тракторної бригади Василь Череватенко. - Ну, як справи, переможцю? - запитав він. - Заміряй, Василю! - І по-молодецькому Микола на м'яку землю. - Довжину гонів я знаю, ширину заміряв. Вгадай скільки маєш сьогодні? - жартував Василь і тут же відповів. - Дві з половиною денних виходить. А коли додати до твого виробітку спочатку - якраз річне завдання! Від директора прийми привітання і подяку, - і бригадир міцно потиснув Миколі руку. - Адже я знав, що ти сьгодні кінчиш річне завдання, от і похвалився «супротивник» Курейко тільки й сказав: - Це ще не все. - Він сподівається таки перегнати тебе. - То справді, все. До Жовтневих свят друга норма буде! - сміючись відповів Микола. Вечером товариші вітали Миколу Берестянського з достроковим виконанням річної норми. Не втерпів і старий тракторист Петро Курейко. Потиснувши руку юнака, він сказав: - Тепер переміг ти, Миколо. Але змагання триває...