Відновлення колгоспного тваринництва
Товариші! Ви знаєте, яке винятково важливе місце в господарстві колгоспів займає громадське тваринництво. Після визволення України від німецької окупації довелося по суті наново створювати громадське тваринництво колгоспів. За 1944 рік була проведена величезна робота по збиранню й комплектуванню худоби для колгоспних ферм. До 1 січня 1945 року було поставлено на колгоспні ферми 1,613 тис. голів великої рогатої худоби, 320 тис. свиней і 564 тис. овець і кіз.
У 1945 році ми добилися дальшого зростання громадського тваринництва. За цей рік колгоспи збільшили поголів’я великої рогатої худоби на одну третину, овець і кіз — більше, ніж у півтора рази і свиней — більше, ніж у два рази. Поголів’я коней зросло на 9 проц.
До 1 січня 1946 року колгоспи УРСР мали 66 проц. довоєнного поголів’я великої рогатої худоби, 23 проц. — свиней, 29 проц. — овець і кіз, 32 проц. — коней.
Колгоспи УРСР мають уже тепер більше великої рогатої худоби — основного виду продуктивного поголів’я — ніж вони мали в 1939 році. Це значить, що з моменту визволення України від німецької окупації колгоспи придбали і виростили більше великої рогатої худоби, ніж за десять років з початку масової колективізації до 1939 року.
За цей же період колгоспи придбали і виростили овець і кіз більше, ніж за 6 років з моменту колективізації, і мають поголів’я овець і кіз, що дорівнює поголів’ю 1935 року.
Колгоспи мають уже і значне поголів’я свиней, яке дозволяє швидко відновити довоєнне свинопоголів’я.
Всі ці успіхи знову і знову демонструють величезні можливості, закладені в колгоспному ладу. 
Колгоспи збільшили в 1945 році поголів’я робочих волів більше, ніж в два рази і виростили таке поголів’я бичків, яке дозволить і в 1946 році збільшити поголів’я робочих волів також більше, ніж у два рази.
Великий вклад у відновлення тваринницьких ферм зробили наші колгоспники. За два роки колгоспники, в порядку контрактації передали на тваринницькі ферми 2.003 тис. голів молодняку, в тому числі: телят — 1.745 тисяч, поросят — 99 тис. і ягнят — 159 тисяч. Значно збільшилася кількість молодняку власного приплоду ферм.
За 1945 рік у колгоспах вирощено молодняку, одержаного від маточного поголів’я, що було на колгоспних фермах. 1.362 тис. голів, у тому числі: телят — 124 тисячі, поросят — 931 тисяча, ягнят і козлят — 307 тисяч.
Товариші! Ці успіхи не повинні перешкодити нам ясно бачити і ряд серйозних недоліків у керівництві справою розвитку громадського керівництва. Як відомо, основним джерелом поповнення тваринницьких ферм, як і раніше, залишається контрактація молодняку у колгоспників, однак не скрізь ця робота проходить задовільно.
Досягнуті в галузі відновлення громадського тваринництва успіхи могли б бути, безумовно, більш значними, коли б колгоспи повніше використовували свої можливості. В зв’язку з цим слід особливо звернути увагу на боротьбу з падежем худоби. Розміри його все ще значні. Особливо погано організована боротьба з падажем худоби. Розміри його все ще значні. Особливо погано організована боротьба з падажем худоби в багатьох колгоспах Вінницької, Кам’янець-Подільської, Чернігівської, Сумської та Одеської областей.
Недавно закінчено облік порідної худоби. Підсумки обліку показують, що за час німецької окупації Україна втратила величезну кількість порідної худоби. Масовий забій і вивезення племінної худоби за ці роки, а також знищення племінних плідників привели до того, що порідне поголів’я потерпіло ще більше, ніж загальне поголів’я. Якщо в 1939 році порідне поголів’я великої рогатої худоби становило 40 проц., то в 1945 році, після проведення великої роботи по відновленню тваринництва, воно становить тільки 29 проц. Відповідно по свинях — 32 проц., і 28 проц., по вівцях і козах — 66 проц і 32 проц. і по конях — 13 проц. і 6 проц.
З моменту визволення України від німецької окупації пророблена значна робота по впорядкуванню племінної справи і поліпшенню породного складу худоби. Зокрема за цей період відновлено діяльність державних племінних розсадників та організовані племінні колгоспні ферми, вирощено і завезено в колгоспи значну кількість порідних плідників, що дозволить прискорити процес метизації всієї худоби.
Однак, повне відновлення порідного поголів’я і дальше збільшення і поліпшення його окладу потребує впертої і кропіткої роботи працівників тваринництва.
В цьому році структура поголів’я худоби почне змінюватися. Значно підвищиться питома вага дорослої худоби, яка дасть збільшення виходу продукції тваринництва, збільшення доходів від тваринницької галузі господарства.
Надалі, поряд з збільшенням поголів’я худоби на колгоспних фермах, необхідно всемірно дбати про підвищення продуктивності тваринництва, про збільшення удою молока, організацію нагулу і відгодівлі худоби, зокрема — відгодівлю свиней, збільшення настригу шерсті і яйценосність птиці.
В 1946 році дальше збільшення поголів’я худоби повинно в більшій мірі, ніж в 1945 році, піти за рахунок приплоду, одержаного на колгоспних фермах. У зв’язку з цим найважливішим завданням є цілковите збереження і вирощування молодняку худоби, одержаного на фермах.
В силі залишається на 1946 рік і завдання контрактації молодняку. Важливість контрактації молодняку худоби не відпаде доти, поки не буде завершена організація тваринницьких ферм усіх видів худоби не відпаде доти, поки не буде завершена організація тваринницьких ферм усіх видів худоби в кожному колгоспі і поки не буде виконаний державний мінімум по поголів’ю маточної худоби на фермах.
Необхідно, товариші, привернути найсерйознішу увагу керівників місцевих партійних, радянських і земельних органів, керівників колгоспів до справи відбудування кормової бази. Треба мати на увазі, що створення кормової бази помітно відстає від росту громадського тваринництва колгоспів. Якщо поголів’я усіх видів худоби у переводі на дорослу рогату худобу вже становить 43 проц. довоєнного рівня, то посіви кормових культур, включаючи підпокровні посіви трав, становлять лише 27 проц. до посівних площ 1940 року, в тому числі трави — 24 проц. Цей розрив посилюється ще й ти, що врожайність кормових культур поки ще низька, а природні кормові вгіддя використовуються колгоспами далеко неповно.
Не зважаючи на значний недобір кормів, в частині колгоспів корми використовуються не економно, нерідкі випадки безгосподарного витрачання кормів і просто їх розкрадання. З цим треба вести найрішучішу боротьбу.
Для успішного проведення зимівлі худоби в колгоспах УРСР необхідно встановити суворий порядок з витрачанням кормів по встановлених нормах з врахуванням наявності кормів в кожному колгоспі, треба налагодити охорону кормів, а також підготовку їх до згодовування. Треба організувати допомогу колгоспам, які не достатньо забезпечені кормами, шляхом купівлі в колгоспах, що мають зайві корми.
У 1946 році треба широко застосувати довід передових колгоспів по вирощуванню кормових коренеплодів на прифермських ділянках, забезпечити відведення в кожному колгоспі поблизу тваринницьких ферм ділянок у 3-5 гектарів для обробітку їх силами тваринницьких бригад.
