Зневажливе ставлення до пасажирів
	Станція Микулинці - Струсів, як показує вже сама назва, обслуговує два сусідні районні центри. Поїзд №55 прибуває майже о 12 годині ночі. Пасажирам, якщо вони не можуть вночі добратися до райцентру за 4-5 кілометрів, залишається сидіти на станції до ранку. Але саме сидіти тут нема на чому. Колись було два ослони, та від них і тріски не залишилося. Освітлення в пасажирському залі немає, нема навіть гасової лампи. Буфету теж даремно шукати, а щоб напитися, годі й думати: немає ні кип'ятку, ні води.
	Цікаво, коли начальник станції тов. Карандашов, нарешті, подбає про пасажирів?
