На сінопункті
	На околиці міста, над великим шляхом, що веде до Станіслава, розташований майданчик Бучачського міжрайонного сінопункту. Все тут зроблено для безперебійного приймання сіна. На підвищеннях розчищені майданчики для скирт. Підготовлено пожежний інвентар, ваги. Обслуговуючий персонал забезпечений достатньою кількістю квитанційних книжок, грішми для виплати сіноздавцям. Не забули тут і про те, що у дні великого напливу підвід, селяни мали змогу культурно відпочити, почитати свіжу газету, напитися холодної води.
	- Ми зробили все, щоб якнайкраще обслужити сіноздавців.- говорить завідуючий пунктом тов. Чимка.
	Ось в заготівельний пункт в'їжджають з запашним сіном підводи. Першими під'їжджають до ваги Володимир Вербовий та Михайло Райцик з села Заліщики, Золото-Потікського району.
	- А ну, люди, які ви на печин, - привітно зустрічає здавців вагар Михайло Малик.
	- Ти, чоловіче, не турбуйс. Краще готуйся за тиждень прийняти все сіно з нашого району. Пройшло не більше 10 хвилин і селяни Вербовий та Райцик одержують розрахунок.
	- З мене там всього 155 кілограмів належить, але я привіз 310 кілограмів, бо ж для своеї держави здаю,- одержуючи квитанцію, каже Вербовий.
	До ваги під'їжджають підводи з села Григорів Монастирського району. 
	На заготпункті гаряча пора.
