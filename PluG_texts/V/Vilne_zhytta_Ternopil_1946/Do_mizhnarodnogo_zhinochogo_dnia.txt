До міжнародного жіночого дня
	Міжнародний жіночий день в цьому році радянський народ зустрічає в умовах побідоносного закінчення війни і мирного соціалістичного будівництва. За роки існування радянської влади жінка нашої країни виросла в могутню силу соціалістичного будівництва, приймає активну участь в громадському, політичному і культурному житті країни.
	Великий засновник і будівник нашої держави Володимир Ільїч Ленін вчив, що справжня свобода трудящих можлива лише за соціалізму, який не може бути побудований без активної участі міліонів трудящих жінок. Ця мета здійснена Великою Жовтневою Соціалістичною Революцією.
	Красномовним показником великої ролі жінки в політичному житті держави є обрання кращих дочок нашої країни депутатами до радянського парламенту - Верховної Ради СРСР. На виборах до Верховної Ради Союзу РСР у лютому 1946 року обрано 278 жінок. В складі депутатів Верховної Ради Української РСР є 97 жінок. У складі депутатів місцевих Рад УРСР налічується 232.000 жінок. Любов і пошану народу наші жінки завоювали своїм безмежним служінням Батьківщині, своєю самовідданою боротьбою проти ворога в роки Вітчизняної війни в рядах Червоної Армії, в партизанських загонах і патріотичною працею в тилу.
	За самовіддану працю в усіх галузях народного господарства і культури за роки сталінських п'ятирічок радянський уряд нагородив орденами і медалями 2.614 жінок.
	На фронтах Великої Вітчизняної війни багато радянських жінок зі зброєю в руках боролись з німецькими загарбниками. Серед жінок-бійців: санітарки, медсестри, лікарі, зв'язківці. Весь наш народ пишається прославленими дочками Батьківщини, які в боях з ворогом показали зразки високого патріотизму, безмежну любов до свого народу і велику ненависть до ворога. Герої Радянського Союзу Зоя Космодем'янська, Ліза Чайкіна, Марія Байда, Уля Громова, Люба Шевцова, Ніна Гнилицька, Марія Щербаченко та багато інших славних дочок Батьківщини прославили радянську жінку в віках. Киянка гвардії старший лейтенант Наташа Мехлін зробила на своєму літаку понад 840 бойових вилетів. Смертоносний груз, який вона скинула з свого літака на голову ворога, викликав понад 160 пожеж в розташуванні ворожих військ. Олена Ковальчук була до війни токарем. Коли ворог наблизився до рідного міста, вона пішла на фронт і стала сандружинницею, пройшла славний шлях жінки-воїна і винесла з поля бою понад 3.500 поранених бійців і офіцерів Червоної Армії. За прявлений гороізм і відвагу вона нагороджена чотирма орденами Радянського Союзу.
	За прявлений героізм на фронтах війни понад 72 жінкам присвоєно високе звання Героїв Радянського Союзу.
	Невмирущою славою користуються в нашому народі славні народні месники - партизани. У всіх військових операціях українських партизанів, які допомогли Червоній Армії форсувати Дніпро, Десну, Прип'ять, побудувати під шаленим вогнем ворога 25 переправ через ці річки, визволити міста Овруч, Сарани і Луцьк, велику участь брали наші жінки і дівчата-партизанки. Лише за неповними даними уряд нагородив орденами 1.884 жінки-партизанки України.
	А хіба можна забути славних жінок і дівчат-героінь Ленінграда під час блокади міста. Це про них, мужніх патріоток, писала Вера Інбер: 
		"Трудны, лишения, горести, утраты - 
		Все вынесла, и все перенесла ты.
		Душою Ленинграда ты была,
		Его великой материнськой силой,
		Которую ничто не подкосило".
	Заклик нашого вождя і вчителя великого Сталіна "Все для фронту - все для перемоги!" став бойовою програмою дій наших жінок на фабриках і заводах, на транспорті, в радгоспах і колгоспах. Жінки, працюючи на виробництві, замінили тих, хто пішов на фронт, виконували і перевиконували виробничі норми за них і за себе. Катерина Баришнікова стала ініціатором руху багатоверстатників, Даша Гармаш показала зразки високої продуктивності праці на тракторі.
	"Назавжди відійдуть в історію, - говорив товариш Сталін, - безприкладні трудові подвиги радянських жінок і нашої славної молоді, які винесли на своїх плечах основний тягар праці на фабриках і заводах, в колгоспах і радгоспах. В ім'я честі і незалежності Батьківщини радянські жінки, юнаки і дівчата виявляють доблесть і геройство на фронті праці. Вони виявились гідними своїх батьків і синів, чоловіків і братів, що захищають Батьківщину від німецько-фашистських недолюдків".
	За роки радянської влади виховані нові кадри сільської інтелігенції і серед них багато жінок. На Україні працюють фахівцями сільського господарства понад 925 жінок. Серед них 599 агрономів, 174 зоотехніки, 115 жінок старших агрономів МТС і т. ін.
	Лише за роки війни в Радянському Союзі буде підготовлено більше 1 міліона жінок-трактористок, механіків та комбайнерів.
	Нашим жінкам широко відкриті двері наукових закладів: університетів, науково-дослідницьких інститутів, академій. Великий вклад у Вітчизняну науку і оборону Батьківщини в роки війни внесли жінки-вчені. Широко відомі лауреат Сталінської премії професор Зіна Єрмольєва, академік Ліна Штерн, член-кореспондент Академії наук Союзу РСР Ганна Панкратова, доктор хімічних наук Наталія Бах, член-кореспондент Академії наук УРСР професор Смірнова-Замкова та багато інших видатних радянських вчених-жінок, які невтомною працею і новими відкриттями в різних галузях науки прославляють свій народ.
	Про наших радянських жінок можна сміливо сказати, що вони своїм безприкладним героізмом на фронті, своєю самовідданою працею в тилу допомогли Червоній Армії врятувати міліони жінок Європи від страхіття фашистської неволі. Жінки європи одержали це спасіння завдяки радянським жінкам, які стали перед усім світом, як великі патріотки за торжество правди, культури і гуманізму. Радянські матері виховали дітей, які в цій війні врятували майбутнє світу.
	Нашій жінці створено всі мождивості для того, щоб вона могла ростити і виховувати повноцінних радянських громадян, нове, фізично здорове і морально стійке молоде покоління, вихованців сталінської епохи. 256 жінок Радянського Союзу удостоєні почесного звання "Мати-героіня" і нагороджені орденами "Материнська слава". 51.519 жінок одержали медалі "Медаль материнства".
	Тепер, коли наша країна стала на шлях мирного соціалістичного будівництва, перед нашою жінкою відкрилося ще ширше поле державної господарської й культурної діяльності.
	Великий Сталін у своїй промові перед виборцями Сталінської виборчої округи міста Москви 9 лютого 1946 року поставив перед нашим народом нові завдання в боротьбі за побудову комуністичного суспільства, за створення таких умов, щоб наша держава була гарантована від усяких випадковостей.
	Відмічаючи день міжнародної солідарності трудящих і демократичних жінок світу, радянські жінки сповнені рішучості боротися разом з жінками всіх демократичних крахн за ліквідацію решток фашизму, за тривалий мир у всьму світі, за торжество і процвітання демократії, за нову політичну, економічну та юридичну рівноправність жінок у всіх країнах. 
		М. Підтиченко.
		Заст. відповідального редактора П. Мельніков.