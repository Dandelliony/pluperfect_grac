Весняна сівба в радгоспах
Польові роботи весною - перший і найголовніший етап боротьби за високий урожай. Провідником у застосуванні всіх агротехнічних заходів 
на польових роботах є радянські соціалістичні господарства. Адже ж тільки на широких соціалістичних ланах є повна можливість повністю 
використати складні машини, мінеральні добрива, виростити сортове насіння, впровадити сівозміну. Почесну роль провідника агрономічної 
культури в сільське господарство з успіхом виконують передові радгоспи нашої області. Волковецький радгосп, Мельниця-Подільського району, 
сівбу ранніх ярих на площі 485 гектарів провів за 6 робочих днів. Зараз він наближається до закінчення сівби всіх культур. Таких успіхів 
радгосп домігся дякуючи правильній організації праці і патріотичному піднесенню серед робітників завдяки умілому використанню на сівбі 
тракторів і живого тягла. Мова йде не лише про те, щоб на сівбу переключити всю силу, а й про те, щоб люди, які працюють, давали високу 
продуктивність. У Волковецькому радгоспі цього домоглися. Тракторист Петро Колісник, наприклад, на оранці, боронуванні і культивації 
виконує денні завдання 110-120 процентів. Робітники Кирилюк, Гричак, Соколик, Гаращук та інші, які працюють на кінних сівалках замість 
6 гектарів за день сіють по 8-9 гектарів. Крім Волковецького наближаються до закінчення весняної сівби також Білокриницький, Підгавцький 
та Криничківський радгоспи. Успішно організувати сівбу могли і всі інші радгоспи Тернопільщини. Треба було тільки добре підготуватись 
до неї, розставити людей, організувати соціалістичне змагання, систематично допомагати кожному робітникові виконувати свої зобов'язання. 
Проте, в ряді радгоспів керівники цього не зробили і сівбою відстали. Директор радгоспу «Підгайчики», Теребовлянського району, тов. 
Дружинський ще в січні заявив райкому партії і тресту радгоспів, що трактори готові до роботи. Він сліпо повірив око-замилювачеві 
механікові Генсицькому, а сам як слід не вірив якості ремонту машин. Коли ж настав час польових робіт, виявилось, що потужний трактор 
ХТ3-НАТI відремонтований недоброякісно. В нього вставлені неправильно підлиті підшипники. Протягом 20 днів цим трактором виорано лише 
20 гектарів, тоді як при нормальній роботі можна було б зорати не менше 150 гектарів. Не підготували до роботи в цьому радгоспі і живе 
тягло. Робоча худоба має вгодованість нижчу від середньої. Незадовільна підготовка привела до зриву кращих строків весняної сівби в 
радгоспі. План сівби тут виконано лише на 35 процентів. У відставанні деяких радгоспів є немала вина тресту. Трестівські керівники 
часто бувають у відстаючих радгоспах і тому вони не можуть не бачити неполадків. А коли бачать, то повинні допомагати працівникам 
радгоспів усувати їх. Саме цього й не робить ні керуючий трестом тов. Корчемний, ні його заступник і спеціалісти сільського господарства. 
Вони стали в ролі спостерігачів, а не керівників. Треба негайно усунути всі недоліки, які гальмують закінчення весняної сівби. Необхідно 
організувати роботу тракторів у дві зміни з тим, щоб використати їх на всю потужність. Все тягло повинно працювати на сівбі. Треба 
добитися, щоб кожен робітник виконував і перевиконував норми виробітку. Радгоспам не личить відставати. Вони повинні закінчити весняну 
сівбу в найближчі дні.