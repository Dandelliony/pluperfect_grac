Збори партійного активу Чорткова
26 квітня в залі засідань обласної Ради депутатів трудящих відбулися збори партійного активу м. Чортків. 3бори обговорили питання "Про 
п'ятирічиий план відбудови й розвитку народного господарства СРСР на 1946-1950 роки". 3 доповіддю по цьому питанню виступив секретар 
обкому і міськкому КП(б)У тов. Компанець І. Д. — Перша сесія, - говорить тов. Компанець, - затвердила Закон про п'ятирічний план 
відбудови й розвитку народного господарства СРСР на 1946-1950 роки. В цьому плані відображена програма великих робіт, накреслених 
товаришем Сталіним в його промові перед виборцями Сталінської виборчої округи м. Москви 9 лютого 1946 року. Основними завданнями 
четвертої п'ятирічки є - "відбудувати потерпілі райони країни, відновити довоєнний рівень промисловості і сільського господарства і 
потім перевершити цей рівень в значних розмірах". Тов. Компанець докладно зупиняється на п'ятирічному плані нашої області. П'ятирічним 
планом відбудови і розвитку Тернопільщини, - говорить доповідач, - намічається повністю відбудувати всі відсталі галузі господарства 
області, а по ряду галузей перевершити довоєнний рівень. На базі більш раціонального використання місцевих сировинних ресурсів і 
переробки сільськогосподарських продуктів буде значно розвинута на кінець четвертої п'ятирічки місцева і кооперативна промисловість. 
П'ятирічний план розвитку місцевої промисловості і промислової кооперації області передбачав значне розширення випуску товарів широкого 
вжитку для населення. Випуск валової продукції в незмінних цінах 1926- 27 років по місцевій промисловості на кінець п'ятирічки повинен 
складати 24,8 міліона карбованців, що становить ріст на 235,4 процента проти 1945 року. Про промисловій кооперації валова продукція 
зросте до 28 міліонів карбованців, або  на 538 процентів проти 1945 року. По місцевій промисловості передбачається відбудування 
обозного заводу в м. Тернополі, який буде випускати 5.000 возів на рік. Заплановано добудову Кременецького обозного заводу і реконструкцію 
Копичинського заводу обозних деталей. Ці роботи повинні закінчитись в 1947 році. Далі тов. Компанець зупиняється на завданнях випуску 
будівельних матеріалів. Виробництво будівельних матеріалів, - говорить він, - в умовах нашої області займає вирішальне значення у 
відродженні народного господарства. Освоєння капіталовкладень буде в значній мірі залежати від того, що нам дасть промисловість 
будівельних матеріалів. Ось чому партійні організації повинні глибоко вникати у виробничу діяльність підприємств будівельних матеріалів, 
повсякденно подавати їм допомогу в роботі. На кінець 1950 року виробництво цегли повинно зрости до 25,6 міліона штук, по черепиці - до 
1,5 міліона штук; вапнові заводи повинні випалити 58,5 тис. тонн вапна, крейдяні заводи - дати 5,9 тис. тонн крейди. - В галузі легкої 
промисловості, - говорить тов. Компанець, - намічається будівництво швейної фабрики в Тернополі, розширення і обладнання швейної фабрики 
в Чорткові, будівництво в Тернополі взуттєвої фабрики потужністо в 10 тис. пар взуття на рік. Ця фабрика повинна стати до ладу в 1947 
році. Великі роботи будуть проведені, - говорить доповідач, - промисловою кооперацією. До кінця 1949 року буде збудовано трикотажну 
фабрику в Підгайцях, текстильну і ватну - в Тернополі. Намічається організація ряду харчових фруктів і випуску борошняних виробів. Для 
побутового обслуговування трудящих буде відкрито 29 ремонтних пунктів. - В сільському господарстві, - говорить тов. Компанець, - 
протягом п'ятирічки намічається освоїти всю посівну площу в розмірі 1.023 тис. гектарів, поголів'я продуктивної худоби значно перевищить 
рівень 1945 року. Великі завдання стоять в галузі підвищення врожайності. На кінець 1950 року врожайність зернових повинна становити 
11,5 центнера з гектара, по льону-довгунцю - 4 центнери, по картоплі - 130 центнерів. Протягом п'ятирічки всі процеси сільськогосподарськах 
робіт механізуються на 50 процентів. Під кінець своєї доповіді тов. Компанець докладно зупиняється на планах житлово-комунального 
будівництва. На кінець п'ятирічки намічається по 13 містах здати в експлуатацію понад 300 тис. квадратних метрів жилої площі, що 
складатиме 102,4 процента довоєнного рівня. Крім того в райцентрах буде введено в експлуатацію 29,8 тис. метрів квадратних жилої площі. 
Намічається відбудувати 8 і збудувати 5 електростанцій. Буде споруджено кільцеву електролінію з 10 гідроустановками на річці Серет між 
містами Тернопіль і Чортків. Це повністю забезпечить електроенергією Тернопіль, Чортків, Копичинці, Теребовлю, Буданівський, Струсівський 
i Микулинський райони. Тов. Компанець говорить далі про будівництво культурно-освітніх установ і лікувальних закладів. - Щоб здійснити 
грандіозну програму четвертої п'ятирічки, - говорить доповідач, - необхідно, перш за все, докорінним чином покращити роботу наших 
промислових підприємств, всіх наших будівельних і господарських організацій. Однак, підсумки роботи минулого року говорять про незадовільну 
роботу промисловості області. Не кращі вони і в цьому році. Облмісцевпром план першого кварталу виконав на 95,3 процента, 
облліспромспілка - на 80,6 процента, спиртотрест - на 80,7, проц., облпромрада - на 70,5 проц., облкоопінспілка - на 41,5 проц., 
обллегпром - на 31,2 проц. Тов. Компанець відмічає недостатнє керівництво промисловістю Чорткова з боку міськкому партії, вказує, що 
масово-політична робота серед робітників підприємств і промартілей проводиться незадовільно. - Закон про п'ятирічний план відбудови і 
розвитку народного господарства, - говорить тов.Компанець,- сприйнятий радянським народом, як бойова програма його життя і праці. Боротьба 
за здійснення нової сталінської п'ятирічка стала життєвою справою міліонів робітників, селян та інтелігенції. Завдання партійних організацій - 
очолити політичне і виробниче піднесення трудящих, їх прагнення виконати і перевиконати план нової сталінської п'ятирічки. Після доповіді 
тов. Компанця розгорнулися жваві дебати. В обговоренні взяло участь 12 чоловік - т.т. Шапошніков, Іванов, Mалаєв, Салов, Силенко, 
Дружинін, Аржавін, Назин, Сидоренко, Тублякін, Авдеєв, Соловей. 3бори міського партівного активу по обговореному питанню прийняли 
розгорнуте рішення.