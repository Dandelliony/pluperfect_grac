"В степах України"
П'єса О. Корнійчука «В степах України» широко зображує колгоспне будівництво, боротьбу за генеральну лінію партії в розвитку соціалістичного сільського господарства. На характерних прикладах життя двох колгоспів, що мають влучні назви "Смерть капіталізму" і "Тихе життя", автор розкриває внутрішні сили нашої країни, які під керівництвом комуністичної партії, переборюючи залишки дрібновласницьких тенденцій, прямують до чітко визначеної мети - комунізму. Жанр п'єси - комедійний. В основу автором взято нові обставини, відносини і світогляд людей в абсолютній більшості і як різкий контраст - дрібні звироднілі прагнення вузькообмежених типів, що самі по собі стають смішними у своїх діях. Два цілком протилежних образи Часника і Галушки - виразно обумовлюють ідею п'єси. Дію творять постійні сутички між ними, які нарешті виростають у конфлікт, що втягує поступово все більше коло людей. Галушка із своїм вузьким розумінням "ветущей жизни" мусить потерпіти повне фіаско. Цю схематичну основу п'єси "В степах України" добре продумав художній керівник Коломийського музично-драматичного театру Дмитро Пахтін, беручи п'єсу до постановки. Таке трактування ідейно насиченого твору відчувається майже у всіх виконавців ролей. У ролі Часника артист М. Томах додержується певної творчої настанови - не повторюватись, і знаходить цілком відмінні від попередніх оригінальні фарби. В його виконанні вповні виражено задум автора створити свідомого більшовика, який наполегливо бореться за інтереси трудящих і в цілому за інтереси своєї соціалістичної Батьківщини. Цим він ще більше підкреслює мізерні і жалюгідні теорійки «тихого життя» незадачливого Галушки, який не може і не хоче зрозуміти великого народного пориву у створенні матеріальних благ соціалістичного суспільства. Правда, в останньому акті відчувалася деяка пасивність, що не може бути характерною для діяльного голови колгоспу. Артист К. Цикаленко цілком усвідомив і влучно підкреслив всі порочні риси характеру впертого і зарозумілого Галушки, що зберіг дрібнобуржуазних поглядів у економічних відносинах суспльства і намагається їх застосувати в колгоспі. Він противник нових соціалістичних методів праці, які створюють багатства держави і наближають до комунізму, бо йому і "в соціалізмі добре". Тонкощі його самодурства, звироднілих і смішних звичок підтверджувати свої необдумані вислови, дивуватися і вибріхуватись в скрутні хвилини артистом підкреслено з особливим умінням, без будьякого перебільшення і фальші. Сцена повного "розстройства" з ламанням тину перебільшена. 3 жіночих ролей найбільшим успіхом користується О. Самохіна. Успіх цей не пояснюється чимсь особливим у виконанні мрійної дівчини Катерини, закоханої в театральне мистецтво колгоспної молоді. Можливо у виконанні іншої артистки гра була б більш запальна, ексцентрична. Самохіна досягає ймовірної правдоподібності м'якими і вчасними переходамя від поривів до спокою, від піднесення до розчарування і таким методом їй легко вдається розкрити внутрішні переживання молодої аматорки. 3 інших жіночих ролей звертає на себе увагу дружина Галушки Параска (артистка О. Волохова). Вона цілком поділяє і доповнює безглузді погляди свого чоловіка і з поспішною жіночою спритністю проводить їх в життя. О. Волохова невимушено вип'ячує в сутичках Параски з іншими персонажами (з мнимим шофером Степаном, з дідами-рибалками) абсолютну обізнаність з справами обох колгоспів, яка ще більше, ніж Галушка «в курсі дєла». Цим артистка досягає виразних сміхотворних ефектів, що врешті переростають у гостру сатиру. Гра Є. Матв'євої в ролі дружини Часника Палажки нерівна, в окремих місцях зайва метушня, іноді непотрібна стриманість, що двоїть характер образу або робить його невиразним. Трактування ролі в основному правильне і артистці можна побажати лише дальших успіхів. Галя і Гриць - ахілесова п'ята спектаклю. Молода артистка Д. Корліщук має певні артистичні здібності, але не має досвіду. Гра її схематична, штучна, без будьяких внутрішніх переживань, відсутня міміка. Образ вийшов невдалий. Тут, безперечно, вина режисера, що мало приділив уваги деталізації ролі. В сцені після купання в болоті Галя створює враження, ніби вона щойно прийняла сонячну ванну. Треба також уникати розмови до глядача, що трапляється і в інших артистів. Роль Гриця у виконанні М. Тодорчука в загальному бліда, непереконлива. Лише сцена з "Ромео і Джульєтти", що переростає в несподівану суперечку з коханою, свідчить про обдарування і вміння артиста. При більш наполегливій праці і вдумливості він може збагатити, урізнобарвити гру. Приємне враження створює гра артистів І. Стратійчука та М. Степаняка в ролі дідів-рибалок, які вигідно доповнюють спектакль. Артист М. Хибовський добре справився з роллю секретаря обкому партії, що напочатку видає себе за шофера. Поважність, солідність і наївна простота в певних місцях нарочито підкреслюється артистом і цим посилюється гумористичне враження. Филимона Довгоносика, цього темного ділка і спекулянта, уцілівшого експоната, що знайшов притулок на виставці «Тихе життя", непогано відтворив В. Баб'юк. Вдалим вийшов міліціонер, чесний наглядач за порядком і законністю, у викованні Д. Пихтіна. В. Яншин добре продумав і правдиво відобразив М. В. Будьонного. Загальне враження від стектаклю чудове. Масові сцени, ансамбль, гармонійно поєднані з усіма подіями, доповнені музикою композигора Є. Цисика, викликаютъ захоплення в глядачів.