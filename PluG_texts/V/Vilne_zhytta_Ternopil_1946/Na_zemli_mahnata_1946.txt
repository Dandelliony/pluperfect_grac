На землі магната
Діда Грицька шанують колгоспники, діловим чоловіком вважають. З повагою ставиться до нього і голова колгоспу Дмитро Олексійович Зелінський. Радісно тому дідові, а іноді аж дивно робиться. Яке ж життя це чудне та мінливе, - думає він про себе. Чи давно його, батрака Грицька Притоцького, лайдаком, бидлом, собакою називали поміщицькі економи, чи давно куркулі "голотою" очі кололи... А теперь воно, життя, повернуллсь он як. Дідову працю цінять, до його порад прислухаються, навіть сам Дмитро Зелінський не раз на пораду кличе, як це, друге краще зробити, питає і дід Грицько з за оволенням розкаже йому щиро, в д душі. Тільки тоді в діда аж сльози на очі навертаються. В уяві встає його минуле Дід Грицько не хоче цього згадувати, та сили немає і відцуратись. Проходить він біля колишнього панського будинку по каштановій алеї і часом страшна думка набіжить: "А що як гайдуки Моргенбесена побачать?". Стрепенеться дід всім тілом, мов від вітру лист, від такої думки, а потім повернеться до свідомості, що немає вже ні гайдуків, ні поміщика, вилається вголос "І приверзеться ж таке", Сплюне і вже гордо простує далі. Але непрохані згадки знову пливуть чередою, переплітаються з сучасним. І дід Грицько в такі хвилини завжди починає розповідати про минуле. Згадки діда Грицька завжди уважно і з співчуттям слухають нові члени колгоспної cім'і, що прибули з Польщі. - Магнат, якому це все належало, - і дід Грицько поводить навкруги старечими руками, - Моргенбесеном звався. Більше п'ятидесяти років працював я день і ніч на нього, треклятого Бестія велика той Мортенбесен, хай земля западеться над ним. Та й писався він, бачите, не по-нашому, ніби біс, що володіє моргами. Скільки крові він випив людської, скільки сліз і поту пролито чеоез нього. Оці каштани і липи, що оточували палац, немов прикривали собою розкіш поміщика від наших зголоднілих очей. Мабуть тільки птичого молока не було в нього. До двох тисяч моргів поля, неміряні луки, ліси, пасовиська. I все те притиснуло наші убогі хатки й городи так, що й дихнути бідакові невільно було. Вийшла з двору курка - і вже на панській землі. "Штраф плати, - каже наглядач, - або відробляй, бо школу курка Моргенбесенові зробила" То-то супостат був! Слава тобі господи, що його більше немає. I коли бува діду Грицьку хтось скаже, що вони, ті поміщики всі однакові були, він і слухати не хоче. - Ет, не кажи, чоловіче! Цей найгірший був. Довго розповідає дід Грицько про ті тяжкі, нужденні роки поміщицького свавілля, але закінчує завжди одним. - Тепер то все наше. I кожен, хто слухає діда радісно гляне на колгоспний двір, полине думкою бистрокрилою на зелені оксамитні луки, на широкі буйні лани. У кожного швидше заб'ється серце, радістю засвітяться очі. І кожний в ту хвилину, мабуть, повторює кінцеві слова діда Грицька. Так, це все тепер наше. Хоч ночі тієї тепер, "як кіт наплакав", однак після вечері майже всі колгоспники збираються на подвір'я колгоспу. Один розповідає, як вони сьогодні підживляли озимину, другий - про бригади. Довго обговорюють колгоспники свої можливості розвитку колгоспу в четвертій сталінській п'ятирічці. Йосип Кобза наполягає придбати ще кілька голів худоби. Григорій Кобель хвалиться успіхами городництва, радить по-справжньому взятися за садівництво. Йому здається, що на цю ділянку роботи правління мало звертає уваги. А коли йому заперечують, що, мовляв, всього ж заразом не охопиш. Йосип Кобза завжди нагадує, що колгоспна сім'я щоденно прибавляється і тому треба повертатись швидше. За час сівби до колгоспу вступили 40 господарств. - В перші дні, - розповідає голова правління Дмитро Зелінський, - нас не більше десятка було, а тепер вже до сотні добирає. Тепер набагато і працювати легше стало, проте все ж у жнива жарко буде. Озимих адже 186 гектарів та до трьох сот ярих. - Не журись, Дмитре, - заспокоює дід Грицько - Дружній череді і вовк не страшний. Так і нам. До зернини зберемо хліб. Та й машинами ж нам допоможуть. І, немов стверджуючи дідові слова, згори долітає гуркіт моторів. То з поля повертаються тракторні бригади. - Скінчили чи що? - перепитав хтось. - Напевне, - відповів бригадир рільничої бригади Володимир Пасіка. Надвечір у них залишалось так біля п'яти гектарів. Сто тридцять три гектари парів маємо цього літа. Так, в ділових розмовах швидко біжить вечір. Колгоспники задоволені йдуть на відпочинок, щоб ранком знову стати до праці. 3 щасливими мріями повертається до своєї господи і дід Грицько. Все йому на подвір'ї нагадує про його достатки. Має дід корову, свиню, різну птицю. Минулого року заробив у колгоспі на трудодні дев'яносто пудів хліба, вдосталь городини. Дід Грицько, колишній наймит, тепер справжній господар. Він щасливий, задоволений. Це щастя знайшов він у колгоспі, що виріс на землі магната.