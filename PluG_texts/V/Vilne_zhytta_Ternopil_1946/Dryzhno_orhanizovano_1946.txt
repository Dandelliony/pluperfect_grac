Дружно, організовано
Микулинці. 10. (По телефону). Поривистий вітер гонив низькі кудлаті хмари. На світанку замрячив дощ. Але ніщо не могло затьмарити цього 
пам'ятного дня. По-святковому прибрані Микулинці, піднімаючись зі сну, з радістю чекали на 6 годину ранку. Ще задовго до початку 
голосування за наш новий радянський парламент біля приміщень виборчих дільниць почали збиратися виборці. В усіх святковий настрій, в 
усіх єдина мета: віддати свої голеси за кандидатів сталінського блоку комуністів і безпартійних. I ось настає довгождана, урочиста 
хвилина. Першим до столу комісії підходить за бюлетенями виборець Микола Жовтюк, ще молодий, але бувалий хлопець. Не зважаючи на те, що 
Миколі лише тепер сповнилось 18 років, він може гордитися своєю почесною службою в одному з загонів славного партизанського генерала, 
двічі Героя Радянського Союзу Сидора Ковпака. Колишній партизан з гордістю одержує бюлетені і, вийшовши з кабіни, опускає їх в урну. 
Незабаром до приміщення виборчої дільниці входить 82-pічна Тетяна Іванівна Ніколаєва. Вона - найстаріший по дільниці виборець. Багато 
вже прожила Тетяна Іванівна, але тільки вдруге в житті, дякуючи владі, бере участь у виборах. До двох годин дня в Микулинцях взяло 
участь у голосуванні понад 75 проц. виборців. На цей же час в п'ятьох селах району повністю проголосували всі виборці.