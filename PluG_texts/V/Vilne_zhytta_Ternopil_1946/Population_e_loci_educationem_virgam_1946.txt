Виховання кадрів з місцевого населення
	Успіх виконання нового сталінського п'ятирічного плану вирішуватимуть радянські люди - кадри.
	Обговорюючи цей великий план, керівні організації Заліщицького району ставлять перед собою завдання - вирощувати кадри, і, особливо, кадри масових професій.
	Понад 270 чол. активу висунуто на різні посади, з них 19 працює керівниками районних організацій. Ось І. М. Олійник - селянин, колишній батрак, працює першим заступником голови райвиконкому, Д. Красій - завідуючим районною ощадною касою, тов. Самохвалов - завідуючим райфінвідділом. Крім цих товаришів 24 чол. працюють при міській Раді на різних роботах, 56 - в системі зв'язку, 114 - в райземвідділі, райспоживспілці та міськторзі. Шість чоловік закінчили курси механіків і трактористів, підготовлено 23 агровиконавці, 26 мірщиків тощо.
