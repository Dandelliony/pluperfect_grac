Успішно закінчити навчальний рік у школах
Наближається відповідальна пора в роботі радянської школи. 20 травня розпочинаються випускні екзамени і перевідні іспити. Вони мають 
підсумувати наслідки роботи вчителів і учив у цьому навчальному році, показати, наскільки успішно справилася школа з виконанням 
постанови Раднаркому СРСР від 21 червня 1944 року "Про заходи до поліпшення якості навчання в школі". Постанова Уряду СРСР про введення 
випускних екзаменів у 4 та 7 класах і екзаменів на атестат зрілості для учнів, що закінчують середню школу, ставить перед школами 
високі вимоги, які повинні привести до серйозного поліпшення навчально-виховного процесу в школі. Перед тим, як видати учневі 
посвідчення про закінчення школи або атестат зрілості, вчителі повинні добре перевірити знання з кожного предмету за весь курс, 
пройдений в школі. Тому одним з найважливіших завдань у підготовці до екзаменів і іспитів є організація повторення вивченого матеріалу, 
особливо у випускних класах - четвертому, сьомому, десятому. Велике значення в процесі підготовки до іспитів має самостійна праця учнів. 
Для самостійної пращі учнів у кожній школі повинна бути виділена і обладнана робоча кімната, забезпечена всіма потрібними підручниками. 
Повинні бути визначені години консультацій, на яких учні могли б одержати відповіді на питання, що виявилися для них незрозумілими в 
процесі самостійного повторення пройденого матеріалу. Випускні екзамени на атестат зрілості проводитимуться за темами і білетами Міністерства 
освіти. Перевідні іспити будуть проводитися за темами і білетами, надісланими з обласного відділу народної освіти. Отже, до знань учнів 
ycix шкіл ставитимуться єдині вимоги. Це збільшує вагу належної систематизації знань учнів. Перевірка того, як іде процес завершення 
навчальних програм і узагальнення пройденого матеріалу - важливе завдання керівників шкіл і шкільних інспекторів. В разі потреби слід 
організувати додаткові заняття, особливо з тих предметів, з яких є відставання або знання учнів не досить міцні. Директорам, завідуючим 
навчальною частиною і інспекторам шкіл під час підготовки до іспитів як ніколи важливо відвідувати за планом уроки вчителів і особисто 
знайомитися з знаннями учнів. За окремими винятками, всі школи Тернопільщини виконали державніі програми і ретельно готуються до 
проведення екзаменів і іспитів. Зразково організовано підготовку до іспитів у Кременецькій середній школі №3, де директором тов. Козакова. 
Тут систематично проходить повторення матеріалу, проводяться консультації, організовано робочу кімнату для учнів. Вчителі провели з 
учнями велику виховну роботу, спрямовану на залучення учнів до самостійної і свідомої праці над собою. Добре поставлено підготовку до 
іспитів і в Теребовлянській середній школі №1, де, зокрема, організовано кутки підготовки до екзаменів з української та російської мов 
та літератури. Посилено готуються Гермаківська та Мельницька середні школи, Бабинецька, Волковецька і Латковецька початкові школи, 
Мельниця-Подільського району. У цих школах правильно сплановаво роботу, проводяться додаткові заняття. Непогано проходить підготовка 
до іспитів також у середніх школах Чорткова і Тернополя, в Золото-Потікській, Скалатській, Лановецькій, Заліщицькій і Білобожницькій 
середніх школах, в Цебрівській семирічній школі, Велико-Глибочокського району, Ридодубівській початковій школі, Білобожницького району, 
Салівській і Мухівській початкових школах, Чортківського сільського району, і в раді інших шкіл. Проте, в області є й такі школи, де 
підготовки до іспитів по суті ще не почали. А яких наслідків можна сподіватися на іспитах в Теребовлянській семирічній школі? Тут з 19 
учнів сьомого класу, що писали письмову роботу з алгебри, лише 8 виконали її В. Кудринецькій семирічній школі, Мельниця-Подільського 
району, всі учні 4-го класу написали переказ на "1" i "2", в Горошківській семирічній школі цього ж району в 4 класі написали переказ 
лише 6 учнів. Керівники шкіл і працівники органів народної освіти повинні зараз всі сили віддати на допомогу школам і окремим учителям 
у підготовці до іспитів. Велику допомогу покликані подати в цій справі районні методичні кабінети. Виправлення принущених у підготовці 
до іспитів екзаменів хиб є зараз бойовим завданням усіх працівників народної освіти. Не слід забувати і про участь батьків у справі 
підготовки до іспитів. Батьки повинні дбати про те, щоб діти акуратно відвідували уроки і додаткові заняття, створити найсприятливіші 
умови для роботи учнів вдома. Справа підготовка до іспитів - справа не лише працівників народної освіти: Завданням партійних, радянських 
і, зокрема, комсомольських організацій є допомогти кожній школі успішно підготуватися до іспитів і екзаменів і провести їх на високому 
рівні. За підготовкою і проведенням екзаменів і іспитів стежитиме вся радянська громадськість. Вона чекає успішного закінчення 
навчального року в школах. 
