Вище темпи молокопоставок
У третій десятиденці квітня в ряді районів помітно посилились темпи молокоздачі. Перше місце в області зайняв Бережанський район. За 10 
днів процент виконання піврічного плану тут підріс від 6 до 43,7. На другому місці Велико-Борківський район, який у другій десятиденці 
займав 29 місце. Зборівський район з 20 став на третьому місці. Більшість же районів повільно розгортають молокоздачу. Як і раніше, 
найвідсталішим є Шумський район. Протягом чотирьох місяців він здав державі лише 220 літрів молока. 11 сіл цього району ще зовсім не 
починали виконання своїх зобов'язань. Секретар райкому КП(б)У тов. Овдієнко, голова райвиконкому тов. Дячук і районний уповноважений 
Міністерства заготівель тов. Бобирьов не вжили заходів для ліквідації ганебного відставання. Як видно, вони не зрозуміли ще величезного 
значення своєчасного виконання перед державою. Золото-Потікський район втратив третє місце, Буданівський - четверте, Велико-Глибочокський - 
п'яте, Борщівський район з сьомого став на п'ятнадцяте місце. Значним гальмом успішного виконання плану молокопоставок є недоліки в 
роботі тресту маслопрому, яким керує тов. Буяновський. Досі затримується виплата грошей молокоздавцям. Допускається антидержавна практика 
визначення жирності молока без аналізу зразків. Так, у Ново-Сільському районі протягом чотирьох місяців жодного разу не було зроблено 
аналізу. I в той же час «спеці» з обласного тресту легким розчерком пера на 50 процентів понизили жирність всього молока, зданого 
селянами в цьому році. Невже тов. Буяновському не зрозуміло, що такі його дії ведуть до зриву своєчасного виконання плану молокопоставок? 
Щоб наша область своєчасно розрахувалася з державою по молокопоставках, необхідно домогтись виконання графіку здачі молока по кожному 
району, а в районі - по кожному селі. День-у-день підвищувати темпи молокоздачі - таке бойове завдання.