Наші зобов'язання
	Четвертий п'ятирічний план відбудови й дальшого розвитку народного господарства Радянського Союзу запалює радянських людей на нові славні трудові подвиги. "Можна надіятися, що радянські люди, на чолі з комуністичною партією, не пошкодують сил і праці для того, щоб не тільки виконати, але й перевиконати нову п'ятирічку", - сказав товариш Сталін.
	- Не пошкодуємо сил і праці! Виконаємо й перевиконаємо план нової п'ятирічки, - відповідає радянський народ.
	Колектив працівників нашої Гнилицької, машинно-тракторної станції, включаючись у Всесоюзне соціалістичне змагання, закликає до цього колективи працівників усіх МТС Тернопільщини.
	Наша МТС виконала річний план тракторних робіт на 70 процентів, а зокрема завдання підняття парів - на 130 процентів.
	Готуючись до збирання врожаю ми вже відремонтували всі збиральні машин, 7 молотарок. МТС уклала договори з 1.200 селянськими господарствами по обмолоту хлібів.
	Включившись у Всесоюзне змагання, ми беремо на себе такі зобов'язання:
	1. Річний план тракторних робіт виконати на 150 процентів.
	2. Домогтися врожаю зернових не нижче 12 центнерів з кожного гектара, обробленого машинами МТС.
	3. Збирання і обмолот провести протягом 15-20 робочих днів.
	4. План обмолоту хліба виконати на 250 процентів.
	5. Підготувати 35 трактористів, машиністів і слюсарів.
