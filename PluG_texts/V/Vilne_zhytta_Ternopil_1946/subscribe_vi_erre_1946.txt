Передплачують залізничники
	Як тільки диктор прочитав останні слова по радіо про випуск нової позики робітники і службовці станції Чортків зібрались на мітинг.
	Першим виступив стахановець-оператор т. Вінницький. Він заявив:
	- Ми розуміємо, як багато нашій державі після війни потрібно коштів. Кожний трудящий мусить взяти участь у відбудові не тільки працею, а і своїми заощадженнями. Позичимо державі наші кошти і вона відплатить їх нам сторицею. В минулому році я разом з дружиною позичив державі 1.200 карбованців. Мій місячний склад - 280 крб., а я підписуюсь - на 500 і закликаю всіх присутніх наслідувати мій приклад.
	Слідом за т. Вінницьким виступив електромонтер-стахановець т. Гарбузов.
	-Я недавно демобілізувався з Червоної Армії, - говорить він. - Багато разів я одержував виграші на свої облігації. Але головний мій виграш не в цьому. я був чорноробом. Завдяки радянській владі я сьогодні висококваліфікований робітник. Мені забезпечена вільна праця і заробітки по здібностях. З великою радістю і вдячністю своїй рідній радянській владі я позичаю державі 120 процентів моєї місячної зарплати. Закликаю до цього усіх товаришів по праці.
	Тут же на мітингу протягом однієї години передплатили позику всі працівники підприємства. 
