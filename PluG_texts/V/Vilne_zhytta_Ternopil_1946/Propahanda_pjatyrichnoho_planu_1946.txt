Пропаганда п'ятирічного плану на сторінках районної газети
Роз'яснення трудящим величного плану нової сталінської п'ятирічки - найважливіше завдання всієї агітаційної і пропагандистської роботи партійних організацій. Разом з широким розмахом усної пропаганди повинен сполучатися такий же широкий розмах пропаганди друкованої. Газети повинні друкувати на своїх сторінках матеріали, які роз'ясняли читачам план нової п'ятирічки, день-у-день показували хід виконання цього плану, розповсюджували досвід передовиків, сміливо критикували підприємства стають у виконанні своїх виробничих завдань. Це найважливіше завдання наших газет правильно зрозуміли працівника Бережанської районної газети «Червоні Бережани» (редактор тов. Васильченко). Відразу ж після прийняття Верховною Радою СРСР Закону про план відбудови і розвитку народного господарства на 1946-1950 роки газета почала розгортати його всебічну пропаганду на своїх сторінках. В номері за 13 квітня популяризації нової п'ятирічки присвячується розворот. Одна із сторінок розвороту під загальним заголовком «Сталінський план Індустріальної могутності СРСР» показує величні перспективи в новій п'ятирічці нашої соціалістичної промисловості, зокрема важкої індустрії і транспорту, як основи для швидкого росту всього народного господарства країни. Друга сторінка цього розвороту присвячена показові, що протягом п'яти років дасть сільському господарству промисловість і що дасть країні наше сільське господарство. Сторінка зроблена вдало, яскраво показує блискучу перспективу сільського господарства СРСР у новій сталінській п'ятирічці. В номері за 21 квітня надрукована сторінка під заголовком «Піднесення добробуту і культури радянського народу». На сторінці показано, як за п'ятиріччя зростуть народні прибутки, житлова площа в містах, будівництво на селі, продукти харчування і товари широкого вжитку, товарообіг радянської торгівлі, лікувальні і культурно освітні заклади. Сторінка вміло зверстана і добре ілюстрована фотознімками. 25 квітня редакція присвячує сторінку показові відбудови й розвитку народного господарства західних областей України і Білорусії, Прибалтійських і Молдавської радянських республік. В першотравневому номері газета розповідає своїм читачам про відбудову й розвиток важкої індустрії Радянської України в четвертій сталінській п'ятирічці. Газета «Червоні Бережани» не лише пропагує план нової п'ятирічки, але й мобілізує трудящих свого району на успішне здійснення плану, закликає читачів на самовіддану працю показує на своїх сторінках передовиків соціалістичного змагання. На сторінках газети друкуються соціалістичні зобов'язання працівників трактористів, селян. Систематично висвітлюється виконання цих зобов'язань трудящих. Хороші сторінки з такими матеріалами в номерах за 1 і 16 травня. На цих сторінках розповідається про стахановську працю зв'язківців, трактористів, робітників райпромкомбінату, працівників пункту Заготзерна та інш. Слід, однак, зауважити працівникам редакції газети на те, що вони висвітлюють хід соціалістичного змагання однобоко. Газета не викриває недоліків у роботі підприємств і установ, не критикує окремі підприємства, земельні громади, які відстають у виконанні господарсько-виробничих завдань, не виконують взятих ними соціалістичних зобов'язань. А таких підприємств в районі чимало. Зокрема, незадовільно працюють комунальники. Освоєння ними асигнувань на відбудову житлової площі і всього комунального господарства здійснюється вкрай незадовільно. Будемо надіятись, що колектив редакції газети «Червоні Бережани» виправлять цю свою помилку.