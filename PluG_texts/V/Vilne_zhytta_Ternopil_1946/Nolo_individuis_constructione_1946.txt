Не дбають про індивідуальне будівництво
	Заліщицька районна Рада депутатів трудящих відпустила великі кошти для індивідуального будівництва і відбудови жител інвалідам Вітчизняної війни, демобілізованим, переселенцям та іншим громадянам району.
	Селяни села Касперівці одержали на індивідуальне будівництво 75.000 карбованців кредиту, села Костильники - 44.000, Добровляни - 39.000. Всього по району видано 229.000 крб. кредиту.
	Однак, райспоживспілка (завідуючий тов. Григораш) до цього часу не організувала торгівлі будівельними матеріалами і не допомагає індивідуальним будівникам.
	Не краще справа з забезпеченням населення вапном, яке необхібно не тільки для будівництва, а й для ремонту жител. Райпромкомбінат має всі умови, щоб організувати випалення вапна. Але коли тут почнуть це виробництво - невідомо. 
