Підготовка до збирання врожаю і хлібозаготівель - невідкладне завдання
Сталінський план відродження і дальшого розвитку народного господарства вступив у дію. Кожний день сповнений трудовим героізмом. Кожного дня укладаються нові цеглини в стіни великої всенародної будови. По всій нашій Батьківщині могутньою лавою шириться соціалістичне змагання патріотів за виконання й перевиконання завдань нової п'ятирічки. Разом з усім народом трудівники радянського села дружно включилися в боротьбу за здійснення одного з найважливіших завдань п'ятирічки - відбудови і дальшого розвитку сільського господарства. Першии вкладом у п'ятирічку від селян Тернопільщини є успішне проведення весняної сівби. Сівба нинішньої весни проведена значно краще, ніж минулого року. Цим закладено міцний фундамент високого врожаю першого року нової сталінської п'ятирічки. Тепер все залежить від того, як будуть збережені посіви від бур'янів і шкідників сільськогосподарських рослин, від успішного збирання врожаю. Саме цього не враховують партійці й радянські організації багатьох районів нашої області. Це яскраво виявилось в процесі роботи обласних зборів партійного активу, що відбулися 29-30 травня. Прополка посівів проходить у переважній більшості районів незадовільно, в той час як бур'яни після дощів, що днями випали, швидко ростуть. Це створює серйозну загрозу хлібам. Відвести цю загрозу, мобілізувати всі сили на бур'янів - вирішальне завдання у боротьбі за вирощувания високих врожаїв. Надто повільно проходить в області і оранка парів. Це також великий недолік наших МТС, колгоспів, радгоспів і земельних громад, який необхідно швидко вигравити. Не можна забувати, що від своєчасного і якісного підняття парів залежатиме врожай наступного, 1947 року. Досвід сівби наочно показав, що тільки старанна підготовка забезпечує успіх справи. Тому то, щоб швидко і без втрат зібрати і обмолотити врожай, а також зразково провести хлібозаготівлі, необхідно в підготовці до цих робіт врахувати все до дрібниць. Ремонт машин, дрібного збирального інвентаря, возів, розстановка людей в колгоспах і радгоспах на час збирання і хлібоздачі, забезпечення всього необхідного для безперебідної роботи тракторів і молотильних агрегатів, організація колгоспних, радгоспних і громадських токів, виділення достатньої кількості підвід для вивезення зерна на заготпункт - все це має бути заздалегідь продумано і своєчасно зроблено. Мудре народне прислів'я говорить: «Не то хліб, що на полі, а то хліб, то в коморі». I поганий хазяїн з того керівника, який забуває про це. На жаль, такі погані хазяї в нашій області є. Взяти завідуючого Буданівським райземвідділом тов. Можилевського. Про яку хазяйновитість цього керівника може бути мова, коли він навіть не цікавиться тим , як селянські господарства забезпечені збиральним інвентарем. Більш того, його не хвилює незадовільний ремонт збиральних машин у машинно-тракторній станції. Te ж саме можна сказати про директора Вишнівецької МТС тов. Короля. Він досі не організував ремонту жодної жатки, жодного локомобіля. Дуже повільно ремонтуються в ній МТС і молотарки. Не виконують графіка ремонту збиральних і молотильних машин також Мушкатівська МТС (директор тов. Гудзь), Білобожницька МТС (двректср тов. Іванов). Підготовка до збирання врожаю і здачі хліба державі - невідкладна справа. I добре зробили керівники Вичулківської, Гнилицької та інших машинно тракторних станцій, які водночас з проведенням весняних польових робіт на повний хід розгорнули ремонт жаток, молотарок, двигунів. По-господарському зробили і ті голови Рад земельних громад та райземвідділи, які взяли на облік увесь ручний збиральний інвентар, що є в колгоспах та селянських господарствах і там, де невистачає його, організували виготовлення. Пленум Центрального Комітету КП(б) України, який відбувся 14-18 травня, відзначив незадовільний стан ремонту збиральних машин у більшості МТС і радгоспах республіки. Це в повній мірі стосується і нашої області. Обласні збори партійного активу накреслили практичні заходи для прискорення темпів підготовки до жнив. Завдання партійних і радянських організації полягає в тому, щоб успішно здійснити ці заходи і тим забезпечити своєчасну і зразкову підготовку до збирання врожаю. Хлібозаготівлі треба буде розпочати відразу ж після початку косовиці і молотьби. Слід організувати справу так, щоб перші ж центнери намолоченого хліба були здані державі. Але до цього повинні готуватись не лише працівники сільського господарства, а її заготівельні організації. Пленум ЦК КП(б)У зобов'язав органи Міністерства заготівель заздалегідь підготувати складські приміщення до приймання хліба нового врожаю, забезпечити всі пункти Заготзерна достатньою кількістю працівників, привести в належний порядок вагове господарство. Але, як виявилося на обласних зборах партійного активу, заготівельні організації Тернопільщини дуже повільно готуються до приймання нового врожаю. Будівництво нових і ремонт існуючих складських приміщень проходить вкрай незадовільно, кадрами приймальні пункти не забезпечені Уповноважений Міністерства заготівель тов. Трусов погано контролює хід підготовки заготівельних організацій до приймання хліба нового врожаю, не вживає потрібних заходів у постачанні заготівельних організацій необхідною документацією. До жнив уже лишаються небагато часу. Треба всемірно посилити роботу колгоспів, радгоспів, МТС, селянських господарств і заготівельних організацій до збирання врожаю і заготівель сільськогосподарських продуктів. Завдання партійних організацій - забезпечити успішне виконання вказівок Цленуму ЦК КП(б)У. Успішним і дбайливим доглядом за посівами, успішним проведенням збирання врожаю і достроковим виконанням планів хлібопоставок внесемо новий вклад у здійснення великих накреслень четвертої сталінської п'ятирічки.