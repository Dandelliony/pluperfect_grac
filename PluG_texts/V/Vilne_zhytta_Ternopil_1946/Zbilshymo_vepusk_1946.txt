Збільшимо випуск товарів ширвжитку
На підприємствах Гусятина вивчення передвиборної промови товариша Сталіна супроводжується великим виробничим піднесенням. Значно 
підвищили продуктивність праці робітники промислового комбінату. Першим у змаганні йде шевський цех, що перевиконує систематично своє 
завдання. Майстер Людвиг Холодюк вдвічі перевиконує норму на виготовленні взуття, майстер Павло Бойчук на ремонті взуття виконує норму 
на 150 процентів. Добре працює бляхар Пилин Стрешевський. Щоденно він виготовив не менше 10 відер замість 6 по плану. Стельмах тов. 
Врублевський на два робочих дні скоротив час виготовлення комплекту возових коліс. Днями при комбінаті починає працювати цех миловаріння, 
устаткування й інвентар для якого виготовлено на місці. Цех забезпечено сировиною. Недавно організований у Гусятині харчокомбінат 
випустив у лютому значну кількість м'ясних виробів. При комбінаті відкривається цех безалкогольних напоїв.