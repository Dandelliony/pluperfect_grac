	Велика заслуга російського народу у визвольній боротьбі
 Чинячи віроломний напад на Радянський Союз, німецькі фашисти розраховували на слабість нашої багатонаціональної держави. Гітлерівці сподівались, що їм удається посіяти розбрат між народами, які населяють нашу країну, викликати сутички між нами, в результаті чого Радянський Союз розкладеться на складові частини, а німецька армія здобуде швидку і легку перемогу. Всі ці розрахунки фашистських загарбників зазнали разючого провалу. Гітлерівці не розуміли, що перед ними не стара царська Росія, в якій експлуататорські класи панівної нації виступали в ролі гнобителів інших, неросійських народів, а що перед ними Радянський Союз - могутня багатонаціональна держава, в якій відносини між народами будуються на принципах співробітництва.
	Союзом незламним республіки вільні
	Навік об'єднала Великая Русь
 У цих прекрасних словах державного гімну Радянського Союзу відзначена велика заслуга російського народу в згуртуванні всієї сім'ї братніх народів нашої країни в одній, союзній радянській державі.
 Важким був шлях створення міцної і могутньої радянської багатонаціональної держави. Тяжка спадщина дісталася нам від минулого. Всі неросійські народи в царській Росії жорстоко пригнічувалися урядом, поміщиками і капіталістами державної нації. Неросійські народи з презирством називалися "інородцями". Майже половина населення російської імперії носила цю назву.
 Царські власті розпалювали ворожнечу між народами, нацьковували один на одного - росіян на євреїв, татар на вірмен, сіяли розбрат між раднським і російським народами. Це робилося з метою відвернути трудящих від боротьби проти справжніх винуватців їх тяжкого становища - царизму, поміщиків і капіталістів. Царський уряд тримав пригнічені народи в темряві й відсталості.
 Царизм душив національну культуру неросійських народів. Заборонялися навчання рідною мовою, газети й книги мовами пригнічених народів.
 "Тюрма народів", - так назвав В. І. Ленін стару царську Росію. І в цій величезній, душній тюрмі задихалися в дикунстві й темряві, вимирали з голоду і від епідемій цілі племена і народи.
 Жорстоко гноблячи підкорені підвладні народи, царський уряд, поміщики і капіталісти так само пригнічували і експлуатували російських робітників і селян.
 Російський народ ніколи не виступав у ролі гнобителя, в ролі душія свободи народів. Панами, гнобителями були панівні класи поміщиків і капіталістів.
 З давніх часів російський народ очолював боротьбу всіх народів нашої країни проти царизму і поміщицького гніту. За часів селянських повстань Івана Болотнікова, Степана Разіна, Омеляна Пугачова, разом з російськими селянами проводили боротьбу проти кріпосництва і інші народи. Рука в руку з Омеляном Пугачовим боровся славний син башкирського народу Салават Юлаєв. Братні узи дружби зв'язували великого сина російського народу Чернишевського з геніальним сином українського народу Тарасом Шевченком. За одну справу - за щастя народу, за світле майбутнє боролися вони проти спільного ворога - царського самодержавства.
 У спільній боротьбі проти іноземних загарбників і царизму закладались передумови тієї великої непорушної дружби народів нашої країни, яка яскраво відбилася в створенні єдиної союзної радянської держави.
 Цю велику дружбу народів вирощували, зміцнювали і загартовували більшовики, сини великої партії, створеної Леніним і Сталіним.
 Партію більшовиків породив російський робітничий клас, найреволюційніший, найпередовіший клас - борець проти рабства і пригнічення, за встановлення влади трудящих. Російський робітничий клас, партія більшовиків поставила собі за мету зруйнувати "тюрму народів", якою була царська Росія, визволити пригнічені народи, дати їм можливість вільно розв'язувати питання про свою державність, про своє національне існування і розвиток. Проте більшовики не виступили за розз'єднання народів нашої країни, за поділ її на ряд окремих держав. Навпаки, вони говорили, що треба прагнути до об'єднання, але, що народи самі повинні прийти до думки про необхідність такого об'єднання на добровільних засадах.
 Ленін і Сталін учили російських і українських більшовиків, всіх робітників у своїй боротьбі проти царизму іти разом, бо в цьому запорука їх успіху. Ще в 1913 році Ленін говорив, що вільна Україна можлива лише при єдиній дії пролетарів великоруських і українських, що без такої єдності про неї не може бути й мови.
 Ленін говорив, що саме великоруські робітники, більшовики борються за створення самостійної демократичної республіканської гордої Великоросії, яка будуватиме свої відносини з іншими народами на принципі рівності й братерства.
 Ленін виступав за найрішучіше розв'язання національного питання в царській Росії, за надання повної свободи народам розв'язувати питання про свою державність. Викриваючи контрреволюційний характер української Центральної Ради в 1917 році Ленін визнав повну законність вимог українського народу про національне самовизначення. В статті "Україна", опублікованій в газеті "Правда" в червні 1917 року, Ленін писав: "Якраз беззастережне визначення цього права одно лише й дає можливість агітувати за вільний союз українців і великоросів, за добровільне з'єднання в одну державу двох народів. Якраз беззастережне визнання цього права одно лише спроможне розірвати на ділі, безповоротно, до кінця з проклятим царським минулим, яке все зробило для взаємовідчуження народів, таких близьких і мовою, і місцем життя, і характером, і історією" (т. ХХІІ, стор. 534).
 У "Декларації прав народів Росії", написаній товаришем Сталіним і опублікованій у листопаді 1917 року за підписами Леніна і Сталіна, проголошувалась політика добровільного і чесного союзу народів Росії, яка повинна привести їх до повного взаємного довір'я. Декларацією проголошувались рівність і суверенність народів Росії, їх право на самовільне визначення, аж до відокремлення і утворення самостійної держави. Скасовувались всякі національні і національно-релігійні привілеї та обмеження.
 Під керівництвом комуністичної партії російський народ перший створив і зміцнив державу нового типу - радянську державу - СРСР, що послужила зразком державного ладу для всіх народів нашої країни.
 В 1922 році на основі добровільного об'єднання чотирьох союзних республік була створена єдина союзна держава - СРСР.
 Братня допомога великого російського народу підняла з злиднів і відсталості придушені царизмом народи і допомогла їм вийти на широкий шлях свого розвитку і розквіту.
 На Надзвичайному VIII Всесоюзному З'їзді Рад 25 листопада 1936 року товариш Сталін говорив, що: "ми маємо тепер багатонаціональну соціалістичну державу, яка цілком склалась і витримала всі випробування, міцності якої могла б позаздрити будьяка національна держава в будьякій частині світу".
 У Великій Вітчизняній війні всі народи Радянського Союзу на заклик великого Сталіна, як один, піднялись на захист своєї Батьківщини, справедливо вважаючи цю війну спільною справою трудящих незалежно від рас і націй. В ході війни з особливою силою проявились чудові якості великого російського народу, його безмежна любов до Батьківщини, ясний розум, стійкість і терпіння. Самовіддана боротьба російського народу була запалюючим прикладом для всіх народів нашої країни.
 У минулій війні російський народ заслужив загальне визнання, як керівної сили Радянського Союзу серед усіх народів нашої країни. У вогні воєнних випробувань ще більше зміцніла наша радянська багатонаціональна держава.
 Характеризуючи джерела нашої перемоги в минулій війні, товариш Сталін у промові на зборах виборців Сталінської виборчої округи м. Москви 9 лютого сказав, що здобута Радянським Союзом перемога над Фашистським агресором є перемогою нашого радянського державного ладу, що наша багатонаціональна радянська держава витримала всі випробування війни і довела свою життєздатність. "... Радянський державний лад, - говорить товариш Сталін, - виявився зразком багатонаціональної держави... Радянський державний лад є така система державної організації, де національне питання і проблема співробітництва націй розв'язані краще, ніж у бідьякій іншій багатонаціональній державі".
 Здобувши всесвітньо-історичну перемогу над фашистськими агресорами, народи Радянського Союзу, очолювані великим російським народом, керовані партією більшовиків, товаришем Сталіним, самовіддано трудяться, перетворюючи в життя грандіозні завдання першої післявоєнної сталінської п'ятирічки, яка приведе до ще більшого розквіту радянської багатонаціональної держави.
	Г. Нікулін.
	Відповідальний редактор А. Мазанько.