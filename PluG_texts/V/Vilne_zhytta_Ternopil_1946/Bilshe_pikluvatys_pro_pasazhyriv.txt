Більше піклуватись про пасажирів
З переходом нашої країни до мирного будівництва нові завдання постали перед залізничниками, партійними і радянськими організаціями в налагодженні пасажирського руху, в обслуговуванні пасажирів. Ці завдання сформульовані в серпневій постанові ЦК КП(б)У і РНК УРСР «Про покращенні обслуговування пасажирів на залізницях».
На залізничних відділках нашої області немало зроблено по відбудові і обладнанню вокзалів, організації внутріобласного пасажирського сполучення. Однак, в справі обслуговування пасажирів у нас ще є великі недоліки. Досі не організовано рух додаткових пасажирських поїздів на дільниці Тернопіль - Гримайлів, Коломия - Мукачево, передбачених новим графіком. Більшість діючих поїздів у незадовільному стані. Вони складаються з непристосованих для пасажира товарних вагонів, які здебільшого не опалюються і не освітлюються.
В цьому немала провина керівників Чортківського і Тернопільського відділків руху т. т. Лейкова і Назіна, які самоусунулися від цієї важливої справи, не цікавляться станом пасажирських поїздів, не домагаються своєчасного пуску додаткових поїздів і не дбають про формування діючих поїздів з належного рухомого складу, в наслідок чого пасажири просиджують на станціях по кілька днів, чекаючи поїзда.
Далеко не все ще зроблено для обслуговування і на вокзалах області. На станції Теребовля, наприклад, не вистачає меблі в кімнатах для пасажирів, в приміщенні холодно, брудно. Не відзначаються чистотою і вокзальні приміщенні, площі та перони в Чорткові і Тернополі. Керівникам цих вокзалів варто повчитися у колектива станції Збараж (начальник т. Кравець). Кімнати для пасажирів тут добре відремонтовані, регулярно опалюються, обладнані меблею, є газетні вітрини.
На вокзалах Чорткова й Тернополя досі не налагоджено роботу квиткових кас і довідкових бюро, а також камер зберігання ручного вантажу, не відкриті ще поштові відділи, не організовано прийому кореспонденції та телеграм від пасажирів. В Тернополі не відкриті майстерні ремонту одягу та взуття, туалетна кімната. Міськком КП(б)У (секретар т. Зіньченко) і міськрада (голова тов. Кондратенко) й досі навіть ще не обговорили постанову обкому партії та облвиконкому про обслуговування пасажирів, пустили цю справу на самоплив. 
Великий рахунок пасажир вправі пред’явити органам залізничної міліції та ревізорському апарату, які миряться з безладдям при посадках у поїзди, з проявами хуліганства та безквитковими проїздами у поїздах.
Покращення обслуговування пасажирів є невідкладним завданням залізничників. На це треба спрямувати трудову ініціативу і увагу залізничників. Варто поновити шефство комсомольських організацій над вокзалами, організувати недільники по впорядкуванню вокзалів і ремонту вагонів у поїздах обласного сполучення. Треба по-справжньому організувати змагання залізничників на краще обслуговування пасажирів і особливо демобілізованих з Червоної Армії, розгорнути аладінський рух працівників вокзалів.
Обов’язком партійних організацій є також організація політмасової роботи серед пасажирів. Оформлення пасажирських приміщень і поїздів лозунгами і платками, проведення бесід, читання лекцій для пасажирів — невідкладні завдання в період виборчої кампанії. Треба сказати, що цій справі мало приділяють уваги як територіальні парторганізації, так і вузлові парткоми. В Тернополі, наприклад, агітпункт вокзалу перетворений на звичайну читальну кімнату. Секретар вузлового парткому т. Вольвач й досі не спромігся організувати проведення там бесід і доповідей.
Залізничники, партійні та радянські організації області мають всі можливості зразково організувати обслуговування пасажирів і цього треба домогтися в найближчий час.
