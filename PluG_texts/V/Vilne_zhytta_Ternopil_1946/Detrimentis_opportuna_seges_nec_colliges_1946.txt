Зберемо врожай своєчасно і без втрат
	До хзбирання в цьому році ми маємо 96 гектарів озими та 100 гектарів ячменю і вівса. Багатий урожай обіцяють наші колгоспні лани. На славу попрацювали колгоспники, щоб забезпечити такий урожай. Тепер це все залежить від того, як дружно і організовано ми проведемо його збирання. Під час жнив кожний неповноцінно використанний день приводить до великих втрат, до зниження вартості колгоспного трудодня. Отже, до збирання хлібів треба бути готовими заздалегідь.
	Наша рільнича бригада прикладає всіх сил, щоб на жнива вийти добре підготовленими, організовано. Збирати урожай будемо двома жатками, які вже відремонтовані і закріплені за жаткарями - Іваном Сафян та Іваном Бубенком. Для жаток виділені 8 пар кращих коней, які за 15 днів до збирання будуть посталенні на відпочинок. Частину врожаю запланували зібрати вручну. Для цього виділено 7 косарів та 15 жінок з серпами, які будуть збирати хліб переважно на ділянках, що вилягли від вітрів, а також обкосювати площі для жаток.
	За нашим робочим планом, збирання врожаю ми проведемо за 18 - 20 робочих днів, а обмолот -за 40 днів.
	Весь збиральний інвентар в нашому колгоспі в повній готовності. Відремонтоваві жатки, кінні граблі, вози. Підготовлено дрібний збиральний інвентар-коси, серпи, граблі тощо. Біля кожної жатки буде встановлено зерновловлювач.\
	Щоб не залишити жодного колоска на полі, крім загрібання кінними і ручними граблями, ми плануємо збирання колосків вручну.
	За кожною ланкою на весь час збирання закріплені ділянки, тягло та інвентар.
	Наша рільнича бригада прикладе всіх зусиль, щоб урожай зібрати без найменших втрат, щоб вийти переможцями у змаганні з нашими сусідами - колгоспниками сільськогосподарської артілі ім Шевченка.
