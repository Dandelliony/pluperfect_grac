Зберемо по 15 центнерів зерна з гектара
Велику увагу в новому п'ятирічному плані приділяється відбудові і дальшому розвиткові сільського господарства. В останньому році п'ятирічки наша країна повинна одержати 127 тонн зерна. Виконання цього завдання залежить від того, як ми будемо працювати кожний на своїй трудовій ділянці. По всій нашій країні з кожним днем шириться соціалістичне змагання за дострокове виконання сталінських накреслень. Наш колгосп «Сталінський шлях», включившись у соціалістичне змагання, зобов'язується в першому році четвертої сталінської п'ятирічки зібрати з кожного гектара зернових культур по 15 центнерів, картоплі - 150, цукрових буряків - 250, капусти - 200 центнерів: збільшити поголів'я тваринницьких ферм: робочих коней - на 20 голів, великої рогатої худоби - на 25, свиней - на 30. Перший етап боротьби за високий урожай ми закінчили успішно Сівбу ярих на площі 337 гектарів провели в стислі агротехнічні строки, чистосортним насінням. Внесли в грунт понад 800 тонн гною. Про боротьбу за високай урожай ми не забуваємо ні на хвилину. Всю площу озимих - 186 гектарів - заборонували і пропололи від бур'янів. На 40 гектарах озимої пшениці зробили підживлення мінеральними добривами. Багатий урожай, який обіцяють наші поля, треба своєчасно скосити та обмолотити. Щоб не допустити втрат при косовиці і обмолоті хлібів, треба старанно підготувати збиральні і молотильні машини та дрібний інвентар. Наш колгосп вже закінчує ремонт жаток, кінних грабель, возів та дрібного збирального інвентаря, вил тощо. Значних успіхів ми домоглися і в розвиткові тваринництва - придбали та виростили 12 голів молодняку великої рогатої худоби, 9 штук свиней, семеро коней. Взяті нами зобов'язання в першому році нової п'ятирічки ми з честю виконаємо. Дмитро Зелінський - голова колгоспу «Сталінський шлях», Струсівського району. Володимир Пасіка - бригадир рільничої бригади №1. Йосип Гарасимюк, Сергій Дмитроца, Євгенія Вальчук, Тереся Кобель, Григорій Кобель - колгоспники.