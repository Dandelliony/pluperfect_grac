За високий урожай технічних культур
  В новому п'ятирічному плані поставлено завдання розширити посівні площі і збільшити врожайність технічних культур.
  Створення Міністерства Технічних. Культур — яскравий доказ особливої уваги більшовицької партії і радянського уряду технічним культурам. Йдеться про те, щоб не лише відновити довоєнні посівні площі і врожайність, а й значно перевершити їх.
  Кліматичні і грунтові умови нашої області дуже сприятливі для вирощування високих врожаїв таких технічних культур, як цукрові буряки, тютюн, махорка, льон, коноплі. Це можна підтвердити хоча б тим фактом, що в 1940 році колгоспи і селяни Тернопільщини зібрали всередньому по 205 центнерів цукрових буряків з гектара.
  За роки четвертої сталінської п'ятирічки посівна площа технічних культур у нашій області повинна зрости в 2,3 раза проти довоєнної. Щоб виконати таке завдання, необхідно вже в цьому році відновити довоєнні площі і врожайність.
  Колгоспи і селяни області багато докладають зусиль, щоб справитися з завданнями першого року п'ятирічки. На всій площі, відведеній під технічні культури, було зроблено глибоку , зяблеву оранку. Під посів цукрових буряків внесено 32.380 тонн гною і велику кількість мінеральних добрив. Більшість колгоспів і селян в стислі строки провела сівбу технічних культур і добре доглядає за своїми плантаціями.
  Сівба — найголовніший етап боротьби за врожай. Тому то не можна терпіти відставання жодного колгоспу і одноосібного господарства, які вирощуюсь технічні культури. І стає дивно, як це завідуючий обласним відділом технічних культур тов. Чумак і керівники партійних, радянських і земельних органів Буданівського, Чортківського, Микулинського, Бучачського та ряду інших районів миряться з зривом найкращих строків сівби технічних культур.
  Відставання згаданих нами районів привело до того, що до 10 травня в області не була закінчена сівба цукрових буряків, льону і конопель, а посадка тютюну і махорки проведена лише на 9,5 процентах площі, передбаченої планом.
  Найкращими строками посадки тютюну і махорки для більшості районів є останні дні квітня і перші дні травня. Запізнення з посадкою призводить до зниження врожайності на 20 — 25 процентів. Крім того рослини пізньої посадки більше пошкоджуються шкідниками і дають нижчу якість сировини для промисловості.
  Організація негайного завершення сівби всіх технічних культур — невідкладна справа керівників відділів технічних культур, голів сільрад, колгоспів, земельних громад.
  Вже тепер, слід підготуватися до обробітку технічних культур. Треба відремонтувати інвентар, заготовити добрива для підживлення.
  Кожен спеціаліст сільського господарства повинен стати організатором застосування передової агротехніки в обробітку цукрових буряків, тютюну, льону, конопель. Добре буде, коли агрономи і агровиконавці разкажуть колгоспним ланкам і плантаторам які є строки обробітку технічних культур, якою має бути густота насаджень, як вести боротьбу з шкідниками тощо.
  Технічні культури — найцінніша сировина, яку дає сільське господарство промисловості. Тим то вони вимагають до себе великої уваги партійних, радянських, земельних органів і спеціалістів сільського господарства.
