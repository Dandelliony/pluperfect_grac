Закріпити успіхи передвиборної політичної роботи
В період підготовки до виборів у Верховну Раду СРСР первинний парторганізації обласного земельного відділу було доручено проведення 
масово-політичної роботи з населенням, що проживає по вулиці Мостовій м. Чорткова. 3 цим завданням парторганізація облземвідділу 
справилась успішно. Серед виборців тут систематично працювали 16 агітаторів і працювали непогано. Правильно зрозуміла парторганізація 
свої завдання і тепер, після виборів. Закріплюючи досягнення в масово-політичній роботі серед населення, агітатори й далі продовжують 
свою почесну роботу. Кращі агітатори т.т. Вагін, Гришета, Брицький, Стеценко, Мазур і Михайлова вже провели з населенням по двоє занять 
по вивченню промови товариша Сталіна на передвиборних зборах виборців Сталінської виборчої округи м. Москви 9 лютого 1946 року. Секретар 
первинної парторганізації тов. Больботенко систематично керує роботою агітаторів, дбає про підвищення їх політичних знань. 3 агітаторами 
регулярно проводяться бесіди, семінари. Зовсім інакше поставились до масово-політичної роботи серед населення після виборів 
парторганізації Державного банку та обласного фінансового відділу. Після виборів ці парторганізації вирішили, мабуть, відпочити, 
занедбали роботу з агітаторами, які після 10 лютого не заглядають до своїх людей, серед яких проводили політичну роботу під час виборчої 
кампанії. Названі парторганізації, згорнувши агітаційну роботу, припустили велику помилку. Цю помилку необхідно швидко виправити.