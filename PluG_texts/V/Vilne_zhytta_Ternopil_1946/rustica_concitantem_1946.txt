Сільський агітатор
	Більше року селянка Параска Западій працює агітатором. За цей час вона провела велику масово-роз'яснювальну роботу серед селян свого села. Тепер вона вивчає з селянами своєї десятихатки Закон про п'ятирічний план відбудови і розвитку народного господарства СРСР на 1946-1950 роки, розповідає їм, якою стане наша країна на кінець нової сталінської п'ятирічки, які завдання стоять перед Тернопільською областюі Копичинським районом, перед їх селом.
	Агітатор тов. Запалій не обмежується лише роботою в гуртку. ЇЇ бесіду можна почути в домівках багатосімейних жінок, стариків. Вона відвідує пристарілого 70-річного Василя Пилипова, щоб розповісти йому про завдання п'ятирічного плану, про радянські закони. Докладно розповів агітатор про нову п'ятирічку селянці Ганні Местовій в індивідуальній бесіді.
	Так щоденно агітатор Параска Западій простими і зрозумілими словами більшовицької правди проводить агітаційно-масову роботу серед селян с. Сухостав і заслужено користується за це великим авторитетом і повагою серед своїх односельчан.
