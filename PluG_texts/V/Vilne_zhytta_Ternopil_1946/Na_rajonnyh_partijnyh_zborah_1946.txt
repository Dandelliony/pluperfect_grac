На районних партійних зборах в Гусятині
Відбулися партійні збори Гусятинського району, які обговорили рішення травневого Пленуму ЦК КП(б)У і обласних зборів партійного активу. По першому питанню порядку денного - про підсумки весняної сівби, догляд за посівами, підняття парів, підготовку до збирання врожаю і підготовку бази для забезпечення успішного проведення заготівель сільськогосподарських продуктів в 1946 році - доповідь зробив секретар райкому КП(б)У тов. Калініченко. Доповідач говорить, що план весняної сівби в районі перевиконано. Засіяно в цьому році яровими культурами 11.080 гектарів при плані 10.550 гектарів. 0днак, у нас є цілий ряд великих недоліків. Ми затягли строк весняної сівби. Васильківська МТС і зараз працює дуже погано. Річний план тракторних робіт вона виконана лише на 30 процентів, протягом цілого місяця трактори не працюють, пари не підіймаються. Повільно ремонтує МТС і збиральні машини. Партійна організація МТС (секретар тсв. Бойченко) не вникає в господарську діяльність, не очолила соціалістичного змагання серед працівників. Далі тов. Калініченко критикує роботу районного земельного відділу, який не знає ліпшого стану підготовки до жнив, незадовільно керує земельними громадами. Райземвідділ навіть не має точного обліку збиральних машин в районі. Виступаючі товариші по цьому питанню також піддали гострій критиці роботу райземвідділу, МТС та ряду земельних громад. По другому питанню - про стан роботи культосвітніх закладів - доповідь зробила зав. відділом пропаганди і агітації райкому КП(б)У тов. Ситник. Вона відмітила, що останнім часом робота культосвітніх закладів покращилась. Та поряд з цим є ще багато недоліків. В селах Крогулець, Трибухівці, Нажбірок і інш. клуби не працюють. В деяких клубах не організовано гуртків художньої самодіяльності, не читаються лекції. Кінокартини демонструються дуже рідко. Райком комсомолу, первинні комсомольські організації та райінспектура культосвітньої роботи мало займаються роботою клубів, не допомагають їм. Про стан житлово-комунального будівництва з доповіддю виступив голова райвиконкому тов. Перцан. - В районі відбудовано - говорить доповідач, - електростанцію, 6 лазень, з яких 5 в селах. Зроблено капітальний ремонт приміщення районної бібліотеки, ресторану, відремонтовано ряд житлових будинків. Виступаючі товариші гостро критикували роботу комунгоспу, відділу колгоспного та сільського будівництва, промкомбінату. В минулому році райпромкомбінат не виконав завдань по виробництву паленої цегли та вапна, що вкрай необхідні для будівництва. В цьому році з плану виробництва цегли 100 тисяч штук райпромкомбінат виробив лише 3.000 штук. Виконання плану виготовлення вапна зривається. Незадовільно працює і комунгосп. Він не спромігся навіть взяти на облік будинки, які йому належать, велика заборгозаність по квартирній платі. Незадовільно використовуються асигнування на будівництво. В цьому році з 71 тисячі карбованців використано лише 2.750 карбованців. По обговорених питаннях збори ухвалили відповідні рішення.