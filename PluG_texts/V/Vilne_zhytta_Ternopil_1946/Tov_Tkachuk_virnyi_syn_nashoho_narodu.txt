Тов. Ткачук — вірний син нашого народу
На численних зборах робітників, селян та інтелігенції було висунено кандидатом у депутати Ради Національностей Верховної Ради СРСР голову Микулинського райвиконкому тов. Марка Яковлевича Ткачука. Кандидатура тов. Ткачука була підтримана всіма трудящими нашої області. Окружна виборча комісія Тернопільської виборчої округи по виборах до Ради Національностей зареєструвала Марка Яковлевича Ткачука кандидатом у депутати Ради Національностей Верховної Ради СРСР.
Марко Яковлевич — вірний син нашої Батьківщини, він цілком заслужив цього високого довір’я. В його діяльності, в усьому житті державні інтереси завжди беруть верх над інтересами власними. Тим то на всіх постах, де працював Марко Яковлевич, у його робота йшла успішно.
Нелегко було Марку Яковлевичу за панської Польщі, як синові рядового робітника, українцеві здобути вищу освіту. Але сильний характер, впертість і ясний розум взяли своє. З великими переривами в навчанні через нестатки він закінчив Варшавський університет.
Не мало боровся Марко Яковлевич за нашу долю і щастя і період панування польської шляхти. Не мало переніс за долю свого народу тортур, не одну тюрму відвідав.
Марко Яковлевич Ткачук достойний бути представником народу переможця в його парламенті. Я з радістю і гордістю віддам свій голос в день виборів за тов. Ткачука. Я закликаю всіх виборців 10 лютого одностайно голосувати за кращу нашу людину Марка Яковлевича Ткачука.
