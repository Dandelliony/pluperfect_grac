Про заходи щодо забезпечення успішного проведення весняної сівби по Українській РСР в 1946 році
Постанова Ради Народних Комісарів УРСР і Центрального Комітету КП(б)У
Про підготовці насіння
1. По кожному колгоспу й радгоспу до 20 лютого. 1946 року закінчити засипку насінних фондів зернових, технічних, овочевих і кормових 
культур, очистку і перевірку якості насіння в контрольно-насінних лабораторіях. Для очищення насіння використати всі наявні віялки, 
сортувалки, трієри, фухтелі, змійки. В колгоспах на очистку насіння виділити колгоспників і відповідальним за очистку призначити одного 
з членів правління. Організувати роботу зерноочисних машин з повним навантаженням протягом всієї доби. 2. Встановити контроль за ходом 
очистки та використання зерноочисних машин, а агрономам райземвідділів і МТС разом з правліннями колгоспів організувати відбирання і 
надсилання проб насіння в контрольно-насінні лабораторії для аналізу. 3. Правлінням колгоспів організувати протруєння всього насіння 
вівса, ячменю, ярої пшениці, проса, кукурудзи і льону - довгунця з тим, щоб посів цих культур був проведений лише протруєним насінням. 
4. Закінчити обмін насіння, непридатного для посіву, або рядового насіння на сортове, як порядком міжколгоспного обміну, так і з 
держсортфонду не пізніше 1 березня 1946 р.
По місцевих і мінеральних добривах
5. В колгоспах, в яких до цього часу не вистачено завдань по збору місцевих добрив, встановити для кожної бригади і ланки завдання і 
організувати збір попелу, перегною та інших місцевих добрив для внесення під цукрові буряки, інші технічні й овочеві культури. Увесь 
гній, що є на садибах колгоспів і колгоспників, повністю використати під пари, технічні культури городину. Не пізніше 15 березня завезти 
в колгоспи всю кількість мінеральних добрив, що є на пристанційних складах Cільгосппостачання, і до початку польових робіт підготувати 
добрива для внесення при посіві під цукрові буряки та інші технічні культури. 6. Щоб забезпечити вивезення гною і завіз мінеральних 
добрив, виділити по бригадах потрібну кількість підвід і тягла. Встановити сезонні і щоденні завдання по вивезенню гною і завозу 
мінеральних добрив на кожну підводу і для кожного колгоспника, призначеного на роботу.
Про підготовці до сільськогосподарських машин
7. Виконкомам районних Рад і райземвідділам до 15 березня в кожній МТС перевірити якість ремонту всіх тракторів і сільськогосподарських 
машин та забезпечити закінчення ремонту в установлені строки. Також перевірити правильність розподілу тракторів по бригадах та 
закріплення тракторних бригад за колгоспами і до 25 лютого 1946 року повідомити кожний колгосп, скільки і які саме трактори будуть 
працювати в колгоспі, а також прізвища бригадира тракторної бригади і трактористів. Правлінням колгоспів до цього ж строку визначити 
персональний склад колгоспників, що будуть працювати на причінних машинах, підвезенні пального й води; виділити також потрібну кількість 
живого тягла для обслуговування тракторних бригад. 8. Директорам МТС забезпечити до 1 березня 1946 року виборку й завіз пального в МТС, 
а також організувати завіз пального в колгоспи, передавши його правлінням під схоронні розписки. 9. Райземвідділам, з участю спеціалістів 
МТС, до 1 березня 1946 року перевірити підготовку та якість ремонту сільськегосподарських машин у колгоспах. Перевірку провести з 
участю бригадирів рільничих бригад колгоспів.
По підготовці живого тягла
10. Враховуючи, що більша частина весняних польових робіт виконуватиметься живим тяглом. Раднарком УРСР і ЦК КП(б)У вимагають від 
партійних і радянських організацій, земельних органів, правлінь колгоспів, директорів радгоспів приділити велику увагу підготовці коней, 
волів і корів у колгоспах та корів особистого користування колгоспників. Зобов'язати виконкоми обласних і районних Рад, обкоми і райкоми 
КП(б)У, земельні органи, правління колгоспів і директорів радгоспів, провести до 25 лютого перевірку стану живого тягла по кожному 
колгоспу й радгоспу. Виснажених і худих коней відокремити, звільнити від роботи, закріпити за окремими колгоспниками для догляду і 
посиленої годівлі. 11. Bcix робочих коней і волів закріпити в бригадах за колгоспниками-їздовими на весь час підготовки й проведення 
весняних польових робіт з тим, щлб кожний їздовий знав, на яких конях, волах чи коровах він буде працювати весною в полі і своєчасно 
підготував закріплене за ним тягло до стану доброї вгодованості. До початку весняних польових робіт орзанізувати привчання корів до 
роботи в ярмі. В колгоспах виготовити і відремонтувати збрую та ярма і передати їх тимчасово колгоспникам, за якими закріплено тягло.
По складанню в колгоспах виробничих планів на 1946 рік і робочих планів весняної сівби
12. До 1 березня 1946 року скласти річні виробничі плани на 1946 рік, одночасно з річними виробничими планами скласти робочі плани 
весняної сівби по кожному колгоспу в цілому і по бригадах. В робочих планах весняної сівби передбачити: а) посівні завдання бригадам по 
культурах площ посіву в полях сівозмін. Визначення площ під окремі культури провести у відповідності з планом переходу до сівозміни, з 
урахуванням попередників, наявності зяблевої оранки і площі веснооранки; б) закріплення за бригадами робочих коней, робочих волів, 
корів колгоспів, а також визначення по кожній бригаді, яка кількість корів особистого користування колгоспників, робітників і службовців 
працюватиме на весняних польових роботах у бригаді; в) скільки повинно бути виконано веснооранки, боронування, культивації, посіву — 
кіньми, волами, коровами колгоспів і коровами особистого користування колгоспників, робітників і службовців. При встановленні норм 
виходити з таких принірних сезонних завдань. 13. Встановити, що річні виробничі й робочі плани на весняну сівбу розробляє правління 
колгоспу і зоотехніком, з участю бригадирів, зав. фермами, ланкових. Річний виробничий план колгоспу, разом з прибутково-видатковим 
кошторисом, повинен бути обговорений і затверджений загальними зборами членів артілі, підписаний головою колгоспу, головою ревізійної 
комісії і рахівником (бухгалтером) колгоспу, а також агрономом і зоотехніком, які брали участь у складанні планів. Затверджені загальними 
зборами плани з висновками МТС і райземвідділу повинні бути розглянуті виконкомами районних Рад і до 15 березня 1946 року. 14. Щоб 
встановити відповідальність за виконання завдань, визначених у робочих планах, преведення весняної сівби в установлені строки по кожній 
бригаді робочий план підписують бригадир, ланкові й колгоспники, яким за планом встановлені завдання по підготовці і проведенні посіву. 
15. Рада Народних Комісарів УРСР і ЦК КП(б)У надають виняткового значення справі правильної організації і роботи ланок у колгаспах і 
зобов'язують земельні органи та правління колгоспів до 1 березня 1946 року перевірити і укомплектувати склад ланок. 16. Правлінням 
колгоспів, з участю агронома, бригадирів і ланкових встановити для кожкої бригади, а по техгічних культурах, просу і кукурудзі для ланки 
завдання по посіву і врожайності; розробити план агротехнічних заходів, в якому передбачити завдання по збору і використанню місцевих 
та мінеральних добрив і строк проведення робіт по догляду й обробітку культур, закріплених за ланкою. Завдання по врожайності, встановлені 
для кожної ланки і бригади, записати в "Книгу планових завдань та їх виконання", оформити підписами бригадирів і ланкових та докладно 
роз'яснити колгоспникам про розміри додаткової оплати по кожній культурі при перевиконанні встановлених завдань по врожайності/
По насінних ділянках
17. До початку сівби забезпечити виділення під насінні ділянки кращих, найбільш родючих, чистих від бур'янів земель, виораних на зяб. Виділені
під насінні ділянки площі оформити актами та закріпити за окремими ланками. Засів насінних ділянок провести добірним насінням
районованих сортів у найкращі агротехнічні строки. 18. Покласти відповідальність за правильне виділення і додержання встановленої 
агротехніки на насінних ділянках колгоспів на агрономів-нісіннєводів райземвідділів та голів колгоспів, а в радгоспах - на директорів та
старших агрономів радгоспів.
По травах
19. 3 метою скорішого відновлення посівних площ багаторічних трав і забезпечення власним насінням трав кожного колгоспу, зобов'язати 
виконкоми райрад, райземвідділи і правління колгоспів провести весною 1946 року закладку нових насінників клеверу, люцерми, еспарцету в 
колгоспах, що забезпечені насінням на площі не менше 6 гектарів, у колгоспах, які не мають посівів і власного насіння багаторічних трав, 
закласти насінники на площі не менше 1-2 гектарів. Для закладання насінників виділити найкращі і родючі ділянки в першу чергу на 
присадибних і городніх землях. Закладання провести в ранні строки чистим широкорядним посівом, закріпити за ланками і забезпечити 
старанний догляд протягом весни і всього літа з тим, щоб із закладених весною насінників уже в 1946 р. одержати урожай насіння трав. 
20. Поряд із закладанням насінників багаторічних бобових трав у 1946 році організувати насінництво багаторічних злакових трав, для чого 
все наявне в колгоспах і радгоспах насіння тимофіївки, житаяку, райграсу і костриці лучної використати для засіву насінників. 
21. Зважаючи на виняткову важливість насінництва трав, зобов'язати виконкоми райрад затвердити по кожному колгоспу одного з членів 
правління, відповідального за вирощування насіння багаторічних трав по колгоспу. Виконкомам облрад і обкомам КП(б)У перевірити по 
кожному району виділення площ для посіву насінників трав і забезпеченість насінням кожного колгоспу. 22. 3 метою своєчасної очистки 
насіння багаторічних трав і насіння льону від повитиці, а також повного використання наявних трифолінових машин на Україні, зобов'язати 
Укрконтору Держсортфонду, Заготльону і Укрконтору "Югозаготзерно", Наркомрадгоспів і Наркомхарчпром УРСР не пізніше 20 лютого 1946 року 
закінчити ремонт усіх трифолінових машин і використати їх з певним навантаженням на очистці насіння багаторічних трав і льону колгоспів, 
радгоспів та інших організацій. Виконкомам облрад і обкомам КП(б)У затвердити план використання шин, закріпивши за кожним пунктом певні 
райони.
По цукрових буряках
23. Для посіву цукрових буряків виділяти ділянки в рершу чергу оранці на кращих незасмічених землях, переважно спід угноєних в пару 
озимих культур; в колгоспах, не забезпечених глибокою зяблевою оранкою, виділити під посів буряків площу звичайного зябу після кращих 
попередників. 24. Закінчити до 20 березня 1946 року ремонт і виготовлення шлейфів та котків. При виготовленні нових шлейфів і котків 
виходити з таких розрахунків, щоб у колгоспах кожні 12-15 гектарів посіву був один шлейф і на кожні 25-30 гектарів один важкий 
трьохсекційний коток. 25. Посів цукрових буряків провадити буряковими сівалками, використовуючи для цього всі наявні в колгоспах і МТС 
сівалки з міжряддями 44,5 см., а на площах, де не буде застосовуватись обробіток буряків на тракторній тязі, з міжряддями в 36-34 см. 
При посіві в рядки обов'язково вносити мінеральні добрива. Лише при нестачі або, відсутності бурякових сівалок, для прискорення посіву 
цукрових буряків, використовувати зернові сівалки, встановлюючи їх на верхній висів, з обов'язковим пропусканням двох насіннепроводів в 
один сошник. Завіз бурякового насіння з цукрових заводів у колгоспи закінчити у всіх бурякосіючих районах не пізніше 1 березня 1946 року.
Рекомендувати правлінням колгоспів посів цукрових буряків провадити намоченим насінням.
По льону-довгунцю і коноплі 
26. Усе наявне насіння льону-довгунця і конопель врожаю 1945 року і до 1 березня 1946 року очистити, довести до посівних кондицій і повністю
використати на посів у 1946 році. Під посів льону-довгунця виділити площі, зорані на зяб, чисті від бур'янів, після кращих попередників,
насамперед, усі клеберища. Посіви конопель розміщувати по старих коноплянищах. На площі, не угноєні з осені, внести гній весною з розрахунку
30-40 тонн на гектар. Площі, виділені для посіву льону і конопель, обов'язково закріпити за ланками, організувавши по ланках збір попелу,
перегною та інших місцевих добрив.
По кукурудзі
27. Досвідом передових колгоспів, бригад і ланок, зокрема Марка Озерного "Червоний партизан" Верхнє-Дніпровського району Дніпропетровської 
області, доведено, що високий урожай кукурудзи можна одержувати в кожному колгоспі при умові виділення кращого добірного насіння, 
належної підготовки грунту та забезпечення густоти насаджень на одному гектарі не менше 50-60 тис. рослин. Раднарком УРСР і ЦК КП(б)У 
зобов'язують земельні органи, спеціалістів сільського господарства і правління колгоспів: a) до початку сівби виділити в натурі і 
закріпити за ланками площі та встановити їм завдання по сівбі і врожайності; б) відбір насіння провести по ланках. Насіння для посіву 
відбирати з середини найбільш розвинених, дозрілих качанів, не пошкоджених хворобами і шкідниками і типових для даного сорту. Відібране 
насіння до початку посіву перевірити 1-2 рази в контрольно-насінних лабораторіях; в) організувати в бригадах і ланках вивчення передової 
агротехніки по одержанню виких урожаїв кукурудзи; г) роз'яснити членам ланок розміри додаткової оплати при перевиконанні встановлених 
для ланок завдань по врожайності кукурудзи.
По просу
28. Провести до 1 березня очистку і перевірку якості виділеного насіння з тим, щоб був проведений широкорядний посів проса кращим кондиційним
насінням. До початку сівби виділити в натурі і закріпити за ланками площі та встановити їм завдання по сівбі і врожайності. Організувати в 
бригадах і ланках вивчення передової агротехніки по одержанню високих урожаїв проса. Роз'яснити членам ланок розміри й порядок одержання
додаткової оплати при перевиконанні встановлених планів по врожайності.
По картоплі
29. Перевірити до 25 лютого 1946 року наявність насінної картоплі по кожному колгоспу і радгоспу та стан її збереження; колгоспам, в 
яких невистачає власної насінної картоплі, організувати придбання її в такій кількості, щоб повністю забезпечити виконання встановленого 
плану посадки картоплі. 30. Виконкомам обласних Рад і обкомам КП (б)У Одеської, Херсонської, Миколаївської, Сталінської і Ворошиловградської 
областей організувати реалізацію нарядів і перевіз сортовлї картоплі з областей УРСР і РРФСР з тим, щоб завезти насінну картоплю в 
колгоспи до початку посіву. 31. Перевірити в колгоспах, радгоспах, торговельних оганізаціях і премколових підприємствах стан зберігання 
вершків продовольчої картоплі, заготовлених для посадки в 1946 році, і забезпечити повне використання всіх заготовлених вершків для 
посадки картоплі. 32. Під насінні ділянки, а також для проведення літніх посадок картоплі виділити кращі землі, орані на зяб; площі, 
виділені під літні посадки, старанно обробляти, не допускаючи використання їх під посів інших культур Насінні ділянки засіяти картоплею 
кращих районованих сортів, використавши для цього весь наявний фонд сортової картоплі.
По овочах і баштанних культурах
33. У всіх районах, колгоспах і радгоспах, організаціях і підприємствах забезпечити підготовку всього парниково-тепличного господарства 
і вирощування в парниках і теплицях розсаді овочевих культур для постачання колгоспам, радгоспам, допоміжним господарствам і для 
колективного та індивідуального городництва. 34. Наркомземсправ УРСР до 25 лютого 1946 року забезпечити завіз насіння овочевих культур 
та кормових коренеплодів в області, де насіння цих культур невистачає. В цей же строк перевірити в насінних колгоспах стан зберігання 
висадків овочевих культур, кормових та столових корнеплодів, забезпечити їх зберігання і повне використання для посадки. При недостачі 
сортових висадків для виконання плану насінництва використати висадки з товарних запасів і забезпечити виконання встановлених планів 
посадки висадків овочевих культур і кормових коренеплодів. 35. Враховуючи важливість дальшого розширення сортових посівів баштанних 
культур. Раднарком УРСР і ЦК КП(б)У зобев'язують Наркомземсправ УРСР, місцеві партійні й радянські організації правління колгоспів і 
директорів радгоспів забезпечити в 1946 році вирощування сортового насіння баштанних культур у такій кількості, щоб цілком задовольнити 
потреби колгоспів і радгоспів на 1947 рік. 3 цією метою наявне в Сортнасіновочі сортове насіння баштанних культур використати в 1946 
році для насінних посівів.
По соняшнику, кок-сагизу, бобових та інших культурах
36. Рада Народних Комісарів УРСР і Центральний Комітет КП(б)У, враховуючи важливе значення просапних культур - соняшника, кок-сагизу, бобових,
а також гречки та інших культур, що не визначені окремо, зобов'язують виконкоми обласних і районних Рад, обкоми й райкоми КП(б)У, правління
колгоспів і директорів радгоспів при складанні виробничих планів колгоспів і робочих планів бригад і ланок визначити площі під посів зазначених
культур, підготувати краще сортове насіння; обговорити на нарадах колгоспів, бригад і ланок міроприємства по підвищенню врожаю цих культур;
приділити особливу увагу засипці насіння гречки й бобових культур з тим, щоб максимально розширити площу посіву цих культур у кожному
колгоспі й радгоспі.
По боротьбі з буряковим довгоносиком та іншими шкідниками сільськогосподарських культур
37. Враховуючи забур'яненість полів і в зв'язку з цим розмноження різних шкідників сільськогосподарських культур, що створює в 1946 
році велику загрозу посівам, зокрема цукровим бурякам, Рада Народних Комісарів УРСР і ЦК КП(б)У зобов'язують виконкоми обласних і 
районних Рад, обкоми й райкоми КП(б)У, земельні органи, правління колгоспів і директорів радгоспів: a) до початку робіт організувати 
спалювання бур'янів на полях, узбіччях, межниках; б) виготовити в колгоспах пересувні курники для вивезення в 1946 році в поле курей 
колгоспних птахоферм і курей колгоспників у кількості, потрібній для знищення бурякового довгоносика та інших шкідників бурячищах, 
посівах багаторічних трав, посівах озимини, на парах та на площах, заражених черепашкою і саранчевими шкідниками. До 15 березня 1946 
року перевірити забезпеченість колгоспів та радгоспів отруйними хімікатами й апаратурою і завіз отруйних хімікатів у колгоспи з баз 
Cільгосппостачання; в) відремонтувати та виготовити до 20 березня 1946 року плужки типу Маронівської дослідної станції з розрахунку 1 плужок
на 25 га посіву цукрових буряків, а також виготовити коритця для виловлювання метеликів озимо совки, з розрахунку 2-3 кориця на 1 га
цукрових буряків, відремонтувати гусенеловки, блохоловки та марлеві волоки. В цей же строк відремонтувати в майстернях МТС, МТМ і колгоспів
усю наявну апаратуру для боротьби з шкідниками й хворобами сільськогосподарських рослин;
г) забезпечити організацію та виготовлення з відходів виробництва місцевої промисловості та промкооперації знарядь для знищення ховрахів,
хом'яків та інших гризунів (пастки, капкани);
д) щоб не допустити розмноження стеблевого (кукурудзяного) метелика і пошкодження сільськогосподарських культур у колгоспах і радгоспах
на всіх площах спід кукурудзи, проса та конопель, не зораних на зяб, зібрати та знищити всі післяжнивні рештки. Солому проса та бадилля
кукурудзи використати на годівлю худоби, а непридатні для цього рештки до 15 квітня використати на паливо;
е) щоб не допустити розмноження просяної мішки і пошкодження проса у всіх колгоспах та радгоспах запровадити обов'язкову очистку насіння
проса на віялках, сортувалках і горках.