За культурне городництво і садівництво
Родюча земля, розташована понад річкою близько колгоспного двору, дає нам змогу широко розвивати садівництво і городництво. Тому наш колгосп планує в ближчі 5 років не тільки відновити довоєнні площі садів та городів, а й збільшити їх у 2-3 рази. Прибутки від городництва та садівництва повинні стати одним з основних джерел колгоспу.
Відродження садівництва та городниутва ми розпочинаємо цієї весни. Вже укомплектована окрема садогородня бригада, виділені площі під город та сад. Весною цього року садогородня бригада має посадити 2 гектари фруктового саду та 3 гектари городу, переважно капусти, помідорів та цибулі.
Перші кроки роботи садогородньої бригади показали добрі наслідки. Ми заклали 10 парникових рам для вирощування розсади капусти і помідорів. Сходи розсади капусти і помідорів в парникових рамах дружні, здорові. Підготовлена та добре угноєна і площа землі під городні культури.
Садогородня бригада бореться за одержання врожаю капусти — 200 центнерів з гектара, цибулі та помідорів по 80 центнерів.
З урожаю цього року ми реалізуємо на ринку 213 центнерів городини, що дасть колгоспу тисячі карбованців прибутку.
Цей рік є лише початком розвитку садівництва та городництва колгоспу. Площу садів і городів ми щорічно збільшуватимемо. За нашим розрахунком, в 1947 році ми посадимо 15 гектарів яблунь, груш, вишень, а в міжряддях саду — малину, смородину, клубнику. Площу городніх культур збільшуватимемо поступово, з таким розрахунком, щоб у 1950 році вона становила 15 гектарів.
Щоб підвищувати врожаї, щоб мати добре городництво і садівництво, нам потрібно досвідченого спеціаліста-садовода- городника. Наступної осені ми відрядимо до Чортківської сільськогосподарської школи юнака або дівчину для оволодіння цією спеціальністю.
Добрі сади і городи нашого колгоспу на кінець 4 сталінської п'ятирічки забезпечать в достатній мірі потреби колгоспників, даватимуть щорічно сотні тонн фруктів і овочів робітникам промисловості.
Нашою метою ближчих років є також розвиток садівництва і на садибах колгоспників. Кожне господарство колгоспника за нашою допомогою посадковим матеріалом посадить 6-7 яблунь, по стільки ж стовбурів слив, груш, вишень. Плануємо ми і озеленення вулиць та колгоспного двору. Для цього в перспективному плані ми передбачаємо вирощення питомника фруктових та декоративних дерев. 
Величний план відбудови і розвитку народного господарства нашої країни на 1946-1950 роки, затверджений Першою Сесією Верховної Ради СРСР, викликав серед усіх членів нашої садогородньої бригади нове трудове піднесення. Ми усвідомляємо великі завдання, які стоять перед нашою бригадою зараз, в першому році нової сталінської п'ятирічки. Але ми не постаємо перед цими завданнями. Навпаки, ми сповнені рішучості боротись за успішне здійснення і ми їх здійснимо з честю. 