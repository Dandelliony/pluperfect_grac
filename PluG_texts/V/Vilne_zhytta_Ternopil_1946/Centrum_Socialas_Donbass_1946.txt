Центр соціалістичного Донбаса
	У місто Сталіно наша делегація прибула поїздом о 8 годині ранку. Перш за все ми оглянули місто. Я довго ходила по центру соціалістичного Донбаса, оглянула чудовий театр, яким так пишаються сталінці.
	Потім машинами поїхали ми на шахту імені Челюскіна. Цю шахту дуже пошкодили німецькі загарбники. Але шахтарі її швидко відбудували і вона вже дає країні вугілля.
	Багато розмов я чув про Донбас у себе в районі. Тому під час екскурсії хотіла побачити своїми очима, як живуть і працюють шахтарі.
	В шахту ми спустились машиною. А шахта глибоко - аж 125 метрів. У шахті світло, штольні електрифіковані. Хороша вентиляція повітря не дає почувати, що ти знаходишся під землею.
	Праця шахтарів механізована. Машина рубає вугілля, вона ж подає його і на поверхню. Рухаються машини за допомогою електрики. Це дуже полегшує працю людини.
	Хочу сказати, що шахтарі живуть зовсім не так, як намагаються про це говорити мерзенні недобитки - українсько-німецькі націоналісти. Працюють вони по 8 годин. Як тільки піднімаються на поверхню, для їх послуг тут же гарна лазня. Вилізши на-гора, наші знайомі за півгодини помились і переодяглися в чистий одяг.
	Працяшахтарів виско ціниться. Середній заробіток шахтаря в місяць складає від 2.000 до 2.800 карбованців, а стахановці одержують до 6.000-7.000 карбованців.
	Живуть шахтарі недалеко від шахти в гарних білих будиночках. Майже біля кожної квартири є город, садок. В шахтарських селищах побудовані прекрасні клуби, парки.
	Ознайомившись на власні очі з життям шахтарів, я заявляю молоді: не вірте, товариші, страхітливим брехням націоналістів про донецьку каторгу.
