"Під каштанами Праги"
До перших роковин Дня Перемоги колектив обласного драматичного театру підготував новий спектакль - «Під каштанами Праги». Не можна не 
визнати актульності п'єси К. Сімонова. Постановка цієї п'єси ще й тим, що вона знайомить нас з життям братерської і дружньої країни, 
говорить про спільну боротьбу великого російського і невеликого, але мужнього, чеського народу під час Вітчизняної війни. П'єса переносить 
нас у столицю Чехословаччини - Прагу - напередодні її визволення Червоною Армією і в перші дні після визволення. Місцем дії протягом усіх 
п'яти картин залишається квартира чеського професора Франтишека Прохаски, де зустрічаються з членами сім'ї професора інші персонажі п'єси. 
Вже перша картина драми починається з хвилюючого напруження. До Прохаски і його старого приятеля Грубека, що переховується в професора, 
приходить поет Болеслав Тихий. Він щойно вбив гестапівця. Тихий - колишній лейтенант іспанської республіканської армії, любимий поет і 
вірний син свого народу. Це мужня людина, сповнена одночасно сердечною теплотою і життєрадісністю. Артистові Г. Ковалю так і не вдалося 
показати всього душевного багатства поета-борця. У виконанні актора образ Тихого вийшов спрощеним. Антифашистові Тихому протиставлений 
інший чех - лікар Юлій Мачек, власник клініки. Це представник тієї частини чеської інтелігенції, яка лояльно ставилася до влади окупантів. 
Для розуміння вдачі Мачека характерним є випадок, коли він не захистив своєї наречени Божени від образи німецьким офіцером. Визволення 
Праги і відновленя демократичної влади викликає в Мачека побоювання за свою клініку і роздратовання новими порядками. Це викінчений 
егоіст, буржуа - і не дивно, що Божена, нарешті, зрікається його. Артист Я. Майтюренко в основному справився з образом Мачека. Шлях 
Божени - плутаний шлях. Вона тричі змінювала вибір професії. Це звичайна і навіть розпущена в батьківському домі дівчина. Проте, два 
роки, проведені в концтаборі, звідки вона втекла разом із своєю подругою - росіянкою Машею, навчили її дечому. Вона не може вже йти 
шляхом, який їй пропонує Мачек. Вплив її російських друзів, Маші та полковника Петрова, викликає в ній свідому ненависть до фашизму і 
зневагу до Мачека. Привабливий, хоч і суперечливий, образ Божени в цілому правильно трактує артистка 3. Коваль. Професор Прохаска - тип 
заглибленого в науку вченого. Як гуманіст, Прохаска ненавидить німецький фашизм, він не хоче лікувати німців, переховує радянського 
парашутиста. Але він ладен простити чехам, які співробітничали з німцями. Ця чуйна, добра і любляча людина, схильна до всепрощення. 
Політична короткозорість перешкоджає йому побачити справжнє обличчя свого приятеля Грубека - чесько-німецького фашиста. Роль професора 
добре грає артист Голець. Представниками нової демократичної Чехії в п'єсі є сини професора - Стефан ( артист О. Карпенко) і Людвіг 
(артист Петляшенко). Це молоде покоління, яке із зброєю в руках боролося проти німецького фашизму.. Велику роль відвів автор радянським 
людям, що виступають у п'єсі, - Маші, полковникові Петрову - командирові авіадесантної частини. Це вони допомагають чехам усвідомити 
неминучість остаточної загибелі старого, що не витримало сутички з фашизмом. Артистові Висящому, який в основному правильно виконує свою 
роль, на жаль, бракує теплоти, що приводить до певної сухості в показі образу. Ще більше це стосується виконавця ролі Маші - цієї простої 
і мужньої радянської дівчини-воїна (артистка Т. Медведева). Артист О. Свічкаренко, який грає Яна Грубека, фашиста, що замаскувався під 
чеського патріота, чудово виконує цю складну роль, Грубек - хитрий і небезпечний ворог. Йому вдається обманути свого давнього товариша 
Франтишека Прохаску. Викриттю Грубека допомагає югославський антифашист Джокіч, який щойно вийшов із гітлерівських концтаборів. Джокіч - 
старий борець проти фашизму, він воював разом з Тихим ще в Іспанії. Зазнавши нелюдських катувань у гестапо, він з'являється на сцені, 
як живий заклик до помсти фашистам, до боротьби за викорчовування рештків фашизму на визволеній землі. Зворушливий образ Джокіча створює 
артист А. Тельнов. В цілому спектакль "Під каштанами Праги" є для колективу театру новим кроком вперед. Відчувається велика робота над 
подоланням труднощів спектакля як художнього керівника театру М. Ф. Янковського, так і всього акторського колективу.