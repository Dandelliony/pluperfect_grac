Добре діло
Стояв теплий травневий ранок Українське сонце щедро посилало на землю свої ласкаві промені. Земля сприймала їх з глибокою подякою як свою вічну життєву силу. I скрізь, куди не кинь оком, вирувало зогріте сонцем життя. Зеленим килимом стелились озимі, рівно піднімалася сходи ярих: пшениці, ячменю, вівса. Степове повітря наповнювалося веселістю невгамовних жайворонків. Їм відкликалися на землі не менш веселі і дзвінкі пісні дівчат. 3 усією цією чудовою симфонією весни зливався ритмічний гуркіт тракторів, що працювали на ланах колгоспу імені Сталіна. Колгоспне поле тягнулося широкою смугою понад лісом. За колгоспними лавами шаховими квадратиками виднілися земельні ділянки селянських господарств. Як і на колгоспному полі, там з завзяттям працювали люди, йшла напружена мирна праця. На узліску, що глибоко врізався в колгоспне поле, ховаючись у густих кущах молодих дерев, сиділи два чоловіки. Протягом кількох тижнів вони приходять сюди кожного дня. Звідси їм видно майже все поле села Залісся, їх рідного села, в яке вони не наважуються заходити вже більше півроку. Тут просиджували вони мовчки по багато годин підряд, з заздрістю і з біллю в серці дивлячись на радісну працю своїх односельчан. Ось і сьогодні ці обідрані брудні люди сидять тут з раннього ранку. Вони прийшли на узлісок ще до схід сонця. Погляд їх весь час спрямований до степу. Там були і всі їх думки. 3 дитинства знайомі поля, люди, праця хлібороба якоюсь невидимою і могутньою силою тягнули їх в степ, до своїх людей, до роботи. Але разом з цим друга така ж невидима сила тримала в кущах, не пускала в степ, як і не пускала у своє рідне село. Цією силою була боязнь, сором перед односельчанами за своє минуле. - Ех, Гнате, йдемо туди, до людей. Перед ними ми винні, дуже винні. Але то ж робити? Будемо просити прощення. В цьому тепер єдина наша надія повернутися до людського життя. Йдемо, Гнате, там, мабуть, працюють десь і наші сім'ї, наші дружини, твій син, дочка. - Hi, не можу... - сказав ледве чутно другий і відвернувся. Спазма не давала йому докінчити відповіді. Душевна біль, яка мучила його підряд кілька останніх місяців, гірка образа на себе самого за те, що піддався впливові чужих йому людей, жах перед карою за всі заподіяні ним страхітливі злочини, туга за рідним селом, за дружиною, дітьми, за домашнім затишком розхитали нерви, торкнулися зашкарублого серця. По щоках йому покотилися великими краплинами сльози. То були сльози гіркої образи, страшної безпорадності, звірячого жаху. - Ти плачеш?! - Так, Іване. Не дивуйся, я плачу. Плачу я, кого ви, мої співучасника, в злочинах, влучно прозвали «Безсердечними». Так, я був насправді безсердечним. 3 мене зробили холодний автомат. Я вбивав усіх, кого наказував мені вбивати Осика. Я вбивав ні в чому не винних людей. Вбивав стариків, жінок, дітей. Я грабував і підпалював села Тернопільщини, свого рідного краю. Плачу я - вбивця, грабіжник, бандит. Я плачу тому, що бачу свою загибіль. Я більше не хочу і не можу вбивати і грабувати. Але разом з цим я не можу повернутися до людського життя. Моєї страшної провини не простять мені ні наші селяни, ні радянська влада... - Чесно покаєшся, радянська влада простить, - перебив Іван. - Ні, не простить. Не можна простити моїх злочинів. - Простить, - настоював Іван. - Ти ж читав Звернення уряду. - Ні, боюсь, Іване, боюсь... Боятись нам, власне кажучи, немає чого. Ти тількищо сам сказав, і що вбивати і грабувати більше не можеш. А ті, що не можуть, або не хочуть вбивати, в банді не потрібні. Їх Осика самих уб'є. Для нас тепер один порятунок - швидше йти з повинною до органів радянської влади. I чим скоріше ми це зробимо, тим краще для нас. - Боюсь... - Ну, що ж, Гнате, як знаєш. Я й так дуже багато тратив часу, умовляючи тебе. Пробач, якщо ти не хочеш, чи може й насправді не можеш, то я сьогодні ж піду сам до райцентру... Він замовк, прислухаючись до шарудіння в кущах. Раптом звідти піднялася постать Остки. Облизчя його було непередавано страшним. Він тремтів від злості, очі його налилися кров'ю. Проричарши запіненими губами про щось подібне до слова «зрадник», він розлютованим звірем підскочив до Івана і вдарив його кінжалом у груди. В цю ж мить пролунала автоматна черга і поруч з трупом Івага простягся ватажок однієї з недобитих банд українсько-німецьких націоналістів «Осика». - Нарешті, і я зробив добре діло, — промовив сам до себе Гнат і кинув на землю автомат. Кілька хвилин Гнат стояв непорушно на одному місці. В ці хвилини він ні про що не думав, нічого не бачив, нічого не розумів. I коли до нього підійшли колгоспники, він без будьякого опору дав зв'язати собі руки і, похнюпивши голову, пішов з молодим хлопцем до сільради.