Шахтарі Кременця висунули кандидатом у депутати Ради Союзу Верховної Ради СРСР тов. Вавринюка Тимофія Григоровича
З небувалим піднесенням відбулися 2 січня в Кременці багатолюдні збори робітників та інженерно-технічних працівників шахти бурого вугілля, присвячені питанню висунення кандидатів у депутати Верховної Ради СРСР.
Першим виступив секретар міськкому КП(б)У т. Сницер.
 — 	На основі найдемократичнішого виборчого закону в світі трудящі нашої країни обирають у свої керуючі державні органи кращих синів і дочок Батьківщини, — говорить він. — Ми повинні зараз висунути кандидатами у депутати Верховної Ради СРСР кращих з кращих радянських людей.
Від робітників та інженерно-технічних працівників шахти виступила робітниця тов. Карбішева Ганна Андріївна.
 — 	Я пропоную, — сказала вона, — висунути кандидатом у депутати Ради Союзу Верховної Ради СРСР тов. Вавринюка Тимофія Григоровича, який працює зараз головою сільської Ради села Ланівці, Лановецького району, Тернопільської області. Селяни цього села першими в районі закінчили план хлібоздачі державі, виконали план озимого сіву і оранки на зяб. Своєю працею тов. Вавринюк заслуговує такого великого довір’я трудящих. Він, не шкодуючи життя, захищав Батьківщину від ворога, має нагороди і особисті подяки товариша Сталіна. Демобілізувавшись з Червоної Армії, тов. Вавринюк повернувся в своє село і самовіддано працює на користь народові.
Тов. Галаєв Петро Михайлович підтримав пропозицію про висунення тов. Вавринюка кандидатом у депутати Ради Союзу Верховної Ради СРСР. Він відзначив активну участь тов. Вавринюка у відродженні сільського господарства в селі Ланівці, зруйнованого німецькими варварами.
У своєму виступі тов. Рімар Йосип Якимович сказав: 
 — 	Я знаю тов. Вавринюка як відданого сина Батьківщини, як чесного працівника, і запевняю вас, що він виправдає таке велике довір’я трудящих мас.
Всі присутні на зборах гаряче підтримали пропозицію тов. Карбіневої при висунення тов. Вавринюка Тимофія Григоровича кандидатом у депутати Ради Союзу Верховної Ради СРСР і ухвалили просити його дати згоду балотуватися по Кременецькій виборчій окрузі № 487 по виборах до Ради Союзу.
Працівники шахти звертаються до всіх виборців Кременецької виборчої округи в день виборів — 10 лютого, віддати свої голоси за тов. Вавринюка Т. Г. 
