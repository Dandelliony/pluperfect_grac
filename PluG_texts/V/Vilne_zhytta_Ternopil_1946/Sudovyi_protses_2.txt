Судовий процес у справі про звірства німецько-фашистських загарбників на території Української РСР.
Ранкове засідання 24 січня
Київ, 24 січня. На ранковому засіданні продовжувався допит свідків. Свідок у справі підсудного Лауера, технік-будівник М. І. Соколов розповідає судові про величезні зруйнування, заподіяні гітлерівцями у Вінниці. Німці з першого дня хазяйнування в місті планомірно руйнували квартал за кварталом.
Особливо лютували фашистські підпалювачі і вбивці перед відступом із міста. Вони зруйнували найкращий район Вінниці — Садки, вулиці Льва Толстого, Рози Люксембург. Вони знищили величезний будинок медицинського інституту, будинок облспоживспілки, всі готелі, телеграф, кінотеатри. За час перебування у Вінниці німці розстріляли, повісили і замучили понад 30 тисяч мирних жителів.
Далі дав свідчення свідок у справі підсудного Іогшата, вчитель з м. Артемівська В. П. Замковий-Батрак.
 — 	22 місяці німецької окупації Артемівська були цілковитим кошмаром, — говорить він, — ми були свідками звірського знищення 3 тис. мирних громадян. Серед них були росіяни, українці, євреї. Цих людей німці погнали до алебастрових кар’єрів, де були підземні тунелі. Частина людей була розстріляна, а частина — замурована в тунелях.
Прокурор: Вони були живими замуровані?
Свідок: Так, живими.
Свідки Н. Д. Яковець і Г. Д. Перельштейн розповідають суду про звірські розправи німців у м. Сарни, де було знищено понад 14 тис. мирних громадян.
Потім дає свідчення суду свідок — професор Київського університету ім. Т. Г. Шевченка В. М. Артоболевський, який докладно розповідає судові про те, як німецькі громили спалили одне з найстаріших учбових і науково-дослідницьких закладів країни — Київський університет, зруйнували історичні пам’ятники.
Наприкінці ранкового засідання дав свідчення свідок В. М. Тверський, службовець музейного містечка на території Києво-Печерської Лаври.
Прокурор: Скажіть, свідок, які цінності залишалися у Лаврі?
Свідок: В Лаврі, головну цінність якої складав Успенський Собор, збудований у ХІХ віці, було багато цінностей. Першого ж дня вступу до Києва вони відібрали у нас, службовців, всі ключі від будинку. На другий день Лавру почали відвідувати німецькі офіцери й солдати, які по-варварському посали знищувати і розкрадати цінності, так, наприклад, вони виволокли на двір статуї, бюсти Пушкіна, Шевченка, які були перетворені в мішені і розстрілювалися з пістолетів. З жовтня 1941 року німці почали систематичний вибір цінностей із Лаври. Вони вивезли лаврські різниці, реліквії російських князів, московських царів — все аж до меблі. Коли Лавра була пограбована до кінця, німці зірвали Успенський Собор.
Допитом свідка Тверського закінчилося ранкове засідання.
