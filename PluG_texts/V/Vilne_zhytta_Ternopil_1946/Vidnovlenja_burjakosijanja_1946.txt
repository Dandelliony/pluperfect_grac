Відновлення бурякосіяння
Товариші! Технічні культури мають величезне значення в народному господарстві країни. Вони є cільськогосродарською сировиною для різних 
галузей промисловості, які виробляють для населення найважливіші харчові продукти, тканини взуття і іншу різноманітну продукцію для 
задоволення численних і ростучих потреб народного господарства. Створення Наркомату текнічних культур є повним доказом сталінського 
дбання більшовицької партії і радянського уряду про розвиток найважливіших культур сільського господарства і підвищення життєвого рівня 
радянськото народу. До війни провідна технічна культура України - цукрові буряки займали велику питому вагу в Радянському Союзі. 
Врожайність буряків рік-у-рік зростала. У результаті розорення німецькими загарбниками колгоспного господарства бурякосіяння на Україні 
опинилося в особливо тяжкому становищі. В 1944 році площа цукрових буряків становила тільки 35 проц. до довоєнної площі. Торік 
колгоспники і всі працівники сільського господарства багато попрацювали над дальшим відновленням площ буряків. За 1945 рік площа буряків 
зросла в півтора рази і досягла 52 проц, довоєнного рівня. Не так успішно розв'язано в 1945 році завдання підвищення врожайності 
цукрових буряків. На жаль, ми спостерігаємо ще дуже строкату картину з урожайністю цукрових буряків; поруч з колгоспами і районами, які 
одержують досить високі врожаї, ми маємо багато районів і колгоспів з низькою урожайністю. До числа передових бурякосійних колгоспів 
України належить Шполянський район Київської області, якому присуджено перехідний Червоний Прапор Раднаркому Союзу РСР за одержання 
високого врожаю. В 1944 році колгоспи Шполянського району посіяли цукрових буряків 1.500 гектарів і одержали урожай 137 центнерів з 
гектара. В 1945 році колгоспи пересіяли 2.926 гектарів і зібрали урожай по 165 центнерів з гектара, тобто більше, ніж у два рази у 
порівнянні з середнім урожаєм цукрових буряків по Київській області. Що зробили колгоспи Шполянського району для того, щоб одержати 
такий урожай? На всю площу посіву цукрових буряків 1945 року була проведена глибока зяблева оранка. Мінеральних добрив колгоспи майже 
не мали. Посіви цукрових буряків були удобрені головним чином гноєм і іншими місцевими добривами. В середньому на 1 гектар всієї площі 
цукрових буряків внесено 5,5 тонни перегною, 1,7 центнера попелу, 1,4 центнера пташиного посліду. Велику роль в одержанні високих 
врожаїв цукрових буряків відіграли висока якість посівних робіт і догляд посівів, виконані у стислі агротехнічні строки. Посів цукрових 
буряків проведено за 6 робочих днів, шаровка - за 5 робочих днів, проривка - за 9 робочих днів, перевірка - за 7 робочих днів. На всій 
площі посівів цукрових буряків виконана в середньому одна додаткова ручна прополка. Як бачите, товариші, ніяких чудес у Шполянському 
районі не відбулося. Успіх був забезпечений чесною працею, додержанням основних правил агротехніки. Всі бурякосійні колгоспи республіки 
мають такі ж можливості для одержання доброго врожаю цукрових буряків. Але справа в тому, що цих умов не використовують. Та й в тому ж 
передовому Шполянському районі теж є колгоспи, які дуже відрізняються один від одного урожайністю буряків. Взяти, наприклад, колгосп 
ім. Леніна в селі Сигнаївка, який у 1945 році з площі 210 га одержав урожай по 202 центнери буряків з гектара, і колгосп ім. Сталіна в 
селі Лозоватка, який з площі 140 га зібрав тільки по 130 центнерів буряків. Хоч лозоватці одержали і непоганий урожай для 1945 року, 
але все більше , ніж у півтора рази нижчий урожаю, одержаного сигнаївцями. До речі сказати, Остап Вишня весною минулого року в своєму 
чудовому фейлетоні писав про ці колгоспи. Це з сигнаївського колгоспу колгоспниця принесла в подарунок лозоватському колгоспові, який 
відстає, півня з словами: "Слухайте цього півня, на його голос ранком прокидайтесь, рано виходьте на роботу і це забезпечить вам успіх 
у колгоспних справах і підвищить урожайність ваших полів".(Сміх, оплески). Урожаї буряків у Сигнаївці і Лозоватці різні, а знаходяться 
вони в одному районі, в однакових умовах. В обох колгоспах родючий грунт, чорнозем. Робочою силою на гектар буряків лозоватський 
колгосп навіть краще забезпечений. Обидва колгоспи однаково обслуговувались МТС. Попередники буряків в обох колгоспах - озима пшениця, 
попередники озимої пшениці теж однакові. На всю площу буряків МТС провели тракторами глибоку зяблеву оранку. Ви бачите, товариші, що 
обидва колгоспи в зиму 1944-1945 року вступили з одинаковими можливостями і могли б мати однаковий врожай. Але справа в тому, що 
сигнаївський колгосп вніс в середньому на кожний гектар посіву буряків 6,6 тонни місцевого добрива, перегною, в лозоватський колгосп 
вніс на вектар 3 тонни перегною. Сигнаївський колгосп провів шаровку за 4 дні, лазоватський - за 5 днів. Відповідно проравку за 8 і 10 
днів і перевірку - за 4 і 7 равку за 8 і 10 днів і т. д. Сигнаївський колгосп до початку збирання забезпечив густоту насадження - 96 
тис. коренів на гектар, а лозоватський - тільки 82 тисячі, Все це і привело до того, що сигнаївський колгосп одержав урожай буряків у 
півтора рази більший, ніж лозоватський колгосп. Таке ж становище з урожайністю зернових культур. Сигнаївський колгосп з площі 1.600 
гектарів одержав по 12,2 центнера, а лозоватський колгосп з площі 1.325 гектарів одержав тільки по 9,8 центнера з гектара. Висновок - 
вся справа залежить від самих колгоспників і їх керівників. Наведений факт з подаруванням півня говорить про велику народну мудрість.