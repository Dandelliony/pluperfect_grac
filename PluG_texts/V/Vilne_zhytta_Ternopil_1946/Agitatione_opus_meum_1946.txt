Моя агітаційна робота серед будівельників
	Протягом травня місяця я провів у своєму колективі 18 читок і бесід. Основою для бесід мені служить роз'яснення Закону про новий п'ятирічний план.
	Щотижня знайомив я слухачів з міжнародними оглядами, вміщеними в центральних газетах. Зважаючи на те, що працюю серед будівельників, а тому прагну підбирати відповідний матеріал. Так прочитали й обговорили ми підборку "Будівництву - міцний тил", вміщену в "Радянській Україні" напередодні республіканської наради працівників промисловості будматеріалів, статтю "Швидше відбудувати житловий фонд" і інші. Завдання й перспективи будівництва захопили аудиторію і викликали жвавий обмін думок. Ці завдання я завжди намагався пов'язати з планами відбудови Тернополя.
	Часто практикую темою своїх бесід відповіді на запитання слухачів. При читанні одного з міжнародних оглядів я одержав запитання робітника Тичинського: "Що то є Іран?" Наступну бесіду я присвятив широкому роз'ясненню особливостей цієї країни і її взаємовідносини з СРСР,
	Темою спеціальної бесіди стало і запитання робітника Роджака: "Яке значення має газопровід Дашава-Київ?", що виникло при обговоренні Закону про нову п'ятирічку. Довелось розповісти про цей газопровід і, зокрема, його роль для Тернополя, що має перспективи в четвертій сталінській п'ятирічці постачатись газом Дашави.
	Окрему бесіду провів я і на запитання слухачів: "Чи входить в п'ятирічний план сільське будівництво?". Я ознайомив слухачів з планами будівництва на селі й індивідуального будівництва трудящих за даними Закону про п'ятирічний план.
