Процес головних німецьких воєнних злочинців у Нюрнбергу
	Ранкове засідання 10 січня 
	НЮРНБЕРГ, 10 січня. (ТАРС) На ранковому засіданні Трибуналу 10 січня представник американського обвинувачення Уолтер Брудно продовжував подання документальних доказів винності підсудного Альфреда Розенберга в злочинах по 1-му і 2-му розділах обвинувального висновку.
	Обвинувач наводить лист від 20 липня 1944 року заступника Розенберга до Заукеля, з якого можна встановити винність Розенберга в здійсненні плану примусової робочої сили. В цьому листі говориться: "Міністерство Розенберга наполягає на посиленні дій. Робота управління по постачанню робочої сили для імперії повинна продовжуватися при всіх обставинах. Білоруські і російські робітники повинні направлятися на воєнні підприємства імперії. Управлінню дається додаткове завдання набирати осіб чоловічої статі від 10 до 14 років для роботи в імперії". 
	Потім представник американського обвинувачення полковник Болдвін подає документальні докази винності підсудного Ганса Франка. Злочинна діяльність підсудного Франка, говорить обвинувач, по 1-му розділу обвинувального висновку була вже доведена Трибуналові попередніми виступами обвинувачення. Крім того радянське обвинувачення має велику кількість викриваючих матеріалів проти Франка в зв'язку з його злочинною діяльністю проти людяності на Сході. Американське обвинувачення подає зараз докази винності Франка в плануванні і виконанні злочинної змови. 
	Торкаючись становища євреїв у Польщі, Франк у 1942 році в своєму щоденнику писав, що він не може знищити всіх євреїв протягом року, але що в період чотирьох років 3 400 000 чоловік повинні бути знищені не за якінебудь злочини, а на основі офіціальної політики, тільки за те, що вони були народжені євреями.
	Далі обвинувач цитує документи, які вказують на тяжке становище, яке утворилося для населення Польщі в результаті дій генерал-губернатора Франка.
	Обвинувач доказує далі вину Франка в примусовому переселенні поляків з їхніх земель, в ув'язненні виселених у концтабори і переселенні на заграбовані землі німецьких расових груп.
	Другий злочин Ганса Франка, на якому спиняється обвинувач - це захоплення і конфіскація промисловості і приватної власності в генерал-губернаторстві.
	Потім Болдвін пред'являє Франку обвинувачення в масових арештах і розстрілах.
	Далі обвинувач торкається примусової відправки робітників з генерал-губернаторства на каторгу в Німеччину. 
	Потім обвинувач Болдвін пред'являє Франку обвинувачення в злочинах, вчинених в концентраційних таборах на території генерал-губернаторства.
	Резюмуючи докази, подані Трибуналові з приводу злочинів Ганса Франка, обвинувач Болдвін говорить: "Ми навели не всі докази, але ми вважаємо, що й поданих доказів досить для того, щоб встановити відповідальність Ганса Франка, згідно обвинувального висновку".
	Потім обвинувачення пред'являється підсудному Юліусу Штрейхеру. Докази його злочинів подає англійський обвинувач Гріффіт Джонс. Говорячи про практичну участь Штрейхера у гітлерівській змові, обвинувач спиняється перш за все на його "пропагандистській" діяльності. Ця діяльність полягала головним чином у нацьковуванні німецького народу на європейську націю. Обвинувач наводить цілу серію усних і друкованих вислювань Юліуса Штрейхера, які містять найоскаженілішу і нестримну пропаганду антисемітизму. Коли гітлерівці захопили владу, Штрейхер офіціально очолив переслідування євреїв у Німеччині і на цьому поприщі здобув собі темну славу "вбивця євреїв номер один".
	Закінчення подання документів про злочини Штрейхера Трибунал переніс на вечірнє засідання. 
	Вечірнє засідання 10 січня
	НЮРНБЕРГ, 10 січня. (ТАРС). На вечірньому засіданні Трибуналу 10 січня представник англійського обвинувачення полковник Гріффіт Джонс продовжував доповідати судові про індивідуальну відповідальність Юліуса Штрейхера. 
	На закінчення полковник Джонс звертає увагу Трибуналу на владу і вплив, якими користувався Штрейхер як гаулейтер Франковії.
	Потім слово надається представникові американського обвинувачення лейтенантові Брайсон, який приступив до подання доказів винності підсудного Шахта. Обвинувач говорить, що винність підсудного Шахта полягає в плануванні і підготовці агресивної війни і участі в змові, направленій до її здійснення. Без його участі націсти не змогли б одержати від своєї економіки матеріальні передумови, які були необхідні для збройної агресії. Шахт присвятив гітлерівцям всі свої знання, досвід і зусилля, знаючи про агресивні цілі, яким він служив.
	Брайсон подає судові докази того, що Шахт допоміг Гітлерові прийти до влади. Підсудний Шахт вперше зустрівся з Герінгом у грудні 1930 року, а з Гітлером - на початку січня 1931 року. Обвинувач оголошує витяг з протоколу попереднього допиту Шахта, зробленого обвинуваченням влітку 1945 року. На запитання слідчого, що сказав Гітлер під час першої зустрічі з Шахтом, останній відповів, що ідеї, які висловив Гітлер "були повні волі і духу". На запитання, яке враження виніс Шахт від цієї зустрічі, підсудний відповів: "Я вважав, що Гітлер був людиною, з якою можна було співробітничати". Після цієї зустрічі, резюмує обвинувач, Шахт став союзником Гітлера, і в критичний момент 1932 року він передав справі Гітлера свій пристиж у фінінсово-банківських і ділових колах всього світу.
	Далі обвинувач нагадує, що саме Шахт організував фінансову допомогу гітлерівцям при зустрічі Гітлера з групою німецьких промисловців у Берліні. Шахт виступав як господар цієї зустрічі, під час якої був зібраний фонд в кілька міліонів марок для наступних виборів. Шахт подавав допомогу Гітлерові тому, що він розділяв погляди Гітлера.
	Загальновідомим фактом, - заєвляє обвинувач, - є те,що Шахт фактично був єкономічним диктатором Німеччини у важливий період гітлерівської диктатури - з 1933 по 1937 р.р.
	Далі придставник американського обвинувачення зазначає, що підсудний Шахт був натхненником розширення німецької кредитної системи для цілей озброєння.
 	Обвинувач заявляє, що Шахт встановив повний контроль над всією німецькою економікою для того, щоб її можна було використати на виконання програми озброєння. Шахт набув велику владу над промисловістю в результаті реорганізації гітлерівцями німецької промисловості у відповідальності з військовими настановами і з так званими принципами "фюрерства". Шахт користувався також великою владою як член імперської ради по обороні,яка була таємно створена в квітні 1933 року і в завдання якої входила підготовка до війни.
	- Нарешті, - заявляє обвинувач,- в 1934 році Шахт набув велику владу по закону, який давав йому право як міністрові економіки вживати будьякі заходи, необхідні для розвитку німецької економіки.
	Обвинувачення звертає увагу Трибуналу на те, що, будучи президентом рейхсбанку і міністром економіки, Шахт посідав ще одну ключову позицію - пост спеціального уповноваженого по питаннях воєнної економіки. Це призначення він одержав від Гітлера у травні 1935 року.
	Закінчення виступу американського обвинувача Брайсона переноситься на ранкове засідання 11 січня.