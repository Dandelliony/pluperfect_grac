Машинно-тракторна станція
І. Наочний доказ
Смужечка поля Дмитра Кобзи, наче нитка павутини біля стелі, тулилася біля розлогого колгоспного лану. Гляне, було, Дмитро на свою пшеницю, на колгоспний хліб і подумає з досадою: «Навіщо вже ото люди вигадують різні нісенітниці про трактори. Звідки вони взяли, що коли орати тракторами, то врожаю не буде. Ось же наочний доказ, що це неправда. Земля одна, а колос різний. Бач, у колгоспників пудів з п’ятдесят на гектарі вийде, а в мене хоч би з тридцять набралось».
Коли жнива настали, Дмитра ще більша досада взяла. Бачив він: лазили, як рогаті жуки, трактори по колгоспному полю, стрекотали снопов’язалки та самоскидки. Зранку були біля Кобзиної смужки, а до вечора — вже й слід простиг. Десятки гектарів наче під гребінець хто вистриг. І вже он молотарка молотить. А він, Дмитро Кобза, з косою товчеться на своєму клаптикові вже кілька днів і все, здається, на одному місці.
Не один раз бачив Кобза переваги дружної колективної праці над нужденною працею одинака-хлібороба. Але завжди сам до себе говорив: «Так то воно так, та побачимо, як то далі буде». І придивлявся. А далі було ще краще: в колгоспі появлялися нові коні, корови, бики; колгосп допоміг своїм членам, які не мали корів, придбати телиць; колгоспники легко застосовували на своїх ланах широкополих техніку і поради агронома.
Залишилось у Кобзи лише одно «але», яке стримувало його від подачі заяви про вступ до колгоспу, бо чув він від людей, ніби, по осені повіти скажуть колгоспникам: поле у вас державне, насіння і машини державні, значить і хліб є державний. Та й заберуть все до зернини на війну. А люди, що в сім потів працювали, залишаться без шматка хліба. Цій куркульській брехні найбільше вірив селянин Кобза.
Наступила осінь 1944 року. Знову біля Кобзиної смужки дівчина з села Коровники, трактористка Драхівської МТС Галя Биковська клала рівні скиби чорної землі.
Частину свого поля Дмитро вирішив зорати на зяб під цукровий буряк. Агроном казав, що оранка має бути глибокою. Значить, конем тут не впораєшся.
Раннім нарком Кобза несміливо, підступив до трактора. 
 — 	Слухай-но, дівчино, проїдь разів кілька по моєму кавалкові, що коштуватиме — заплачу.
 — 	Я маю наказ колгоспне орати, — відказала Галя. — Та до того ж у вас і розвернутись ніде. Ще сусіда голову наб’є, якщо межі його доторкнуся. Вступали б до колгоспу. Погляньте, скільки поля є, і все буде вашим.
 — 	Поле буде моїм, а хлібець державним, — хіхікнувши, повторив він слова, нашіптувані куркульною.
 — 	Хлібця державі дали — це правда, — мовила Галя. — І Червоній Армії понад план відвезли. Хай їсть на здоров’я та «фріца» добиває. А те, що залишилось, на посів засипали та розвозять колгоспникам на трудодні. По 4 кілограми на трудодень припало, хіба це мало у військовий час? Ось я, наприклад, за свою роботу одержала більше 50 пудів, хоч працювала ще зовсім мало.
 — 	Ти правду кажеш?
 — 	Запитайте в інших…
Інші показали Дмитрові коморі, наповнені золотим зерном.
І Дмитро Кобза, що трохи подумавши, подав заяву до колгоспу «Сталінський шлях».
2. Школа кадрів.
Коли в селі Стара Брикуля організувався колгосп «Червона Армія», Дарахівська МТС надіслала сюди два трактори. На передньому тракторі в село в’їхав, радо зустрінутий односельчанами, Петро Лисий.
За панської Польщі Петро, як і всі діти бідняків, не міг учитися вище початкової школи. Життя обіцяло йому долю батька, діда і прадіда — працювати на чужому полі за 10-12-й сніп.
Всесильна рука радянської влади, що встановилася у вересня 1939 року, відвернула злу долю. Українські діти пішли в школи. Пішов у семилітку і Петро Лисий.
Освіта обірвалась тоді, коли в село прийшли німецькі окупанти. Петрові таки довелося скуштувати гіркого, як полин, батьківського життя. Разом з усім селом він змушений був працювати на чужинця. 
Коли Червона Армія визволила село, приїхав директор МТС і запросив до сільради Петра Лисого.
 — 	Хочете вчитися? — запитав директор.
 — 	Та хто ж не захоче набути фаху? Певно, що хочу…
На курсах МТС Петро вчився недовго. Теорію тракторної справи опанував за три місяці. Це легко вдалося тому, що водночас з теорією проходив практику в механічній майстерні. Дію кожної частини, про яку механік Дмитро Шинкаренко розповідав на лекції, курсанти спостерігали того ж дня в майстерні.
Разом з Петром на курсах при МТС училися Галина Биковська і ще вісім юнаків із Струсівського району. Одних запрошували, інша самі пройшли і попросили зарахувати їх на курси.
Машинно-тракторна станція стала школою виховання сільської технічної інтелігенції. Крім трактористів, тут немало селян і їх дітей одержали спеціальності машиніста, моториста, коваля, слюсаря.
3. Організатор змагання.
Стомлене сонце опустило свою розпечену голову за обрій. Йому на зміну виплив серп і, зачепившись рогами за синю пелену неба, повис над полем. Та не збирались відпочивати і не просили зміни люди, що працювали на колгоспному лані. Одні кіньми та биками підвозили снопи до молотарки, другі подавали ті снопи в барабан, треті відвозили зерно в колгоспні комори, інші тракторами краяли стерню, піднімаючи зяб під урожай 1946 року.
Робота спорилась. Одні старалися перегнати інших. Цей спір був соціалістичним змаганням, що зародилося в колгоспах району з ініціативи трактористів і машиністів машинно-тракторної станції.
МТС проваджує техніку і культуру в землеробство. Вона є і організатором соціалістичного змагання на селі. Тракторист змагається з трактористом, машиніст — з машиністом за високу продуктивність машин; причіплювач змагається з причіплювачем, водовоз — з зерновозом, підвозчик снопів — з подавальницею за те, щоб не допустити простою машин.
Результати змагання чудові: хліб зібрано і обмолочено швидко, без втрат, закладено фундамент високого врожаю наступного року, трактористи, машиністи і колгоспники, які перевиконували норми виробітку, одержали стільки хліба, скільки ні в кого з них в роду не бувало. У минулому році в колгоспі «Сталінський шлях» видали по 5 кілограмів хліба на трудодень, у «Червоній Армії» — по 6.
Раді результатам своєї праці і колгоспник Дмитро Кобза, і тракторист Петро Лисий, і механік МТС Дмитро Шинкаренко. І весною, як тільки почне протряхати грунт, вони знову вийдуть на поле змагатись за високий урожай, за нові успіхи. 
