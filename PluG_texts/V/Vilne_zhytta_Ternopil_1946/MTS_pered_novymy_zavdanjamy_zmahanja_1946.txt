МТС перед новими завданнями змагання
Весняні польові роботи в області закінчено. План весняної сівби колгоспи і селянські господарства виконали на 103 проценти. Цим трудове селянство Тернопільщини підтвердило свою волю боротись за здійснення п'ятирічного плану піднесення сільського господарства. Велику роль в успішному проведенні весняних польових робіт відіграли машинно-тракторні станції. Своїми машинами і сільськогосподарським інвентарем вони допомогли колгоспам та бідняцько-середняцьким господарствам своєчасно і доброякісно обробити грунт. Працівники МТС розуміють, що на їх долю випала честь добитися підвищення врожайності колгоспних ланів. I це завдання вони виконують успішно. Ось Білобожницька МТС. Річний план тракторних робіт вона виконала на 40 процентів, а план польових робіт - на 134 проценти. Тракторний парк цієї станції працює добре. Старший механік тов. Бруєвич правильно організував технічний догляд за машинами. Профілактичний ремонт проводиться регулярно. В спеціальному журналі ведеться облік виробітку і ремонту кожного трактора. Трактористи цієї MTC систематично перевиконують норми виробітку. Тракторист Степан Баковський завдання на весняні роботи виконав на 140 процентів. Замість норми 2,1 гектара він виорював за день по 3,5-4 гектари. Перевиконує норми виробітку тракторист Михайло Петрів, який виконав своє завдання на 135 процентів. Завдяки добрій роботі тракторного парку колектив Білобожницької МТС завоював першість у першому етапі соціалістичного змагання з колективом Мшанецької машинно-тракторної станції. Половину річного плану тракторних робіт виконала Гнтлицька МТС, Ново-Сільського району, якою керує тов. Река. На кожний трактор тут вироблено по 72 гектари умовної оранки. У соціалістичному змаганні серед трактористів області на почесне місце вийшов тракторист Мшиновецької MTC Омелько Цвенчишин. Трактором "Ланц-Бульдог" він виробив 120 гектарів-200 процентів завдання на весняні роботи. Знатний тракторист області Дмитро Овчинніков, який працює в цій же МТС, уже виконав річне завдання на 125 процентів. Молода трактористка Скала-Подільської МТС Ганна Сапельник у змаганні не відстає від чоловіків. Трактором «Ланц-Бульдог» вона виконала дві піврічних норми. Добре справилися з весняними польовими роботами також працівники Мушкатівської, Дарахівської, Михайлівської і багатьох інших машинно-тракторних станцій. Але цього не можна сказати про інші MTC. Взяти Гримайлівську машинно-тракторну станцію. Тракторний парк тут був відремонтований настільки погано, що з 8 тракторів на полях працюють лише 3. та й то з великими перебоями. Потужний трактор ЧТ3 після «ремонту», не дійшовши навіть до місця роботи, вибув з ладу на цілий місяць. Колишній директор МТС Скакодуб нічого не зробив, щоб усунути неполадки. В результаті його бездіяльності МТС виконала план робіт лише на 43 проценти. Ніяких заходів до поліпшення роботи МТС не вжив Гримайлівськиц райком КП(б)У. Навіть після того, як обком партії зняв з роботи і виключив з партії Скакодуба, райком не зробив нічого, щоб виправити становище, яке створилось. Великі простої тракторів мають місце в Пробіжнянській МТС, де директором тов. Козаченко і старшим механіком тов. Буланий. В бригаді N1 тов. Титюка трактор ЧТ3 простояв 11 днів зза технічних неполадок. 3 тієї ж причини 12 днів простояв трактор трактор У-2. Не кращі справи і в бригаді N2 тов. Гулевича. Та не лише зза технічних неполадок простоюють тут трактори. Вони часто стоять і тому, що трактористам доводиться щодня ходити додому за харчами, бо тов. Козаченко не додумався організувати громадське харчування в тракторних бригадах. Не зробив для себе висновків з попередження обкому КП(б)У директор Дзвинячської МТС тов. Іванов. Він допустив зрив виконання плану весняних тракторних робіт. Наша область у змаганні з Чернівецькою і Кам'янець-Подільською областями домоглася 6 значно кращих успіхів, коли б керівники машинно-тракторних станцій, які відстають, більше проявляли піклування про роботу тракторного парку. Недоліки, що мають місце в ряді МТС, усунути не важко. Для цього треба, щоб механіки і бригадири тракторних бригад організували за графіком профілактичний ремонт машин, виділити майстерні, забезпечити кожний трактор освітленням для роботи в дві зміни. Партійні організації і заступники директорів МТС по політчастині повинні ширше розгорнути політичну роботу серед трактористів. Необхідно добитися, щоб yci трактористи включилися в соціалістичне змагання за виконання завдань четвертої сталінської п'ятирічка. Зараз МТС нашої області мають завдання - швидше закінчити оранку парів і забезшечити зразковий обробіток. Крім того найближчим часом треба підготовити до роботи всі збиральні і модотильні машини. Працівники МТС, під керівництвом партійних і радянських організацій справляться з своїми завданями в другому етапі соціалістичного змагання.