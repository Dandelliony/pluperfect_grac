Велика втрата
	По всіх цехах Копичинського райпромкомбінату відбулися мітинги, присвячені пам'яті Михайла Івановича Калініна.
	Виступаючи на мітингу, агітатор тов. Самбурський заявив:
	- Для нашої країни смерть товариша Калініна є велика втрата. Михайло Іванович Калінін все своє блискуче життя служив на благо нашого народу.
	Товариші Клизуб і Романець у своїх виступах говорили, що товариш Калінін був найближчим соратником великого Сталіна і разом з ним невтомно боровся за зміцнення могутності Батьківщини.
	Виступаючі на мітингу закликали колектив промкомбінату боротися за виконання і перевиконання п'ятирічного плану. Це буде найкращим вшануванням пам'яті Михайла Івановича Калініна.
