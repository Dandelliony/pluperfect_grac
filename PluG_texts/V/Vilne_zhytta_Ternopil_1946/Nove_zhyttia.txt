Нове життя
Степан Бойко саме дочитував промову Микити Сергійовича Хрущова на республіканській нараді передовиків сільського господарства, коли в хату постукали.
Прошу, — відповів господар, відкладаючи газету.
День добрий, — привітались сусіди Стефан Опацький та Микола Окунь.
Ми, Степане Івановичу, зайшли про дещо поговорити. Може пильну роботу маєш, то заважати не станемо. Весну душа чує, годі в хаті сидіти, думки роєм снують. Розв'яжи ось спірку між нами.
І Микола, трохи пом'явшись, розповів.
З сільради йдемо ми. Там за колгосп люди заговорили. Степан теж настоює організувати колгосп, щоб ярину, значить, вже спільно сіяти. А я кажу, — не буде з цього діла. Підождати треба...
Та скажіть же ви, Миколо Михайловичу, чого ждати? — запально перебив Степан. — Чого, питаю? Мені і вам, то можна ще ждати, а от іншим, як Марія Перець, Микола Катій, їм то яка рація? Що з своєю землею без тягла і реманенту робити будуть? Чи знову хай бур'янами криється...
Зачекайте, люди, що ж ви, мов діти, спорите? Ти ось, Миколо, чому наполягаєш ждати? — запитав господар, перегортаючи газету.
Тому, що не зразу це робиться. Хіба ж думаєте, трахбарах та й колгосп? А подумали ви над тим, з чого його органузувати? Хіба ж це те, що до війни було? Думаєте, як у колгоспі, то самі паляниці з неба падатимуть? Ні, ні, брат, не так воно. А ще й те скажу, що ніхто нам з району не говорив про це...
В хаті на звилину запанувала тиша. Господар обдумував сказане Миколою, а Стефан нетерпляче чекав на добру відповідь. Потім Бойко взяв газету і, знайшовши помічене місце, почав читати:
“Ми живемо у вік машин, у вік електрики. Людина працює над тим, щоб примусити працювати машину, а самому управляти машиною... Як же селянин, який одноосібно веде своє господарство, може користуватися цими благами науки, цією машиною, технікою, якщо у нього невелика земельна площа та ще розташована в кількох ділянках вузькими смужками, маленькими клаптиками?...”
Тепер зрозуміло про що сказав Микита Сергійович. Я думаю, що товариш Опацький зовсіи правий, коли радить, щоб до сівби організувати колгосп. Над цим міркують багато хліборобів. А я ось що скажу. В мене думка така виникла, щоб послати в колгосп “Червона зірка”, Велико-Глибочокського району, двох-трьох селян. Хай вони побачать господарство вільне, розпитають все, а потім приїдуть і розкажуть селянам. Добре там — організуємо, ні — зачекаємо.
На тому і погодились.
В сільраді, де теж мова точилася про колгосп, селяни радо зустріли пропозицію Степана Бойка. Їм, пану Опацькому та Миколі Окуню, було доручено другого дня виїхати в колгосп “Червона зірка”.
Тільки добре роздивляйтесь, — наказували селяни, — коли що, то повчіться в них.
Дивіться там, хлопці, чи є в колгоспників хлібець, — наказував Петро Біда.
...З нетерпінням чекали селяни повернення своїх посланців. Ці дні тільки й мови було, що про колгосп.
Делегати повернулися третього дня, в неділю. В село того дня якраз дійшли газети із Зверненням партії і уряду Радянської України до населення західних областей. Декілька примірників газети ходили по руках господарів. Двері селян-делегатів не зачинялися з самого ранку.
В обідню пору приміщення сільради переповнилося селянами. Запросили представника з району.
Тут, на зборах, перед громадою, делегати розповіли селянам про те, як тепло і радо зустріли їх колгоспники артілі “Червона зірка”, як живуть вони і що думають. Після розповіді Бойка, Окуня і Опацького посипались численні запитання. Кожний хотів знати все до дрібниць.
Чекати нам немає чого. Коли думаємо будувати нове життя, то треба зараз, — радив Микола Окунь.
Дехто з селян засміявся. Всі знали, що три дні тому до поїздки в колгосп Микола завжди і вперто настоював, що треба, мовляв, зачекати.
Тут же, на зборах, Опацький, Окунь і Бойко першими подали заяви про свою згоду вступити в колгосп. За прикладом делегатів пішли інші селяни. Через півгодини таких заяв було 23.
Збори зустрічі селян з своїми делегатами перетворилися на збори колгоспників. Вони прийняли Статут сільськогосподарської артілі, обрали правління колгоспу та ревізійну комісію. Під грім оплесків новому колгоспу присвоєно ім'я Маршала Ворошилова. Головою правління колгоспу обрано Степана Івановича Бойка.
Вечером до правління колгоспу імені Ворошилова додатково надійшло від селян 19 заяв з проханням прийняти їх в члени артілі.
В селі почалося нове життя.