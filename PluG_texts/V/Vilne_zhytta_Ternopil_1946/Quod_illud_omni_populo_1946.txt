Справа всього народу
	ЗАЛІЩИКИ. (Наш кор.). Звістка про випуск нової Позики блискавично облетіла села Заліщинського району. Скрізь відбулися багатолюдні мітинги. З словами, сповненими палкого патріотизму, виступали селяни.
	В районному центрі на мітинг зійшлися робітники, службовці, хлібороби. Житель міста Заліщики Юхим Клименко в своїй промові висловив думку всіх присутніх:
	- Нова Позика - це нові заводи і фабрики, нові гігантичетвертої сталінської п'ятирічки. Дальше зміцнення нашої Батьківщин - справа всього народу. На облігації минулих позик я виграв 2.000 карбованці. 1.200 крб. я позичаю своїй рідній державі.
	На мітингу в селі Зелений Гай виступила селянка Марія Боднар. Вона сказала: 
	- В нашому селі німецькі погромики залишили по собі жахливі сліди. Тепер ці сліди зникають. Ми вже відкрили школу, клуб, маємо лазню. Все це зробити допомогла нам держава. Давайте ж і ми допоможемо їй своїми заощадженнями.
	Марія Боднар підписалась на 800 карбованців і тут же сплатила гроші готівкою. За її прикладом підписались на 500-700 карбованців і сплатили готівкою селяни Федькова, Дудка та інші. За один день в селі було передплачено і внесено готівкою позики на 30.990 карбованців.
	На першому місці в районі по реалізації позики стоять села Городок, Кулаківці, Костильники, Дзвиняч. В цих селах протягом одного дня на позику підписалися всі селяни і всю суму передплати внесли готівкою.
