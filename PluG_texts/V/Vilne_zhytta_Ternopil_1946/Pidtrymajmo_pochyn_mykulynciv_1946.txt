Підтримаймо почин микулинців
У вчорашньому номері нашої газети надруковано повідомлення керівників Микулинського району про підсумки суботника по підготовці шкіл до нового навчального року. У цьому суботнику, який відбувся 25 травня, взяло участь 3.898 селян і інтелігентів району. На підвозці будівельних матеріалів і працювало 7-8 підвід. Протягом дня микулинці відремонтували всі школи району і квартири вчителів, відремонтували шкільну меблю, впорядкували шкільні садиби, завезли 600 кубометрів дров. Все це зроблено без особливих затрат державних коштів і фондових матеріалів. Микулинці розпочали велику справу. Вони подають приклад справжнього піклування про школу, вчителя і дітей. Як і в минулому році, трудящі Микулинського району першими в області по-діловому включилися в широкий рух громадськості за кращу підготовку до нового навчального року, розпочатий в 1945 році з ініціативи житомирців. Почин микулинців робить їм велику честь і він повинен бути підтриманий трудящими всіх міст і сіл Тернопільщини. В своїй постанові «Про підготовку початкових, семирічних і середніх шкіл Української РСР до нового 1946-47 навчального року» Рада Міністрів УРСР і Центральний Комітет КП(б)У «звертають увагу всіх радянських, партійних організацій на виключне державне і політичне значення підготовки шкіл до нового 1946 — 47 навчального року, першого року нової сталінської п'ятирічки, і зобов'язують всіх заходів, щоб школи могли розпочати новий навчальний рік своєчасно і цілком підготовленими». Одним з основних заходів для успішного здійснення цього завдання є залучення до участі у підготовці шкіл до нового навчального року батьків, комсомолу, старших учнів, всієї громадськості. Форми й можливості громадської допомоги школам надто широкі й різноманітні. Там, де партійні і радянські організації виявляють необхідну ініціативу, широко залучають громадськість до активної допомоги школі, - там знаходяться великі додаткові можливості в будівництві і ремонті шкільних приміщень, меблі, обладнання, допомоги дітям-сиротам, поліпшення умов учителів і учнів. Радянські люди завжди з великим бажанням, від усієї душі готові зробити все, що в їх силах, для радянської школи, для наших дітей. В роки Великої Вітчизняної війни, коли все було підпорядковано інтересам фронту, наш народ інтересам виявляв невтомне піклування про школу. Тим більш тепер, в період мирного часу, він прагне до того, щоб наші діти вчилися в нормальних умовах, щоб наша школа, радянський учитель мали все необхідне для успішного навчання і виховання дітей. Ми повинні і можемо тепер подесятерити своє піклування про школу, про дітей, вжити всіх заходів для забезпечення зразкової підготовки шкіл до нового навчального року. Постанова Ради Міністрів УРСР і Центрального КП(б)У про підготовку шкіл до нового навчального року зобов'язує «до 15 серпня 1946 року закінчити будівництво, відбудову, ремонт і устаткування всіх шкільних будинків, підсобних приміщень, квартир інтернатів, їдалень, буфетів та упорядкування шкільних садиб». До 1 жовтня в сільській місцевості повинно бути завезено паливо на весь паливний сезон для шкіл і вчителів, при чому 50 процентів його потрібно завезти вже протягом червня і липня. Для міських шкіл паливо повинно бути завезено на весь паливний сезон до 15 вересня: 20 проц. у червні, 40 - у липні, 20 - у серпні i 20 - у вересні. Правильно зроблять ті, хто, за прикладом микулинців, серйозно візьмуться за цю роботу вже тепер. Справа в тому, що з початком жнив настане період найбльш напруженої праці на селі. Потрібно буде збирати врожай, провадити молотьбу і здачу хліба державі, готуватися до озимої сівби. Тепер же немає такої напруженості в сільськогосподарських роботах. І цей період, час, що лишається до початку жнив, треба виконати для повного закінчення відбудови і ремонту будинків, підсобних приміщень, квартир учителів, інтернатів, шкільної меблі, обладнання, завозу палива для шкіл і вчителів на весь паливний сезон. Школа в нашій країні повсякденно відчуває велике піклування партії й уряду і особисто товариша Сталіна. Вона оточена загальною увагою всього радянського народу. I підготовка шкіл до наступного навчального року є тому невідкладна тепер справа кожної партійної, радянської, комсомольської і профспілкової організації. Вони покликані очолити рух громадськості за своєчасну і зразкову підготовку до нового навчального року кожної школи в наших містах і селах. Приклад цього, приклад справжнього піклування про школу і дітей подають партійні і радянські організації, всі трудящі Микулинського району. Немає сумніву, що прекрасний почин микуланців у підготовці шкіл до нового навчального року буде дружно підтриманий партійними та радянськими організаціями, всіма трудящими Тернопільщини. Забезпечимо нормальну роботу всіх наших шкіл з першого ж дня нового 1916-47 навчального року!