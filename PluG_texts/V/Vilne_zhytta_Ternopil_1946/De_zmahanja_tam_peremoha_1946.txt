Де змагання - там перемога
Довгий час ми відставали в підготовці машин до весняних польових робіт. Інші МТС уже покінчили ремонт тракторів і були готові вийти в поле, а наші циліндри від усіх тракторів ще чекали черги на розточку у майстерні Чортківської МТС. Не готові були і колінчаті вали. Для проточки і шліфування шийок їх треба було везти аж до Проскурова. 3ібрали ми колектив. Порадились. Слухаючи виступи людей, їх ділові суперечки між собою, я подумав: з такими працівниками можна всі труднощі подолати. І не помилився. Вирішено було повернути назад циліндри. Їх розточку взявся зробити шофер брат нашого райкому КП(б)У Рудольф Авгеловський. Слюсар Антін Надорожний запропонував проточити і відшліфувати у своїй майстерні шийки колінчатих валів. Решту pемонтвих робіт було зроблено ще задовго до цієї наради. 22 березня всі, трактори були прийняті з ремонту державною комісією. А через 8 днів вони вирушили на колгогпні поля. До. виїзду в поле була проведена організаційна підготовка. Кожна бригада і кожний тракторист ознайомились з планом весняної сівби, з своїми ділянками, одержали денні і річні норми виробітку на трактор, уклали між собою договори на соціалістичне змагання. Головні зобов'язання трактористів на цей рік такі: виробити на 15-сильний трактор не менше 250 гектарів, допомогти колгоспам зібрати не менше 10 центнерів зернових з кожного гектара. Розкріплення бригад по колгоспах ми зробили з таким розрахунком, щоб кожний тракторист працював там, де і в попередні роки. 3 перших же днів польових робіт перед вела бригада Теодора Лялюка. Ми розповідали про успіхи трактористів цієї бригади в бригаді тов. Герасимова і в майстерні, де в цей час проходив ремонт молотильних агрегатів. Хід змагання систематично висвітлювали в бойових листівках. Трактористи бригади тов. Герасимова, які працювали в колгоспах «17 вересня» та «Перше травня», не виконували денних норм зза частих технічних неполадок. Та і дисципліна не у всіх була така, як у передовій бригаді. Коли ми розповідали про роботу кращих трактористів Юліана Биць, Ганни Сапелюх, Казиміра Яблецького та інших, вони не вірили нам, заявляли, що в колгоспах, де працює бригада Лялюка, м'якший грунт, кращі умови. Тоді ми організували взаємоперевірку виконання зобов'язань. В гарячий час сівби в бригаду Лялюка поїхали трактористи бригади тов. Герасимова Онуфрій Гошко і Йосип Недотятко. Вони оглянули поле. Воно було таке ж як і в їхніх колгоспах. Подивились на якість оранки і сівби. Придратися ні до чого. Тоді стали просити своїх "супротивників" розповісти про секрет успіхів. «Супротивники» з радістю поділилися досвідом своєї роботи. Про те, як позначилась на роботі взаємоперевірка, свідчать такі факти. Після поїздки і бригаду Лялюка т. т. Гошко і Недотятко перевиконувати виробничі норми. Своїм трактором вони вже зробили 127 гектарів у переводі на умовну оранку. Це 85 процентів річної норми. Тракторист Олександр Баланда, який в перші дні допускав брак у роботі і рідко коли виконував норми, підвищив якість оранки і став щодня виконувати норму виробітку. Виконув після того денну норму і молодий тракторист Михайло Мілько. Водночас з успішним проведенням весняних польових робіт ми робили ремонт збиральних машин, молотарок, локомобілів. До першого травня вже були готові стати до роботи снопов'язалки, сінокосарка, молотарки і локомобілі до них.