Молоді таланти
У гуртках художньої самодіяльності учні наших шкіл виявляють чудові здібності і таланти. Великою допомогою у вирощуванні і висуненні обдарованих дітей є організація дитячих олімпіад. Днями в Лановецькому районі відбулася олімпіада дитячої самодіяльної творчості, на якій виступали учні сільських та районних шкіл. Особливо відзначився хоровий гурток Краснолуцької школи під керівництвом Т. М. Бондаренка. 3 великою майстерністю хор виконав пісні "Партизанка", "Велике місто" та інші. 3 широким репертуаром виступили учні Лановецької середньої школи. Чудовим був виступ учня третього класу Литвиневка, який виконав дві пісні - "Варяг" та "Моряк". В олімпіаді, що відбувалася в Збаражському районному Будинку культури, взяли участь понад 500 учнів середніх, неповно-середніх та початкових шкіл. Учнівський хор Збаражської середньої школи під керівництвом Ольги Стельмах вдало виконав «Двіпро», «Живи, Україно». Відзначилися також хорові гуртки неповно-середньої школи села Луб'янки Вищі та початкових шкіл Збаража і села Добриводи. Учні Краснопільської та Синягівської неповно-середніх шкіл виступили з рядом хореографічних номерів. Цікавими були також виступи учнів з художнім читанням. Учень Збаражської середньої школи Генадій Донцов прочитав вірш Маяковського «Радянський пашпорт». Учениця Похильська прочитала вірш "Пісня про мою Україну". Гарно декламував вірш «Сонце сходить із Кремля» першокласник Павлик Шмигельський. Огляд дитячої самодіяльної творчості показав, які здібні і талановиті діти виховуються в наших радянських школах. Директори шкіл, учителі, відділи народної освіти повинні приділити ще більше уваги дитячій творчості, щоб прищепити вашому молодому поколінню любов до багатих скарбів культури, до рідного радянського мистецтва.