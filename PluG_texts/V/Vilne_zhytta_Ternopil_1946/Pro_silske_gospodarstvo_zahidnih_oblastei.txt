Про сільське господарство західних областей
	Товариші! Більшовицька партія і радянська влада все роблять для того, щоб допомогти селянам західних областей піднести сільське господарство.
	У 1939 - 1940 роках радянська влада передала селянам західних областей України поміщицькі й куркульські землі. Цю землю гітлерівські загарбники відібрали у селян. Після вирзволення західних областей від німецько-фашистських загарбників ця земля селянам знову повернена в кількості 513 тис. гектарів. Цією землею наділені 354 тис. селянських господарств.
	У західних областях створено 7.000 земельних громад. Земельні громади організували 240 тис. супряг, які обробили 980 тис. гектарів землі, подавши істотну допомогу безкінним селянським господарствам, сім'ям фронтовиків, інвалідам Вітчизняної війни. При земельних громадах організовано 10 180 зерноочисних пунктів. Земельні громади організували багато кузень, які подають допомогу селянам у ремонті інвентаря. Земельні громади провели велику роботу по організації парувальних пунктів, по впорядкуванню громадських масовищ, громадських ставів, ремонту старих і збудуванню нових мостів, по ремонту шляхів.
	У 1945 році в західних областях відбудовані всі МТС, які існували до війни. В МТС є 965 тракторів. У 1945 році МТС обслужували 161 колгосп і подали виробничу допомогу тракторними роботами понад 60 тисячам селянських господарств. МТС подали також технічну допомогу селянам у ремонті сільськогосподарського інвентаря. Для подання селянам агротехнічної допомоги до машинно-тракторних станцій західних областей направлено на роботу 337 агрономів, 409 механіків. Крім того, направлені агрономи, зоотехніки та інші працівники до земельних органів.
	Наша держава допомогла селянам насінням, кредитами, допомагаємо лісом і всім, у чому має потребу селянство. І надалі держава допомагатиме Товариш Сталін Невтомно, по-батьківському дбає про трудящих селян західних областей і Закарпатської області, як і про весь народ Радянського Союзу. Наш мудрий вождь товариш Сталін вимагає надання всемірної допомоги і постійної уваги західним областям, селянству цих областей з тим, щоб підвести селянське господарство, піднести культуру селян західних областей України і Закарпатської області (Оплески). Відомо що в цих областях величезна кількість людей неписьменна. Радянська влада відкрила тут багато шкіл, відкриваються нові ще школи, щоб у них могли навчатися всі діти, а також неписьменні дорослі люди.
	В усіх західних областях України ми вже маємо молоді ростки колгоспного життя. Так, на 1 січня 1946 року в західних областях організовано 177 колгоспів, які об'єднують 5.293 двори. Тепер в кожній західній області є колгоспи. Молоді колгоспи західних областей з успіхом виконали й перевиконали план посіву озимих культур.
	Тепер партійним і радянським організаціям, земельним органам і земельним громадам західних областей необхідно розгорнути велику роботу по підготовці до весняної сівби. Треба допомогти селянам організувати побільше кузень, зерноочисних і протравлюючих пунктів, приділити особливу увагу організації супряг.
	Треба всемірно підтримувати ініціативу бідняцько-середняцьких господарств у справі організації колгоспів, подаючи їм необхідну допомогу при об'єднанні в сільськогосподарські артілі. Одночасно ні на хвилину не можна забувати про організаційне-господарське зміцнення існуючих колгоспів західних областей.
	Правильно налагоджена робота в колгоспі показуватиме всім селянам переваги колективного господарства перед одноосібним селянським господарством.
	Працівники західних областей повинні всебічно вивчати місцеві умови, у відповідності з конкретними умовами рекомендувати колгоспам і селянським господарствам способи ведення господарства, шляхи підвищення урожайності, максимально використовуючи наявні в даному районі ресурси і можливості.
	Товариші селяни західних областей! Я хочу ще раз роз'яснити, що організація колгоспів і вступ до них є добровільною справою селян. Треба, щоб у колгосп йшли люди, які усвідомили необхідність і вигідність організації колгоспів, які переконалися, що колгоспи єдиний і вірний шлях до нового заможного і культурного життя.
	Принцип добровільності при побудуванні колгоспів завжди був і є для нас, більшовиків, вагомим принципом.
	Наш мудрий вождь товариш Сталін говорить:
	"Ленінізм учить, що селян треба переводити на рейки колективного господарства в порядку добровільності, шляхом переконання в перевагах громадського, колективного господарства перед господарством одноосібним".
	Товариші селяни західних областей України і Закарпаття! Саме життя вчить, що не можна селянам по-справжньому піднятися і вийти на твердий шлях, якщо не організувати свою працю по-колгоспному.
	Ось чому товариш Ленін говорив, що "Дрібним господарством із злиднів не вийти". Ось чому товариш Сталін вказував, що "колгоспи є єдиним засобом, який дає селянам вихід з нужди і темноти".
	Ми живемо у вік машин, у вік електрики. Людина працює над тим, щоб примусити працювати машину, а самому управляти машиною. І це - єдино правильний шлях. Більшовицька партія повела робітничий клас і селянство на бій проти царизму, проти поміщиків і капіталістів і перемогла, визволивши народи нашої Батьківщини від капіталістичного гніту, щоб народ одержав у свої руки всі блага, що створені працею людини всі досягнення науки, щоб вони були доступні для народу, щоб кожний здібний, кожний, хто бажає, міг вчитися і здобути освіту і, здобувши знання, міг би працювати над тим, щоб якомога більше полегшити працю людини. Для цього у нас будуть машини, будують потужні верстати, техніка творить справжні чудеса.
	Як же селянин, який одноосібно веде своє господарство, може користуватися цими благами науки, цією машиною, технікою, якщо у нього невелика земельна площа та ще розташована в кількох ділянках, вузькими смужками, маленькими клаптиками? В другий раз він своєю бороною заволочуватиме свою смужку і одночасно при цьому зачепить межу сусіда, а сусід з колом вийде і скаже: "Ти нащо на мою межу звертаєш?". 
	Для того, щоб пустити трактор, комбайн та інші сучасні машини, треба, щоб були великі площі. Як можна пустити трактор на таку смужку, яка є у селян західних областей або Закарпатської області? Та тракторові і раз пройти з культиваторами, або сівалками, або збиральними машинами не вистачить поля. Отже, неможливо одноосібному селянину користувтися всіма плодами науки, сучасної техніки і він повинен в такому разі розраховувати лише на свої сили, а не на машину. Щоб сільське господарство було на високому рівні механізації, щоб там були застосовані такі умови праці, які ми маємо на фабриках і заводах, щоб селянит також користувався машинами, як користуються робітники й службовці в містах, - для цього необхідно велике сільське господарство, колективне господарство, тобто колгоспи. 
	Ось чому ми говоримо, що, коли ви, товариші селяни, бажаєте краще жити, - а кожний трудящий хоче краще жити, мати освіту, - то для цього треба створити необхідні умови, треба вирвати селян з варварських умов, в яких вони перебувають, ведучи одноосібне господарство. Тому ми будемо всемірно, як члени більшовицької партії, виховані Леніним і Сталіним, вперто роз'яснювати, працювати над тим, щоб селянство усвідомило необхідність, доцільність і вигідність організації колгоспів.
	У чому сила і життєвість наших колгоспів - наших сільськогосподарських артілей? Ось що говорить про це товариш Сталін: 
	"а) артіль правильно поєднує особисті, побутові інтереси колгоспників з їх громадськими інтересами, б) артіль вдало пристосовує особисті, побутові інтереси - до громадських інтересів, полегшуючи тим самим виховання вчорашніх одноосібників у дусі колективізму". 
	Деякі селяни західних областей цікавляться: а як в колкоспах - чи мають селяни особистих корів, птицю, город і т. д? Треба широко роз'яснити ці питання. Відомо, що товариш Сталін, виступаючи в комісії 2-го Всесоюзного з'їзду колгоспників-ударників, який ухвалив Статут сільськогосподарської артілі, спеціально роз'яснював ці питання. Товариш Сталін говорив, що "у колгоспного двору повинне бути своє особисте господарство, невелике але особисте". 
	Товариш Сталін вказував, що треба виходити з того, що "є артільне господарство, громадське, велике, крупне і вирішальне, необхідне для задоволення громадських потреб, і є поряд з ним невелике особисте господарство, необхідне для задоволення особистих потреб колгоспника. Якщо є сім'я, діти, особисті потреби і особисті смаки, то з цим не можна не рахуватися ... Поєднання особистих інтересів колгоспників з громадськими інтересами колгоспників - ось де ключ зміцнення колгоспів" ...
	І відповідно до цього Статут сільськогосподарської артілі - основний сталінський закон колгоспного життя, - говорить про те, що в колгоспі не усуспільнюються і залишаються у особистому користуванні колгоспного двору житлові будинки, особиста худоба і птиця, господарські будівлі, необхідні для цієї худоби, і кожному колгоспному двору виділяється на невеликій ділянці, як присадибна земля (сад, город).
	Колгоспний шлях потрібний насамперед самим селянам, які працюють на полях. А керівники повинні докласти все своє вміння, всі свої знання, щоб переконати селян у необхідності і вигідності перевести своє господарство на колгоспний шлях. А що можна переконати, я в цьому не сумніваюсь, товариші! (Оплески). Я вважаю, що догодити людині те, що йому невигідно, - це важко, а довесте те, що йому вигідно, для цього треба тільки попрацювати. І люди зрозуміють, де лежить їх правильний шлях. А шлях селянина лежить в колгоспному житті.
	Товариші! В 1945 році збулася споконвічна мрія українського народу про повне возз'єднання всіх українських земель в єдиній радянській українській державі.
	Закарпатські українці, які багато віків тому відірвані від своєї рідної України, возз'єдналися в єдиній радянській українській державі, назавжди об'єдналися в єдину сім'ю народів Радянського Союзу.
	Товариші! Ми зовов'язані цією радісною історичною подією нашій доблесній Червоній Армії, більшовицькій партії, великому і рідному Сталіну. (Бурхливі оплески).
	Мені доводилось кілька разів бувати в Закарпатській Україні, і мене особливо радує те, що там дуже добре, активно люди взялись за будівництво нового життя. В Закарпатській Україні є багато місцевих хороших кадрів. З місцевих людей висунувся ряд керівних товаришів в обласних організаціях і керівників окружних організацій. І в партійних комітетах, і в усіх інших громадських організаціях в абсолютній більшості працюють закарпатські українці і тільки невелику частину з східних областей України, за просьбою Народної Ради, ЦК КП(б)У направив до Закарпатської України для подання допомоги в роботі, для передачі досвіду радянського і господарського будівництва.
	Особливо радує єднання робітників, селян та інтелігенції Закарпатської області в будівництві нового життя під керівництвом комуністичної партії. Інтелігенція іде в ногу разом з народом. Це - дуже відрадне явище і дає можливість швидше піднести народне господарство на високий рівень.
	Таким чином у нас, як на великій Україні, як називають закарпатські українці східні області УРСР, так і в західних областях, і в Закарпатській області України створені всі умови для швидкого відбудування і піднесення сільського господарства, швидкого відбудування і дальшого розвитку всього народного господарства і розквіту культури нашої республіки, для дальшого зміцнення могутності нашої любимої Батьківщини - СРСР. 
	Товариші! Україна до війни займала одне з почесних місць серед усіх республік нашого великого Радянського Союзу. В сільському господарстві ми займали одне з провідних місць, а в ряді його гализей, безперечно, займали провідне місце.
	Товариші! Якомога швидше ми повинні відродити сільське господарство України. 
	Те, що колгоспи, радгоспи і МТС не змогли зробити торік, - ми повинні зробити в 1946 році. Сільське господарство України повинно знову вийти і вийде на передове місце в Радянському Союзі. (Оплески). І я в це вірю тому, що знаю наші умови, вірю в наш героічний український радянський народ, в його ентузіазм і бажання, в його відданість справі радянської влади, партії Леніна - Сталіна (бурхливі, довгонестихаючі оплески), в його відданість нашому великому вождю товаришеві Сталіну (бурхливі оплески, що переходять в овацію. Вигуки: "Хай живе наш рідний батько Сталін!").
	Радянський уряд і особливо товариш Сталін постійно подають Україні матеріальну допомогу, необхідну для піднесення сільського господарства і всіх галузей народного господарства нашої республіки. Народне господарство Радянської країни успішно відбудовується, іде вгору. Тепер створено Наркомат сільськогосподарського машинобудування. Це має величезне значення для відбудування й розвитку сільського господарства. Вудбудовуються металургія, вугільна промисловість, - значить буде в країні більше металу і вугілля, буде більше машин. Відбудовуються хімічні заводи, - значить сільське господарство одержить більше мінеральних добрив.
	Але без людини метал, вугілля, машини - мертві речі. Людина є душею всієї справи. Така людина у нас є наша чудова радянська людина, людина сталінського гарту, яка виросла, виховалася на основі умов, створених радянським ладом, на основі ідей ленінізму, яким тепер пронизуються всі пори суспільного життя, на основі вчення, створеного Леніним і Сталіним. (Бурхливі оплески).
	Ось чому ми можемо сказати впевнено, що зробимо все, щоб зміцнити нашу перемогу у Вітчизняній війні, швидко відбудуємо народне господарство і перевершимо його довоєнний рівень (Оплески).
	Товариші передовики сільського господарства! Ще ширше організуйте соціалістичне змагання, допомагайте один одному, допомагайте відсталим, діліться досвідом передової роботи з тим, щоб в наступному році ми знову зібрались тут і могли б поздоровити один одного з ще більшими успіхами, щоб ми змогли з цієї трибуни сказати товаришеві Сталіну, що Радянська Україна, визволена від німецьких загарбників, визволена за допомогою братерського російського народу, за допомогою всіх народів нашого великого Радянського Союзу, під Вашим керівництвом, товариш Сталін (бурхливі оплески), закінчила 1946 рік успішно, добилась чудових результатів і успішно вирішує завдання, поставлене Вами, товариш Сталін, - в короткий строк відбудувати наше сільське господарство, промисловість, наші міста і села. (Бурхливі оплески).
	Товариші! 10 лютого - історичний день, день виборів до Верховної Ради СРСР. Ознаменуймо ж підготовку до виборів найенергійнішою підготовкою до успішного проведення весняної сівби, стопроцентною участю в голосуванні за кандидатів блоку комуністів і безпартійних. Продемонструємо, що український народ безмежно відданий більшовицькій партії, радянській владі і великому Сталіну! Хай живе перемога непорушного сталінського блоку комуністів і безпартійних! (Бурхливі оплески).
	Хай живе велика і непереможна братерська дружба народів нашого великого Радянського Союзу, (бурхливі оплески. Вигуки "ура!"), - дружба народів, яка витримала всі випробування цієї війни і яка забезпечила перемогу нашого народу над найлютішим ворогом німецьким фашизмом! (Всі присутні в залі стоячи аплодують). Будемо всемірно міцнити цю дружбу між народами, міцнити дружбу українського народу з великим російським народом (бурхливі оплески), як з нашим старшим братом, який завжди приходив на допомогу українському народові і пліч-о-пліч з яким ми завжди разом боролись і перемагали своїх ворогів. (Бурхливі оплески).
	Хай живе наш славний, великий український народ! (Бурхливі оплески).
	Хай живе наша більшовицька партія! (Бурхливі оплески).
	Хай живе вождь нашої партії, вождь нашого народу, організатор перемог - наш великий Сталін! (Всі встають, бурхливі оплески, що переходять в овацію, вигуки "ура!," "Хай живе товариш Сталін!").