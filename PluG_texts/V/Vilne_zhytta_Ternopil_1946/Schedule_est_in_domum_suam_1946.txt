Господарі поїздів
	Готуючи гідну зустріч сталінському Дню залізничника, Чортківський кондукторський резерв домігся видатних успіхів. Кондукторські бригади в травні обслужили посилений рух поїздів із зменшиним штатом. Вони виконали пробіжну норму на 187 процентів, наїздивши 59 683 кілометри.
	На заклик колективу Північно-Донецької залізниці, кондуктори всі, як один, вступали у всесоюзне соціалістичне змагання. Вони зобов'язалися збільшити комерційну швидкість поїздів на 2 км за годину і 50 процентів поїздів приймати на станціях та просувати швидкісними методами, викликавши на змагання кондукторські бригади Коломийського резерву.
	Першість у змаганні ведуть бригади головних кондукторів т. т. Турчина, Колодницького і Вайди. Це справжні господарі поїздів. Вони організують змагання з паровозними бригадами та диспетчерами на кожну поїздку і виконують пробіжні норми не менше, ніж на 150 процентів. У цих бригадах найбільше швидкісних поїздів і вагонів, навантажених і розвантаженних без відчеплення від поїздів.
	До дня залізничника т. т. Турчина, Райда і Колодницький готують по одному головному і старшому кондуктору з нових робітників.
Своє зобов'язання виконаю
	Включившись у соціалістичне змагання за високий урожай першого року четвертої сталінскої п'ятирічки, я дав слово виростити на площі 0.15 гектара 40 центнерів цукрових буряків.
	На площу, визначену під буряки, ранньою весною я вивіз 5 тонн гною. Потім глибоко зорав грунт і в пухку землю посіяв буряки.
	Як тільки показалися сходи зробив шаровку. Коли появилася перша пара справжніх листочків, зробив проривку буряків.
	Зараз веду боротьбу з шкідниками бурякових плантацій - луговим метеликом та блохою. З цією метою на ділянці поставив два дерев'яних коритця з малясом.
	Незабаром буду робити перевірку під час якої забезпечу таку кількість корінців на ділянці, при якій можливо одержати не менше 40 центнерів буряків.
	Моє слово з ділом не розійдеться. Я його виконаю з честю.
