Серед паровозників
На мітингу в депо було людно. Після короткої інформації секретаря партійного бюро тов. Беліченка про випуск Державної Позики Відбудови 
і Розвитку Народного Господарства виступив бригадир ковальського цеху тов. Страйков. Він сказав: - Хто хоче, загоїти рани нашої країни 
і покращити наше життя, той з радістю зустрічає Декрет радянського уряду про випуск нової позики. Я даю в позику державі свій півторамісячний 
заробіток. Слово бере ветеран залізничного транспорту машиніст-орденоносець Черних. - Я вже старий, - каже він. - Мені держава видає 
пенсію. Але хіба ж можу я стояти осторонь, коли мова йде про відродження господарства моєї країни. Я всією душею люблю свою Батьківщину 
і хочу бачити її ще кращою, ніж була до війни. В ім'я цього переплачую нову позику на 1.150 карбованців. Далі один по одному виступають 
майстри цехів, машиністи, слюсарі. Говорять вони коротко. Але в коротких і простих промовах відчувається палка любов трудящих до 
радянської Батьківщини, до свого рідного уряду, до батька народного Сталіна. - Підписуюсь на двохмісячний заробіток, - каже робітник 
тов. Музичка. - Даю в 2.500 карбованців, - заявляє учасник великої Вітчизняної війни машиніст-орденоносець Борисов. - Мій внесок, - 
закінчує свою промову слюсар Балицький. Мітинг закривається. До організаторів підписки підходять паровозники, своє бажання власними 
коштами сприяти скорішому відродженню і розвиткові народного господарства СРСР. Протягом першої години передплати на позику підписалось 
165 чоловік на суму 136.450 карбованців. Це складає всередньому півторамісячний заробіток колективу. Підписка триває.