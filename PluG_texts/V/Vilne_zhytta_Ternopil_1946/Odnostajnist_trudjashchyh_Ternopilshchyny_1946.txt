Одностайність трудящих Тернопільщини
Разом з усім радянським народом трудящі Тернопільщини дружно й організовано прийшли до виборчих урн, щоб здійснити своє почесне право 
обрати депутатів до соціалістичното парламенту. В ycix містах і селах області вибори пройшли з організованістю й дружністю. В селі 
Оріхове, Підволочиського району, вже до 7 години ранку проголосувало 50 процентів виборців. До 8 години З0 хвилин в області закінчили 
голосування виборці 23 дільниць. В селах Зарубінці, Скалатського району, Голосинівка, Ново-Сільського району, Матеушівка, Бучачського 
району, та в ряді інших всі виборці проголосували протягом перших двох годин, тобто до восьмої години. По Кременецькій виборчій окрузі 
участь виборців у голосуванні становить 100 проц. Своєю активною участю у виборах до Верховної Ради СРСР трудящі Тернопільщини 
продемонствували свою згуртованість, своє безмежне довір'я великій партії Леніна-Сталіна. Натхнені промовою великого Сталіна на 
передвиборних зборах виборців Сталінської виборчої округи міста Москви, тернопільчани, разом в усім радянським народом, одностайно 
проголосували 10 лютого за величну програму більшовицької партії, спрямованої на дальший розквіт господарства і культури нашої 
Батьківщини. Голосуючи за кандидатів блоку комуністів і безпартійних, трудящі нашої області тим самим продемонстрували свою велю й 
готовність самовіддано боротись за ті колосальні плани побудови комунізму в нашій країні, що їх виклав вождь радянського народу товариш 
Сталін у своїй історичній промові 9 лютого 1946 року. Вибори до Верховної Ради СРСР вилилися в нашій області, як в усій нашій країні, у 
велике народне свято. Дружним і одностайним голосуванням робітники, селяни й інтелігенція Тернопільщини виявили свою згуртованість 
навколо партії більшовиків, радянського уряду і великого вождя Сталіна.