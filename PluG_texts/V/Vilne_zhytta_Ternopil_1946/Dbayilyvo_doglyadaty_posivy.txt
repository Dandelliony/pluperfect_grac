Дбайливо доглядати посіви
Весняну сівбу хлібороби нашої області провели успішно. План посіву ярих перевиконано. Це — яскравий показник патріотизму радянського селянства, яке прагне виконати й перевиконати накреслення нового п’ятирічного плану щодо освоєння посівних площ і підвищення врожайності.
Травневий Пленум ЦК КП(б)У поставив завдання перед партійними, радянськими і земельними органами — закріпити успіхи, досягнуті під час весняної сівби, забезпеченням старанного догляду за посівами. Пленум звернув увагу керівників партійних і радянських організацій, земельних органів, колгоспників, робітників МТС і радгоспів та селянських господарств, що після того, як проведено весняний посів, одержання високого врожаю сільськогосподарських культур цілком залежить від своєчасного і доброякісного обробітку всіх посівів та проведення збирання врожаю 6ез втрат.
Зразково, саме так, як вимагає рішення Пленуму, організували догляд посівів колгоспники сільськогосподарської артілі «17 вересня», Скала-Подільського району. В колгоспі створено 5 ланок (з них одна городня), за якими ще з весни закріплено певні ділянки посдвів. Ланкам установлено завдання на час прополювання і на час збирання, завдання по врожайності. Всі ланки змагаються між собою. Зернові, технічні і городні культури постійно тримаються в чистому стані.
Так, як у колгоспі «17 вересня», слід організувати працю і в усіх інших колгоспах області. Ланкова система зміцнює трудову дисципліну, підвищує відповідальність кожного члена колгоспу за долю врожаю.
Щоб одержати високий урожай ярих зернових, їх необхідно прополоти не менше двох разів. Кукурудза, соняшники, широкорядні посіви проса та інші просапні культури вимагають не менше трьох прополювань з одночасним підпушуванням грунту.
В догляді цукрових буряків найважливіше значення має своєчасне і доброякісне рихлення грунту, чистота плантацій та густота насаджень. Не можна запізнюватись з проривкою і підживленням буряків. Бригадири колгоспів, а в земельних громадах агровиконавці повинні щодня перевіряти густоту насаджень з тим, щоб забезпечити залишення на кожному гектарі 115-120 тисяч корінців цукрових буряків. Систематичний нагляд за цією роботою мусять установити також районні відділи технічних культур разом з представниками цукрового заводу.
Пленум ЦК КП(б)У зажадав від земельних органів колгоспів, радгоспів звернути особливу увагу на догляд за багаторічними травами. Треба провести не менше 3 — 4 разових прополювань та 4 — 6 міжрядних підпушувань усіх насінників багаторічних трав, які закладалися в цьому році.
Відомості з колгоспів і сіл області свідчать про те, що догляд за посівами всіх культур у багатьох районах бажає багато кращого. Керівники деяких райземвіділів, задовольнившись непоганими загальнорайонними цифрами, не звертають уваги на окремі колгоспи і земельні громади. Цей докір в першу чергу стосується виконуючого обов'язки завідуючого Борщівським райземвідділом тов. Царука. В цілому в Борщівському районі прополка проходить непогано. Тут розпочали вже другу прополку ярих культур. А от у колгоспі імені Сталіна, на допомогу якому прикріплений сам тов. Царук, значна частина посіву засмічена бур'янами. Особливо вимагає негайного прополювання ячмінь на площі 30 гектарів. І тов. Царук не допоміг правлінню цього колгоспу організувати боротьбу з бур’янами.
В Монастирнському районі незадовільно проводиться окучування картоплі. Тут пропололи і окучили лише 700 гектарів картоплі з площі в 1.581 гектар.
І Пленум ЦК КП(б)У вказав, що для одержання високого врожаю сільськогосподарських культур треба не тільки виконати роботи в справі догляду за посівами взагалі, а дуже важливо виконати ці роботи своєчасно і високоякісно. Саме цього й не врахували партійні, радянські організації та земельні відділи Підгаєцького, Пробіжнянського і Товстенського районів. Не зважаючи на те, що остаточний строк закінчення першої прополки зернових минув ще 25 травня, тут не спромоглися закінчити цю роботу навіть до цього часу.
Немаловажне значення в догляді посівів має боротьба з шкідниками сільськогосподарських культур, особливо боротьба з довгоносиком і буряковою блохою. Добре зробили ті буряководи, які обкопали плантації канавками, розставили на плантаціях ящики з малясом, вивозять курей в поле для знищення шкідників.
Дбайливий догляд за посівами — боротьба за врожай, за виконання завдань першого року нової сталінської п'ятирічки. «При одних затратах праці, тягла, насіння та інших матеріальних засобів можна одержати далеко не однакову врожайність, якщо по різному буде проведений догляд посівів» (М. С. Хрущов). Тому-то організація соціалістичного змагання ланок, бригад, колгоспів, земелних громад за забезпечення кращого догляду посівів є невідкладним завданням усіх партійних і радянських організацій.
На закріплення досягнень весняної сівби старанним обробітком всіх культур зараз має бути скерована основна увага працівників сільського гасподарства.
