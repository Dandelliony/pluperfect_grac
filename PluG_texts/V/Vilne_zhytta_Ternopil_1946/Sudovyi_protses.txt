Судовий процес у справі про звірства німецько-фашистських загарбників у місті Миколаєві і Миколаївській області
Миколаїв, 10 січня.
Сьогодні тут у Військовому Трибуналі Одеської Військової округи почалося слухання справи про злодіяння, вчинені німецько-фашистськими загарбниками в місті Миколаєві і Миколаївській обласі в період тимчасової окупації з 1941-1944р. р.
До судової відповідальності притягнуті 9 осіб: генерал-лейтенант німецької армії, колишній комендант м. Миколаєва Вінклер Герман; обер-штурм фюрер «СС», колишній начальник Управління поліції безпеки «СД» Санднер Ганс; майор, колишній начальник жандармерії м. Херсона Кандлер Франц; колишній начальник охоронної поліції Миколаївської області Вітцлеб Франц; колишній заступник начальника охоронної поліції Миколаївської області Шмале Генріх і військовослужбовці Берг Роберт і Хапп Іоганн.
Справа розглядається у відкритому судовому засіданні від головуванням полковника юстиції т. А. С. Зонова. Члени Трибуналу — полковник юстиції тов. Міхно і підполковник юстиції т. Мошев. Державне обвинувачення підтримує полковник юстиції т. Семашко. Оборонцями підсудних за призначенням від суду виступають адвокати т. т. Деритерський, Биков, Степаненко, Бєлостоцький, Петенцев.
На ранковому засідання був оголошений обвинувальний висновок, в якому говориться, що німецько-фашистські загарбники під час окупації значної частини Української РСР, в тому числі й Миколаївської області з м. Миколаєвом, топчучи встановлені міжнародним правом правила ведення війни, послідовно проводили в життя накреслені урядом фашистської Німеччини і командуванням німецької армії жахливі плани знищення і пограбування радянського народу.
