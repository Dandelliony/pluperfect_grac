Перший день іспитів
3 наближенням першого дня іспитів та екзаменів кожен учень мимоволі відчував хвилювання - адже наступний найвирішальніший період в 
навчальному році. Саме ці чудові весняні дні будуть вершити річну працю. Проте, це хвилювання сповнювало серце кожного якоюсь особливою 
радістю - іспити й екзамени правильно встановлять глибину і твердість знань. Ще напередодні іспитів та екзаменів учні міських шкіл міста 
Чортків, зосереджені і заглиблені в свої думки, озброївшись книгами, зошитами та олівцями, збиралися дома і в школі невеликими гуртками, 
щоб ще раз перевірити один одного по засвоєнню програмного матеріалу. Кращі учні 10 класу школа №1 Одарка Коцюба, Ірина Рибачук, учні 9 
класу середньої школи №2 Віктор Йолкін, Емілія Неудачина допомагали іншим розібратися в найскладніших питаннях, особливо з історії, 
фізики, хімії. Нарешті настав день 20 травня - перший день іспитів та екзаменів. 3 повною готовністю зустріли цей день учні середньої 
школи №2. Учні самі заздалегідь відповідно підготували класи, оздобили їх лозунгами, плакатами, картинами. Столи застелені розкішними 
скатертями, заставлені різнобарвними квітами. В 9 класі усні іспити з дарвінізму. Класна кімната по-святковому прибрана. На стінах розміщено 
кілька картин на історичні теми, портрет товариша Сталіна. На передній стіні вмілою рукою учня-художника розмальовано лозунг. За столом, 
покритим квітчастою скатертю, сидить викладачка дарвінізму Людміла Семенівна Мальцева. Присутній асистент запрошує по три-чотири учні 
до столу. Вони беруть розкладені на столі картки із запитаннями, обдумують і підходять знову до столу, щоб відповідати. Ось біля столу 
учениця Галина Лощеніна. Відповідає чітко, впевнено, висновки доповнює яскравими прикладами, що свідчить про добре засвоєння матеріалу. 
Впевнені, обгрунтовані відповіді дала учениця Тамара Вакуленко. Та найкраші, найбільш глибоко продумані відповіді, що свідчать про тверді 
знання предмета, дали учні Віктор Йолкін та Емілія Неудачина. Результати перших усних іспитів свідчать про достатній розвиток учнів 9 
класу. 3 15 учнів десять одержало оцінку 5, чотири учні - 4 і лише один - 3. Учні 10 класу добре написали писькову роботу з російської 
літератури, 7 клас - письмову роботу з алгебри. Слабо написана письмова робота з української мови учнями 6 класу. В загальному перший 
день іспитів у школі №2 пройшов успішно. Це свідчить про наполегливу працю учительського колективу на протязі навчального року.