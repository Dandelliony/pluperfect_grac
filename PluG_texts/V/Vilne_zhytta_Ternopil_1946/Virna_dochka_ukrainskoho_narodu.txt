Вірна дочка українського народу
Вузенька смужка Збруча перерізала Землю України на дві частини. Велике українське село Мислова також надвоє перетиналося Збручем. Одна — східня частина була радянською, а друга західна — панською. 
Там, на лівому березі, кипіло веселе колгоспне життя. Люди з року в рік багатіли, будували нові хати, клуби, школи, амбулаторії. А на цьому березі панували злидні в сотнях селянських хат і надмірна розкіш і багатство в одній поміщицькій садибі та двох десятках куркульських господарств.
Скоса, щоб не помітили жандарми, поглядали селяни на той бік, на безмежні колгоспні поля, звідки доносились веселі дзвінкі пісня колгоспників і колгоспниць, де буйним колесом, як море, колихалися жита та пшениці.
І скільки б не брехали на колгоспний лад пілсудчики та українські націоналісти, селяни у відповідь їм казали одне: підневільні так дружно не працюють.
Збруч був перешкодою для життєвих зносин між братами-українцями. Але ніяк він не міг стати перешкодою для проникнення на цей бік правди про Радянську Україну. І ця правда оживляла, веселила селянську душу, сповнювала людей надією на краще життя в недалекому майбутньому.
День 17 вересня 1939 року став великим святом для жителів села Мислової і для всіх трудящих Західної України. Червона Армія перейшла Збруч і з’єдналися брати-українці в єдину радянську сім’ю.
Марії Гук — дочці Мисловецького селянина, сповнилось тоді 19 років. У таких роках радянські дівчата вчаться в інститутах. А для Марії в панській Польщі двері до семінарій та інститутів були наглухо зачинені. Марія ледве змогла закінчити сільську початкову школу. Проте, в селі її вважали за найосвіченішу. До неї приходили з просьбами написати листа, скаргу, заяву.
Марія, як і її батьки, радо зустріла прихід Червоної Армії. Вона повністю віддалася громадській роботі, новому життю, що закипіло у визволеному селі.
Найкраще приміщення в Мисловій було відведено під клуб, а Марія стала завідуючою клубом.
Та недовго довелось веселитись молоді і дорослим. Загриміла велика Вітчизняна війна і чорна фашистська ніч покрила село.
Але люди вірили в своє визволення з фашистського рабства, ждали повернення Червоної Армії. І воно прийшло. Великий російський народ, разом з іншими народами країни Рад, допоміг українцям очистити свою землю від гітлерівської погані.
Молода селянка Марія Гук знову повертається в клуб. Вона організовує молодь на ремонт напівзруйнованого німецькими погромниками клубного приміщення. Молодь з радістю пішла за нею. Ремонтували клуб і готували виставу, вивчали нові пісні, збирали серед селян подарунки радянським воїнам і відносили на передову.
Через місяць у селі появились оголошення, які запрошували селян на перший вечір художньої самодіяльності.
Як кращу активістку і організатора молоді Підволочиський райком комсомолу приймає Марію Гук в члени ВЛКСМ. Сільська молодь пішла за прикладом свого вожака. 16 юнаків і дівчат подали заяви і були прийняті до лав ленінсько-сталінського комсомолу. Марію обрали секретарем першої в районі сільської комсомольської організації.
У воєнні роки Марія заслужила собі авторитет не лише серед молоді, а й серед літніх селян, особливо серед дружин військовослужбовців. Тій листа з фронту прочитає і відповідь воїнові напише, до іншої зайде, поговорить, потреби взнає і доб’ється через сільську Раду допомоги. За це піклування про односельчан виявили Марії своє довір’я: обрали її спочатку секретарем, а згодом головою сільради.
Село Мислова прославилось на всю Тернопільщину тим, що кероване молодою селянкою, першим в районі достроково виконало всі зобов’язання перед державою по здачі сільськогосподарських продуктів, освоїло всю площу рільної землі, першим виконало план озимої сівби і зяблевої оранти.
Не дивно, що на передвиборних зборах в усіх районах Тернопільської виборчої округи по виборах до Ради Союзу було висунуто Марію Дмитрівну Гук кандидатом у депутати Верховної Ради СРСР.
Селяни села Росоховатець, як і всіх сіл Підволочиського району, дали землячці слово одностайно віддати за неї свої голоси. 
Я закликаю всіх виборців Тернопільської виборчої округи дружно проголосувати за вірну дочку трудового селянства Марію Дмитрівну Гук.
