	Вона трудяться на благо народу
 Недалеко від історичного міста Кахівки, серед чорноземних степів Херсонщини, розкинулося велике село Нова Маячка. Тут народилася і провела дитинство вчителька Бучачської середньої школи Ганна Трохимівна Коломійцева.
 Закінчивши жіночу гімназію з відзнакою - золотою медаллю, вона повертається в рідні місця і працює вчителькою в сільській школі.
 В роки громадянської війни, коли під Перекопом гуркотіли гармати і точилися запеклі бої з бандитами Врангеля, Ганна Трохимівна твердо стояла на боці нашої більшовицької партії і невтомно роз'яснювала селянам, що молода радянська влада переможе своїх ворогів.
 Закінчилася громадянська війна, країна повернулася до мирної праці. З захопленням продовжує Ганна Трохимівна свою вчительську роботу. Одночасно вона багато працює над собою, закінчує заочно педагогічний інститут в Херсоні і одержує звання вчителя середньої школи. Одна мрія була в неї, до одної мети прагнула вона: якнайкраще виконувати свою почесну роль - виховувати молоде покоління радянської країни.
 - Школа для мене - це найдорожче, - говорить Гання Трохимівна, - це моя сім'я, мій рідний дім.
 Два десятків років минуло вже від початку вчительської роботи Ганни Трохимівни. І раптом перервалася її невтомна і творча праця на рідній Херсонщині. Чорна хмара лютих фашистських загарбників дійшла до Дніпра. Ганна Трохимівна евакуюється на Схід і понад 2 роки працює в Куйбишевській області. Як рідну сестру, прийняли її російські педагоги до своєї сім'ї, а учні полюбили щиро. Як рідну матір, вони провожали її на Україну.
 В 1944 році Ганна Трохимівна повертається на Україну і одержує призначення в Тернопільську область. З перших же днів праці в Бучачській середній школі Ганна Трохимівна виявила себе чудовим організатором і майстром своєї справи, видатним методистом. Учителі щоденно звертаються до неї за порадами і завжди дістають відповідь на питання, що хвилюють їх.
 Багато прекрасних синів і дочок нашої славної Батьківщини виховала Ганна Трохимівна за 25 років учителювання. І праця її дістала гідну нагороду. Указом Президії Верховної Ради УРСР від 2 листопада 1945 року Ганні Трохимівні Коломійцевій присвоєно звання заслуженої вчительки УРСР.
 Колектив учителів Бучачської середньої школи висунув, а Тернопільський обласний виконавчий комітет затвердив кандидатуру знатної вчительки в члени Бучачської окружної виборчої комісії. Це високе довір'я тов. Коломійцева заслужила самовідданою, чесною працею на благо свого народу.
	Г. Карпенко.