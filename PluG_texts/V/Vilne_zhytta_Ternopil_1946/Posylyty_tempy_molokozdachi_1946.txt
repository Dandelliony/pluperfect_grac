Посилити темпи молокоздачі
Закінчується перше півріччя. Деякі райони значно посилили темпи здачі молока державі і вже наближаються до завершення піврічного плану 
молокопоставок. До таких відносяться Залозцівський, Велико-Борківський, Козлівський райони. Найкращим прикладом невпинного нарощування 
темпів і боротьби за графік протягом майже всього півріччя служить Бережанський район. Успіхи цього району свідчать про злагодженість у 
роботі партійного, радянського активу і апарату заготувачів, про безперебійну працю зливних та сепараторних пунктів. 3 низькими 
показниками наближається до завершення півріччя Заліщицький район, до уповноваженим Міністерства заготівель тов. Клименко. 1.400 
господарств цього району досі не починала здачі. Лише недавно почав здавати молоко державі Зозулинецький радгосп. Але тов. Клименко 
нічого не зробив, щоб посилити виконання плаву молокпоставок. Замість того, щоб зацікавитись станом у радгоспі і вжити рішучих заходів, 
тов. Клименко обмежився поштовим "посланням" на ім'я директора радгоспу. Надто повільні темпи молокопоставок у Чортківському, 
Бучачському, Підгаєцькому та інших районах. У Товстенському районі, наприклад, за півроку від кожної корови в середньому здано... 19 
літрів молока. Причина зрозуміла: погано поставлена політична робота серед населення, на низькому рівні організаційна робота 
заготівельних працівників. Про слабість політичної й організаційної роботи тут яскраво свідчить той факт, що навіть жителі села Товсте, 
під боком у районних керівників, протягом шести місяців не здали і половини плану молокопоставки. Одна п'ятиденка залишилася до кінця 
першого півріччя, яке є вирішальним у виконанні планів здачі молока державі. Всім районам треба день-у-день нарощувати темпи, щоб увійти 
в графік молокоздачі і повністю виконати зобов'язання перед державою.