	Процес головних німецьких воєнних злочинців у Нюрнбергу
 Вечірнє засідання 2 січня
 НЮРНБЕРГ, 2 січня, (ТАРС). Вечірнє засідання Трибуналу 2 січня відкривається повідомленням Лорда Лоуренса по питанню про представлення матеріалів що торкаються персональної провини підсудного Кальтенбрувчера, який зза хвороби відсутній на суді.
 Після розгляду клопотань оборони Трибунал надає можливість представникові американського обвинувачення Гаррісу пред'явити документальні доводи провини підсудного Кальтенбруннера.
 Протягом останніх трьох - чотирьох днів, говорить обвинувач, Трибунал одержав свідчення злочинної діяльності СС, СД і гестап. Злиття цих організацій в одну ударну групу гітлерівської поліційної держави пояснялось тут з погляду організаційного. Перед Трибуналом перебуває підсудний, який представляв ці організації, дякуючи тому офіціальному становищу, яке він займав у СС і в німецькій поліції. Ім'я цього підсудного Ернст Кальтенбрунвер.
 Продовжуючи свою помову, обвинувач доводить, що Кальтенбрунвер проводив свою діяльність, як шеф поліції безпеки і СД, до найповнішого задоволення Гітлера і Гіммлера. З це 9 грудня 1944 року він був нагороджений одною з вищих нагород гітлерівської Німеччини - Рицарським хрестом за бойові заслуги. Обвинувач демонструє далі Трибуналові схему, з якої ясно видно становище і роль Кальтенбруннера в німецькій поліційній системі.
 Далі представник обвинувачення перелічує конкретні злочини підсудного Кальтенбруннера.
 На цьому закінчується вечірнє засідання Трибуналу.
 Ранкове засідання 3 січня
 НЮРНБЕРГ, 3 січня. (ТАРС). На початку сьогоднішнього ранкового засідання Трибуналу представник американського обвинувачення Гарріс закінчив поданням документів по обвинуваченню Кальтенбруннера.
 Після виступу Гарріса за пропозицією американського обвинувачення в Трибунал для допиту викликається свідок обвинувачення Отто Олендорф. В процесі допиту встановлюється, що Олендорф останнім часом займав пост начальника третього управління безпеки, що він був членом гітлерівської партії і штурмових загонів з 1925 року, а також перебував у СС з 1926 року.
 До допиту свідка Олендорфа приступає член Міжнародного Військового Трибуналу від СРСР генерал Нікітченко.Він запитує, які функції стала виконувати ейнзацгрупа в той період, коли вона, за словами свідка, одержала завдання військового порядку і перебувала під безпосереднім командуванням керівника поліції безпеки на окупованій німцями території України.
 Олендорф відповідає, що ейнзацгрупа стала тоді бойовою одиницею.
 - У своїх свідченнях ви говорили, - запитує далі генерал Нікітченко, - що ейнзацгрупа мала за мету знищення євреїв і комісарів. А до якої категорії ви відносили дітей? По яких мотивах знищували дітей?
 - Був наказ про те, - відповідає Олендорф, - що єврейське населення повинно бути знищене повністю.
 - В тому числі й дітей?
 - Так.
 Допитом свідка Олендорфа закінчилося ранкове засідання Трибуналу.
	Відповідальний редактор А. Мазанько.