СУЧАСНИКИ ФРАНЦУЗЬКОЇ РЕВОЛЮЦІЇ
НА ВИСТАВЦІ пам'ятників епохи Великої Французької революції, організованій в пам'ять Ґракха Бабефа Музеєм Інституту Маркса й Енгельса в Москві, в числі інших матеріялів експоновано надзвичайно багату колекцію англійських карикатуристів Томаса Роландсона і Жана Жільрея.
Посамперед треба відзначити велику заслугу фундатора музею, т. Л. Д. Рязанова, та його співробітників, що спромоглися зібрати такі цікаві і бібліографічно-рідкосні документи Великої Французької Революції. Вони дають нам мало не повну картину діяльности паризьких секцій, паризьких клубів, паризької преси і провідників окремих груп — од жирондистів до ебертистів.
Але можливо за найбільш барвистий куточок виставки, поряд численних портретів і гравюр, побіч повних комплектів журалів і газет Марата, Дантона, Робесп'вра, „сім'ї Ебер“, поруч асигнат, планів паризьких будинків, то-що, — належить визнати відділ карикатури.
Ці карикатури відзеркалюють усі бухливі події революції. Вони виявляють відношення до революції з боку лондонської опозиції і лондонського уряду.
З колекції на 7 тис. номерів музеєві пощастило виставити а лише 2 тис. номерів, в тім числі з 700 карикатур Жільрея лише кікька десятків його чудових, завжди шпарких, нещадно заїдливих і майстерно виконаних сатиричнйх малюнків.
Роботи цього майстра гідні нашої пильної уваги.
Жільрей був чистокровний британець і підданий короля Ґеорга III.
Син інваліда сторожа, спершу в однім з лондонських шпиталів, а потім на однім з лондонських кладовищ, майбутній карикатурист дістав початкове виховання в атмосфері, що мало привертала до мистецтва, але багато давала приводів для гострих спостережень.
Вулиці Лондона і похоронні церемонії — зі всіма їхніми вразливими констрастами життя й смерти лондонської аристократії і лондонських бідняків, були першою школою митця.
Надто рано зданий сам собі — Жільрей знаходить у якійсь робітні гравера, — що її він натрапив на своїм життєвім шляху, — змогу пристосувати свої здібності до малювання.
Свій перший сатиричний малюнок він виконав ще 12-ти літнім хлопчиною. Гумор митця роскривається з максимальною силою в трупі мандрівних комедіянтів, куди він потрапляв так само випадково, як і до гравера. Жільрей — актор. Він мандрує зі своїм театром протягом кількох років по провінціях Англії, виконуючи найріжноманітніші ролі й обов'язки.
Шлях од шпиталю до кладовища, від граверної робітні і народнього балагану до королівської мистецької академії, куди він всеж таки потраплює вже ставши дорослим, виковує з нього особу, що досить глибоко пізнала не то що основи малярського мистецтва, а й насамперед, свою сучасність і своїх сучасників.
Перед Жільревм на протязі цілого його життя дефілює англійський побут зі всією ріжноманітністю його клас і суспільних шарів. Жільрей почуває в собі хист памфлетиста. Його оливець замінює слова на виразні лінії, на чіткі штрихи дотепних замальовань. Жільрей чутливо відгукується на всі події політичного й суспільного життя Евопи, схвильованої Французькою Революцією.
В Лондоні ще нема щоденої преси, де брали б участь митці. До карикатур на шпальтах періодичної преси ще не звикли. Жільрей знаходить своєрідний вихід для свого хисту журналіста. Він порозумівається з власницею одної з лондонських картинних крамниць — міс Гімфрей, орендує у неї вітрину і щотижня міняє в ній виставку своїх політичних зарисів.
Епоха Жільрея — 1777—1815 р. р. — вагітна на видатні політичні події. Жільрей намагається не оминути ні одної з них, чутливо повстаючи в своїх карикатурах проти кожного замаху реакції задушити рух визвольних ідей. 
Жільрееві ми завдячуємо те, що маємо тепер змогу пізнати в Чеберлені риси колишнього прем'єра Георга III. — Пітта.
Пітт переслідував англійську опозицію і ненавидів Велику Французьку Революцію точнісінько так, як от нині Чемберлен ненавидить Союз Радянських Республік.
Жільрей глузує з Пітта, виставляючи його як одуреного своєю опозицією і знесиленого боротьбою з революційними пожежами, що запалали з Парижу. Пітт на карикатурах Жільрея чинить справжні Чемберленівські вчиники. Та він їх і дійсно чинив! Згадаймо наскоки його на англійських друзів паризьких якобінців і навіть на представників паризького конвента в Лондоні.
Ви бачите тут Пітга в незмінній компанії англійської поліції підчас трусу в англійських і французьких помешканнях.
Коли дивишся на ці старовинні французькі гравюри Жільрея 80-х років XVIII віку, то здається, що варто тільки перемінити дати, переставити підписи, трошечки замінити деякі, зосібна характерні, риси Пітта на риси Чемберлена — і ми матимемо глибоко сучасну карикатуру, що реагує на трівожні моменти теперішніх англорадянських відносин.
Пітт душив Велику Французьку Революцію способом інтриг, шпигунства і трусів, заповідаючи ці випробонані засоби свому наступникові — Чемберленові — через відстань історичної епохи.
Нашим молодим радянським графікам і карикатуристам варто як найкраще вивчити свого попередника—Жільрея для наших запеклих боїв з черговими наскоками англійської контрреволюції.
Доля Жільрея була трагічна.
Щоденно майстер спостерігав зза штор вітрини, наче з засідки, свою авдиторію, що розглядала його карикатури перед крамницею міс Гімфрей.
Люде всіх націй, всякого віку й соціяльного стану з самого ранку до пізньої ночи товклиси біля крамниці, шалено тішучися із влучних стріл митця на адресу консервативного прем'єра.
Жільрей знаходив у спогляданні своїх глядачів моральне вдоволення, що виправдувало його перед ним самим, — саме те, що він занехаяв заповіти королівської мистецької академії і віддав себе цілком карикатурі.
Але Пітт не міг подарувати щотижневих ударів його самолюбству й авторитетові з боку небажаного й небезпечного ворога.
Жільрея кидають у в'язницю.
У в'язниці Пітт одвідує свого в'язня і постійними загрозами та манливими обіцянками намагається привернути Жільрея до себе на службу, маючи на думці змусити його в тій самій вітрині міс Гімфрей кидати стріли в опозиціонерів і революціонерів.
Пітт відограв ролю Мефістофеля. Жільрей спокушається вигідною перспективою.
Біографи митця по ріжному пояснюють цей етап „падіння" карикатуриста.
Цікаво, однак, що навіть взявши собі оригінальну ролю „державного памфлетиста”, Жільрей поводиться досить двоєдушно.
Він намагається говорити „езоповою мовою”.
Глядач навіть зараз добре бачить, що й тепер, за нового періоду свого життя, він не стільки служить інтересам Пітта, скільки бореться проти його ж політики.
В цім розумінні дуже характерною є карикатура: „Податок на собак".
На шибениці, на мотузку двоє „собак”, що за них не заплачено податку.
В „собаках” легко пізнати лідерів опозиції Пітта: Фокса і Шеригана.
Під шибеницею двоє інших „собак” брешуть на своїх невдалих „співбратів.” У цих собаках ми пізнаємо самого Пітта і його статсекретаря.
Карикатура „Дерево вільности” змальовує голову Фокса в червоній чалмі, посаджену на кіл з червоним прапором і оточену відтятими головами лондонських і паризьких якобінців,
Параліж перериває роботу Жільрея. Одного з найсумніших днів його життя — пензель і оливець випадають з його руки.
Жільрей з цього часу — прикований до крісла.
Міс Гімфрей — хазяйка і вічна наречена Жільрея, — не дочекавшись свого одружіння з ним, стає його вдова до шлюбу, ще за життя цього „злощасного жениха”.
Вона оточує його ніжним доглядом.
Але її крамниця вимагає заступника майстра, що втратив працездатність. І вона знаходить його в учні Жільрея — Кригсгангу.
Жільрей зазіхає на успіхи учня.
Якось, не змігши стримати далі своєї роспуки, в припадку ревнощей до перемоги Кригсганга, останіми зусиллями своїх знесилених ніг Жільрей присувається до вітрини і вмирає, від трагічних переживань і фізичного знесилення.
Гострі карикатури Жільрея дуже яскраво освітлюють окремі моменти з епохи Великої Французької Революції, а тому було б незвичайно бажаним, щоб музей інституту Маркса й Енгельса, додатком до своєї прегарної виставки організував би ще й самостійну виставку всіх карикатур Жільрея, що знаходяться в музеї.
Що до більш визначних карикатур цього художника — то їх варто навіть випустити окремою книжкою, що дуже полекшила б вивчення епохи Французької Революції.
Мало не 140 років, що відділяють нас від епохи Пітта і 112 років, що викінчилися зі дня смерти Жільрея, — не вважаючи на всі політичні й соціяльні зміни, що відбулися за цей період часу — все ж до певної міри повторюють деякі моменти минулої історії.
Жільрей наочний доказ цього. Ми сприймаємо разом з ним,— і зараз, — цілий комплект пригод і колізій політичної боротьби незабутьної ери всесвтньої історії.
Ми повертаємося разом з ним до спогадів за дні Бабефа в Парижі, Шіллера й Гете в Німеччині, Вашингтона в Америці, перших французьких матеріялістів Гольба і Гельвеція.
Ми пізнаємо роки „бродіння умів”, що вивершилися небувалою в історії Жовтневою Революцією на сході Европи. Але в однім моменті вже напевне, — сподіємося ми, — історія не повторюватиметься.
Радянських карикатуристів ледве чи пощастить кому перетягти на бік сучасного Пітта — Чемберлена, які б там ні були обіцянки з його боку.
Про це „там” нехай і не марять!..
Радянські Жільреї більше витревалі і значно надійніші, як митці на службі соціяльної революції.