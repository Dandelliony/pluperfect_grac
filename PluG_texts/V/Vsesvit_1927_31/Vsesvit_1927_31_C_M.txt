ВИСТАВКА
ЕКСПОНОВАНІ оригінальні малюнки виконано українськими селянами за час від 1915 до 1922 р. цілком самостійно, у себе вдома, по селах.
Малюнки ці ознайомлюють із сучасним декоративним мистецтвом селян України, а саме, з розмальовуванням печей, віконниць, скринь, а також з малюнками на папері для оздоблення стін.
Колекція складається з 130-ти малюнків шістьох митців села Серед них найбільш дужі такі: Євмен Пшеченко — 50 років.
(кол. Київськ. губ.), Ганна Собачко (вона ж Шостак) — 28 років (Полтав. губ.) і Володимир Домошея — 38 років (Київ, губ.). Малюнки решти селян примітивніші, властиві більшості українських селян, що оздоблюють свої хати.
Ці митці села—селяне-землероби, що працюють і в кустарній вишивальній промисловості (Собачко, Богданова, Мелешко і Заболотна) і над росписуванням дерева (Пшеченко).
Значна частина експонованих тут композицій призначалася для декоративного вишивання й росписування; нині ж, не маючи безпосереднього виробничого пристосовання, вони є результатом чисто творчих поривань.
Це вперше цю колекцію розгорнуто тут у повнім обсягу. Окремими групами малюнки ці демонструвалися на виставці „Сучасного декоративного мистецтва” (Моска 1925 рік), у Київі в 1925—27 році, в Полтаві — в 1920 р. на „Художньо-промисловій виставці”, в Москві при ГАХН'і, в Берліні і Дрездені — в 1923 р. при мистецько-промисловім музеєві.
Усі експоновані малюнки, хоч вони й індивідуальні, характеризуючи кожного майстра, — в той же час втілюють у собі риси масового селянського мистецтва, що передається від батька до сина, переходить з хати до хати і є невід'ємним елементом селянського побуту.
На цій виставці вперше експоновано творчі праці селян, як мистецькі твори, з зазначенням їхніх авторів; раніше ж ім'я автора губилося в процесі виробництва.
Творча робота митця-селянина хоча й набула великого успіху жвавого обміну думок серед мистецьких кол, проте в широкому обсягові ще не досить популяризована. Це й мусить стати на черзі дня.