РАДЯНСЬКИЙ ТЕПЛОВОЗ
Залізничий транспорт, що з часів Стефенсона дійшов до великої досконалости, не переживав на шляху свого розвитку ніяких революцій. Винайдений Стефенсоном паровоз за 120 років свого існування змінив тільки свої розміри та окремі деталі — принцип же залишався весь час той самий: добута з вугілля теплота перетворює воду в котлі паровоза в пару, що тисне на сполучені з колесами поршні цим дає рух паровозові та сполученим з ним вагонам.
Тільки в останні часи технічна думка скеровується на те щоб недоскомалу й, до речі, доволі неекономну парову машину в залізничому транспорті замінити якоюсь новішою машиною, напр. електромотором або ж двигуном внутрішнього горіння.
Над останнього проблемою саме тепер працюють радянські конструктори, на чолі з проф. Ломоносовим, що й збудував т. зв. тепловоза, де звичайна парова машина замінена моторами Дізеля особливої конструкції. В цих моторах вживається рідке паливо, напр. нафту, що спалюючись у циліндрах дає іхнім поршням потрібну рухову силу.
Перевага тепловоза перед паровиком є та, що для тепловоза не потрібна вода, крім того для нього вживається в 4, 5 разів менше горючого матер'ялу а за відсутністю котла, його не треба промивати, тоді як паровик після 1500 верст подорожи ставиться на два дні в депо для промивки.
Перші моделі тепловозів уже випущені і вони тепер випробовуються на практиці.
Нещодавно в Харкові на вокзалі перебував тепловоз з трьома вагонами, один з них вагон лабораторія (динамометричний вагон) ім. проф. Ломоносова.
Всього в СРСР є 3 тепловози, 2 з електричною передачею, зроблені на б. Путилівському заводі в Ленінграді.
Зараз розроблюється проєкт будівлі маневрових тепловозів на Коломенському заводі.
Показаний на нашій фотографії тепловоз системи Ломоносова визначається тим, що він є комбінацією тепловоза з електровозом: дізелі витворюють електричний струмінь, що подається на електромотори, які вже й порушують тепловоза. Отже тут примінено т. зв. „електричну передачу” між двигуном та робочою машиною, що дуже спрощує обслугування тепловоза та підвищує його економічний ефект.
Міць тепловоза рівна моци тепловоза серії „З”. Швидкість 60 кілометрів в годину. Тепловоз обслуговується 3-ма бригадами по 3 чоловіка. Тепловоза веде машинітст-інтсруктор тов. Варакин.
Динамометричний вагон (вагон-лабораторія) вивчав роботу тепловоза і локомотивів підчас подорожи.
За допомогою спеціальних приборів вимірюється та вивчається робота окремих його частин.
Крім вимірів в вагоні провадяться спостереження на тепловоз.
Всі ці виміри й спостереження показують, що тепловоз мав ще велике майбутнє.
Роботою лабораторії керує начальник тепловозного бюро НКПС тов. Добровольський.