В боротьбі з імперіалістами
«В непробудимому Китаї, в Египті темному, у нас і понад Тигром і Ефратом...» З цього переліку де-хто вибув. Вибули — 10 років уже — ми. А нині вибув і Китай, Хіна тоб-то.
Непробудимий пробудився і що-день більшої моци набирає, ширше росправляє рамена в боротьбі зі світовим гнобительством.
За що йде боротьба? І з ким? Немов би кантонська національно-революційна армія і уряд її б'ються з маршалом У-Бей-Фу, з генералом Сун-Чуан-Фаном, з маршалом Чжан-Цзо-Ліном, з пекінським урядом.
Вони і подібні їм втілюють і репрезентують стару, роспорошену, бюрократично-спекулянтську і генеральсько-бандитську Хіну, запроданську брудну піну на бездонних поневолених трудових глибинах.
Але споза них виглядає інша сила.
На неї натякав англійський «Таймс» ще до падіння Шанхаю, пишучи: «Не можна нічого сказати про майбутню долю всієї Хіни доти, поки не стане ясним, хто стане міцною ногою в Шанхаї. Тут, на гирлі Ян-Цзи, де головним чином концентрується чужоземний вплив і інтереси... робиться спроба вирішити найближче майбутнє Хіни. Сам Шанхай, його океанський торг, його прудкі пароплави, його величезні митні прибутки приз боротьби...»
«Приз» цей цінний тому, що це ключ до економічної влади в Хіні. А хто є справжнім претендентом на той торг, прудкі пароплави, а з цим ключем іще й на багатсва всієї Хіни, на безмежний ринок і на бездонні джерела робочої сили, — про це свідчить красномовна візитна картка: сорок тисяч міжнароднього, а головним чином англійського війська, що його привезено «на оборону майна й життя чужоземців», десятки їхніх же панцерників, крейсерів, міноносок і канонерок, що чатують у Шанхаї, і що цими днями обстріляли та спалили Нанкін.
Оце — та справжня сила, що бореться з нац.-революційним рухом; а брудна піна атаманщин — це тільки зброя в його руках, зброя гнила, ненадійна.
Але перевал пройдено. «Приз боротьби» вже в руках нац.-рев. уряду, генеральські армії роспадаються одна по одній; дві третини Хіни вже під контролею південців і можна гадати, що «доля Хіни» вимальовується в недалекому майбутньому досить чітко.
Широкий, державно організований революційний наступ на генеральську Хіну почався нещодавно, лишень дев'ять місяців тому; в липні англійська преса з наївним здинованням констатувала, що південці наважилися зі «своїх» провінцій Гуандуна та Гуансі — всунутися на північ, у провінцію Хунань, де панував англо-американський поплічник — У-Бей-Фу.
Висловлюючи здивовання, англійська преса в слід тупицею гадала, що «мабуть, починається серйозна сутичка між південними та північними мілітаристами». Тяжко вірити, щоб та наївність була щирою, але бувають випадки, коли найвигіднішою є роля простака.
І я, мовляв, — не я, і кобила не моя. А нишком: «Може ще й пронесе .
Що суть же справи імперіалісти розуміли добре — про те свідчить і щедра англійська допомога У-Бей-Фу і швидка заміна його після поразки Сун-Чуан-Фаном, і субсидії Чжан-Цзо-Лінові, і спроба інтервенції проти південців, коли спалено місто Ван-сян, і Ханькоуські події, і мобілізація чужоземних сил у Шанхаї, і виступ англійського війська на позиції під Шанхаєм, і нарешті артилерійська канонада з інтервентських кораблів по Нанкіну.
Та нині імперіялісти й сами не криються з цим.
Але за дев'ять місяців зроблено дуже багато. Південна й середня Хіна майже цілком у руках національно-революційного уряду; черга за північними провінціями — лівим берегом низу Ян-Цзи і долиною низової течії Хуан-хе, де ще притаїлися залишки генеральської реакції.
Зроблено це, звичайно, не за дев'ять місяців.
Дев'ять місяців героїчного наступу — це тільки наслідок велетенської роботи, проробленої раніше.
Її коріння — в промисловому зрості національної буржуазії.
в її бажанні бути хазяїном у себе дома і в нелюдському подвійному тягарі над робітництвом і селянством; в зрості, разом із промисловістю, пролетаріату і його класової організації; в злиднях селянства і в старому болючому процесі наростання ненависти до чужоземних гнобителів-капіталістів.
Її початок — ще перед незакінченою революцією 1911 р. що скинула богдихана,та не запобігла атаманської реакції.
І довгий і тяжкий був шлях її.
В закордонному підпіллі вели організаційну роботу доктор Сун-Ят-Сен і його товариші. А хінська буржуазія з Ханькоу, Гонконга, Сінгапура, з островів Індонезії і з міст Далекого Сходу й Америки збирала й давала гроші на революцію.
І не тільки буржуазія. Збирали й давали студенти, ремісники, навіть напівголодні кулі.
Дев'ятисоті роки. Боротьба проти чужоземного залізничного будівництва, що зміцнює вплив чужоземного капіталу. Уряд, тоді ще богдиханський, здає концесію англійцям на будування колії Шанхай-Ханьчжоу-Нінбо.
І от у 1907 році — в провінціях Чже-Цжан і Цзян-Су, де мала проходити дорога, вибух громадського обурення.
Купці, ремісники, салдати, актори, проститутки, банкіри об'єдналися в однім змаганню: краще збудувати залізницю самим, а не давати англійцям. Підписні листи. Жертви. Акційне товариство. В Ханьчжоу шансонетні співачки зібрали проміж себе 20.000 доларів. Три купці в Нінбо внесли 14 міліонів доларів. Салдати жертвували половину злиденного утримання. Зібрали величезну суму — 100 міліонів франків. Післали делегацію в Пекін — не помогло: уряд затвердив контракт з англійською компанією... Низка кошмарних і героїчних разом самогубств у знак протесту, траурні демонстрації, податковий саботаж, мітинги, петиції, — були відповіддю, і обурення не вгавало 2 місяці.
Така ж «залізнична війна» проти навали чужоземців та зловживань уряду була і в провінції Сичуань. Уряд посилав армію на вгамування протестантів і в боях було вбито більш 10.000 революціонерів.
Революція 1911 року почалася з найбільших промислових і культурних центрів — Ханькоу і Учана. і огнем розлилася по долині Янцзи та на півдні. Настрій селянства? - Ось риска.
В квітні 1911 року невдалий вибух революції мав місце в Кантоні. Проводир вибуху — революціонер Ван Шен, з одірваною в бою рукою, спливаючи кров'ю, ледве сховався від урядового війська. З ним була революційна^кас — кілька міліонів доларів. Його голову було оцінено в 100 000 доларів. І от — обірвані, голодні селяне, знаючи це, переховували його з грішми, вилікували і з небезпекою для власного життя переправили за кордон.
Оце був багатий грунт, що на йому, після поразки першої революції знову почалася на півдні організація сил для наступу. А нову міцну і витриману силу дало йому робітництво, що з 1920 року почало організуватися й виступати, як свідома класова сила під керовництвом молодої компартії.
Не дурно минуло й цих п'ять-шість років грунтовної підготовки революційного наступу. Вона почалася року 1919, коли революціонери, згуртувавшись і спираючись на армію Чжен- Цзюн-Міна, взяли Кантон, опанували провінцію Гуандун, а потім і сусідні Гуансі і Гуйчжоу. Цей терен і став за базу революційно-державної організації. На ньому й провадиться важкий шлях вправ і науки, помилок і поправок.
Зрада Чжен-Цзюн-Міна — і крок вліво, з більшою орієнтацією на робітництво.
Школа Вампу... Організація нової, політично-свідомої армії. Організація ( революційних селянських союзів.
Знову хитання правих — і фашистське повстання «паперових тигрів».
Школа Вампу розбила його, і знову — твердіша орієнтація ліворуч — на робітництво й селянство. Міцніє в звязку з масою населення і набуває сил для наступу нова революційна армія.
А армія південців — це таки справді невидана і глибоко революційна новина для Хіни.
Спокон віку армія й салдат —  в уяві хінця — найпоганше зло.
Богдиханське «восьми прапорне» військо — це була дармоїдня, своєрідне дворянство, ледаче, гниле і навіть ні до якого бою не здатне.
Поразка в японській війні 1894 року підбила йому підсумки.
Реорганізована після того армія, її одержали в спадщину і генерали-мілітарісти — це наймана зграя з голодних, деморалізованих, вибитих із життя декласованих елементів. Три-чотирі карборанці місячного утриманням,ось єдиний стимул її «служби».
«З доброго валіза не роблять цвяха, а путящий чоловік не піде в салдати»,— так оцінює салдата хінське прислів'я.
Грабунок — функція цих армій. Салдат і бандит (на півночі «хунхуз») це-одно, не тільки функціонально, але здебільшого й персонально. Не заплатив дуцзюн грошей — і армія розлазиться по шляхах, тероризуючи цілі округи. Пройшла знову чутка, що хтось поповнює чи набирає військо, і бандити сунуть знову «на службу».
Та й на службі та ж робота. Не дурно ж таємні селянські організації і селянські повстання, от як повстання «Червоних Списів» у Хенані, скеровані головним чином проти визиску генеральських армій.
І революційна армія, що має міцну дисципліну, не грабує, знає за що воює — це справді нечуване і радісне диво. Тим то й радісними усмішками зустрічає її населення, тим то й розчищають їй дорогу партизанськими повстаннями селянство і робітництво.
А робітництво — це найактивніша сила революційного наступу. З 1920 р. удар ва ударом наносить воно мілітаристам і їхньому хазяїнові — імперіялізмові.
Страйки-бойкоти проти японців по всьому взбережжю, страйк-бойкот по всьому Китаю проти англійців, страйк на Пекін-Ханькоуській залізниці, Гонконгський страйк моряків 1921 — 22 р.; Шанхайський страйк 1925 року, що перекинувся на всі великі міста Хіни, другий гонконгський страйк-бойкот 1925 — 26 року, що завдав величезної поразки англійському капіталові, нарешті бойові політичні страйки останнього часу і здобуття Шанхаю робітниками — це ті віхи, що відзначають найбільш ударні моменти революційного наступу. І це ж — в умовах такого терору, що про нього давно вже забули європейські робітники. Коли до У-Бей-Фу в 1923 році прийшла для переговорів делегація з 39 страйкарів — залізничників, він просто ростріляв усіх. Чжен-Цзюн-Мін одрубав голови десяткам робітників у Кантоні.
Сун Чуан-Фан під останній страйк одрубав голови більше ніж стом страйкарям.
У Шанхаї робітничі демонстрації рострілювано з кулеметів... І т. д., і т. д., і т. д.
Це поки що побутове явище. А база його — індустрія і пролетаріят-революціонер на густому тлі пережитків середньовічної деспотії. Крівавий шлях... 
Проте перевал перейдено. Ще міцнішої орієнтації на робітництво й селянство. Ще більшої активности з боку трудящих, щоб зберегти й забезпечити послідовно-революційний шлях.
І «майбутня доля» — Хіна єдина і незалежна від іммперіялізму, от що стане реальною дійсністю.
