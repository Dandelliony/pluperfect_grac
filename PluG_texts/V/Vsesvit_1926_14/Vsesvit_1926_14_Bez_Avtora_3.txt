Монголи Середньої Азії
Населення Монголії своїм племінним складом поділяється на 4 групи: монгольську, тюркську, хінську й тунгузьку. Монгол — головна маса населення краіни. 
На кордонах Хіни монголи майже „схінилися” вони там вже ненавидять своіх братів-монголів і. втратили властиву монголам простоту.
Загалом же монголи привітні й дуже гостинні, балакучі, палкі, але не злосливі. Вони доволі ліниві, але не надто. В робочу пору вони здатні працювати багато й довго, бо тілом вони сильні. 
Ідучи з караваном, може на протязі місяців чотирьох щодня по 15 годин на добу їхати в 30° мороз, при північно-східному вітрі. Але той же монгол не може пройти 10 верст, не стомившися надмірно. 
Колись енергійний і войовничий характер монголів, тепер стає млявим і боязьким. 
Під час останніх нападів, монголи всі розбіглися і хінський уряд насилу спромігся зібрати в них два загони в тисячу чоловіка; загони ці були майже бездіяльні. 
Проте, жорстоке поводження монголів з бранцями свідчить, що вони зберігли в своій душі ту лютість, яка була їм властива під час старих війн. 
В звичайні часи монголи не дуже жорстокі, а пасивно нелюдські. По вулицях монгольских міст можна бачити богато жебраків, що лежать в передсмертній агонії і конають на очах байдужих людей, що йдуть мимо. 
Цей кочовий народ дуже неохайний, живуть монголи дуже брудно. Звичаї в них, майже напівдикі. Монгол має, звичайно, одну законну жінку, але може мати ще другорядних жінок. Законна дружина — це та, яку обрали батьки, перша жінка; вона найстарша над усіма жінками і тільки її діти вважаються за нащадків. 
З жіночого боку родинности не визнається: можна женитися на двох сестрах, на матері, і т. і. 
Світські монголи завжди голять голови й носять одежу червону або жовту. Заміжні жінки розплітають волосся на дві коси і часто закладають іх в чохли, що висять через обидва плечі по боках грудей. Одежа монгола шаровари й халат, з бавовняної тканини. Взимку, крім цього, ще носять штани шубу й шапку. Національне житло монголове — юрта або намет. 
Монголи ніколи не миють тіла; лице й рук — зрідка. 
В одежі повно паразитів. 
Монгол ніколи не вживає води, як пиття: він п'є тільки плиточний чай з молоком, сіллю, іноді з маслом. 
Такого чаю монгол випиває від 15 — 30 чашок на день. 
Монголу мало відомі ремества й майстерства. 
Занімається він здебільшого міновим торгом, трохи скотарством, хурманством то-що. Цікава, а разом з тим і дивна країна кочовників, що колись підбила була під себе мало не половину Европи. 
Дві тепер Монголії: одна Монголія — брудна, в довгих убраннях, злиденна й на половину хвора на пранці — це Монголія Лам (ченців), і Монглія друга — революційна, що відроджується і одмовившися від своїх старих релігійних традицій, живе більш-менш культурним життям.
