ДИКУНИ ТОРГУЮТЬ З АМЕРИКОЮ
В Нью-Йорку, серед численних та коштовних експонатів музея Хей (Неуе), що здебільшого стосуються до життя та побуту індійців з Південної Америки, є речі, які зупиняють надовго біля себе відвідувачів. 
Це — жахливі воєнні трофеї дикого племені Дживаро, яке посіло у первісних лісах по берегах Амазонки та інших річок провінції Орієнт в Еквадорі біля кордону з Перу.
Отже ці трофеї — звичайнісінькі людські голови, невідомо, яким чином, зменшені від натурального розміру до розміру кулака й навіть ще меншого; ці мініятюрні головки одначе залишили всі найменші рисочки, включно по виразу обличчя свого попереднього власника. 
Ще странніші експонати американського музею Хей — цілі людські постаті, що також зменшені тими самими таємничими засобами до розміру одної четвертини од звичайного, природнього розміру тіла людини. Вони дуже гарно зберіглись і нагадують собою великих ляльок.
Жахливі ляльки... 
Проте, діло смаку... й моторні, висококультурні та гуманні янки, — тор- американці-туристи, що виявляють значний попит на цей товар і вимагають лялек від дживарців-виробників, — дають добрі ціни, себ-то сприяють поширенню виробництва. Торгівля сушеними головами та надзвичайними ляльками робиться прибутковою статтею Дживарського, „Наркомзовнішторгу“ й дживарський народ поліпшує якість виробів, підносить продукційність праці, навіть удосконалює методи роботи. 
Бо янки ж купляють полювання... на людськи голови.
Коли-б ляльки Нью-Йркського музею заговорили, вони росповіли-б нам багато де-чого про дивовижні пригоди в тропичніх лісах, що ростуть по берегах річок Пастаца, Морона й Епана-Сант-Яго. Героями цих пригод є дживарці — найбільш войовниче й досить численне племя (20.000) південно-американських індійців. Ще й досі вони живуть вільно, починаючи від 1599р., коли вони винищили ледви не до ноги своїх гнобителів-завойовників еспанців.
Дживарцями не керує який небудь постійний вождь; його обирається тільки під час війни. Проте, скільки війни та криваві сутички майже не припиняються, все життя дживарців проходить у бійках, на полюванні за головами своїх ворогів.
Найбільша відвага — заволодіти тілом, або головою свого ворога й про це вони мріють та призвичаються ще з юнацтва. Трофей являв собою не тільки доказ хоробрости дживарця, але й ще мав якісь чудодійні сили..
Ось через свої войовничі звичаї й інші властивости дживарці, ніколи не живуть селами, як інші південно-американські індійці-хлібороби, але купчаться в окремих будинках, побудованих, як справжні фортеці десь на верхівлі гори, або на березі річки, в місцях, захованих від людського ока. Мури таких будинків-фортець — подвійні з вузенькими віконцями для стріляння з луків. Навкруги міцна огорожа з цілих дерев. Живуть джіварці по кілька родин разом в одному будинку. В лісах непролазних всі підступи та доріжки дживарці, захищають ріжними вовчими ямами та іншими западнями. Напр., притягають до землі молоденьке, проте, гнучке дерево; прив'язують до його таку комбінацію з шворки та загостреного списа, що коли якийсь необережний мандрівник, чи ворог зачепить за шнур, його буде простромлено, наче ковбасу виделкою. 
Все ж, не дивлячись на всі ци хитрощі, часто-густо ворогові щастить вдератися до дживарців в їхні фортеці і нищити все, що бачить око та, в свою чергу, братися до своїх улюблених хірургічних вправ. 
Або якийсь бідолага-дослідник, місіонер чи зборщик гуми „на свою голову“ зустрінеться з ціми тубільцями. Як би там не було, але захоплення голови чи тіла супротивників було в звичаях у дживарців ще з давніх пір й існує по цей день. Навіть в останні часи попит на ці голови з боку мандрівців-туристів штовхав дживарців на поширення свого виробництва. 
І тепер, коли існує висока ціна й попит на ці речі, дживарець поспішає частенько спродати їх найближчим крамарям, від яких ці страшні трофеї, з відповідною комерційною накидкою, потрапляють до рук цівілізованих американських турист в, до американських музеїв. Окрім людських голів дживарці експлоатують ще й голови ріжних тварин, переважно, так зв. „лінивців“, або „тихоходів“. Дживарці гадають, що душі ворожих вояків втілюються в цих тварин.
Як висушуються людські тіла, себ-то виготовлюються справжні „кукли“ — не записано ще жодним сміливим мандрівником. Проте, вони готуються мабуть в такий самий спосіб, як і голови. Цілі ляльки зустрічаються рідше й до цього часу до американського музею Хей потрапило лише два подібні експоната. Перший — еспанський офіцер з бородою, другий — чорний мурин.
Щож торкається у голів, то музей Хей має численну колекцію цих трофеїв й щомісяця одержує багато пропозицій придбати нові екземпляри.
Очевидячки, ця торгівля набуває в Південній Америці значних розмірів. 
Музей Хей констатує велике зацікавлення відвідувачів музею ціми колекціями.
Мабуть цівілізованому янки, що ніяк не погоджується рахувати своє походження від мавпи, згідно з теорією Дарвіна — все таки до смаку прийшлися голови та патрані люди — трофеї дикунів дживарців. 
А вжеж!
