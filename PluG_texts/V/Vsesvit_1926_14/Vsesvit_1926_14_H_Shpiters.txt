В БОРОТЬБІ ЗА ЖИТТЯ ТА ЗДОРОВ'Я
(З діяльности 1-го Українського Санітарно-Бактеріологічного Інституту).
...Чималенька зала: у ній нудяться десятки людей. 
Тут і хлібороб спід Вовчі, що в гарячу пору покинув своє господарство на жінку й малі діти; тут і донбасівський шахтар, що мусив, мало не за день до підготованого від'їзду на Кавказький курорт, взяти квитка на Харків. Тут таки, в помешканні, де дух дьогтю від чобіт селянина мішається з пахошами парфумів столичної артистки, де до засмальцьованої куртки робітника прилучається торбинка з харчами старої баби, що прилемзала сюди з пригородньої слободи, і де .до уривків розмов раз-у-раз домішується дитячий плач, на одній з канап нудиться „європеїзований“ китаєць в зеленуватій гімнастьорці, а трохи далі, притулившись головою і плечима до стіни, стоїть боса смуглява дочка табору — молоденька циганка.
Більшість з присутніх нетерпляче чекає тої хвилини, коли з „залу дожидання“ покличуть до щепільні. Решта стовпилася в далекому кутку зали біля столу лікаря, що реєструє їх, як новоприбулих.
Всі, що в цій прийомній, це, як тут говориться, „покусані“. Одному сталося нещастя, коли він гладив домашню собаку, що ні з того ні з сього стала ховатися від хазяїв по затишних кутках, де немає шуму, раз-у-раз, не знати чому, стала здрігатись, перестала їсти ласі шматки м'яса і все пробувала проковтнути то катушку ниток, то наперсток і т. інше. Других покачала скажена безхазяйна собака на вулиці. А он тому робітникові в засмальцьованій куртці дісталося так: він побачив, що йото дворовий собака немов давиться водою й нижня щелепа в нього параліжована, і хотів „на всяк случай“ повести її до ветеринара. Але, коли попробував був прив'язати верьовку до ошийника на неприродньо витягнутій його шиї, собака вкусив хазяїна за пальці, і хазяїнові довелося розвалити його толову колодою, що підвернулася під руки.
Майже усіх, що зібралися в залі, несподівано — на вулиці, в полі, дома покусали скажені тварини, переважно собаки. Тому вони, люде ріжного стану, віку, полу, прийшли сюди, щоб відбути курс запобіжного щеплення що звичайно тягнеться від 10 день — в легких випадках, до 26 день — в тяжких
Щеплення від сказу звуться „пастерівськими“, бо винайшов цей спосіб геніяльний вчений Пастер. Для щеплення береться скаженинну отруту „virus fixe“. Отруту цю добувається так. Хребетно-мозкову річовину скаженої собаки вщіплюється трусикові. Мозком цього здохлого від сказу трусика заражують другого, що теж, розуміється, гине від сказу. Отруту, що попала в мозок цього другого трусика, вщіплюють третьому, з третього — четвертому і т. д. Перейшовши через кілька десятків цих звірят, отрута придбав сталу властивість — певну, майже незмінну силу. Це й є „virus fixe“. Перш, ніж щепити цю отруту покусаній скаженою твариною людині, її ослаблюють висушуючи трусячий мозок в спеціяльному місці. Потому цей сухий мозок ростирається в розчинові кухенної соли. Оцю вже „емульсію“, рідкуватий щепільний матеріял, лікар і впорскує покусаним.
В цих місяцях минає сорок років з дня заснування цеї неуково-медичної організації в Харкові. Спершу вона звалася Пастерівським Інститутом, тепер — Пастерівським Відділом Першого Українського Санітарно-Бактеріологічного Інституту.
Не на сторінках масового двохтижневика розводитися про діяльність Санітарно-Бактеріологічного Інституту в цілому. Та кинути побіжно погляд на одне, друге явисько життя інституту й змалювати небагатьма словами окремі моменти повсякденної роботи цього наукового закладу охорони здоров'я, безумовно потрібно. 
Спустимося думкою в підвальне помешкання Хемічно-Фармацевтичного Відділу. 
Як тільки ми підійдемо до порогу великої підвальної кімнати, то назустріч нам клубами вдарить пара. Увійшовши в кімнату, ми почуємо несильний запах аміяку,а у вічі кидається здоровенна, подібна до кухенної, плита.
Ми дізнаємося, що тут готують фітин. 
А що таке оцей фітин? Це фосфорне що здобувається, переважно, з рослинного насіння. 
Кожного разу, як в людини розстроюється фосфорне живлення, то-б-то, коли організм її не в силі принатурювати з звичайного харчу досить фосфору, треба штучно збільшити живлення фосфором. В таких випадках фітин, в якому, крім фосфору, є ще магній, кальцій і де-які інші сполучення, корисні від тої чи іншої слабости, — незамінний. Лікарі спостерегли, що систематичне вживання протягом 4 — 6 тижнів фітину, дуже помагає і малокровним, і неврастенікам, і тим, що одужують від яких небудь виснажених хвороб. 
Було б непростимо, коли б ми не згадали про Вакцино-Сироваточний Відділ Інституту.
Основне завдання його виробляти препарати, щоб лічити найріжноманітніші хвороби або запобігати їм. Ось, приміром, які речі для імунізації, то-б-то для того, щоб зробити живу істоту непіддатливою хворобі, виходять з лабораторій і кабінетів його. Розводка культур паличок черевного тифу на агарі (ніби то холодець, що здо' бувається із водорослів Східної Індії) дає вакцину, що вберігає від черевного тифу. З агарової розводки холерних вібріонів, приготованої з поміччю особливого („фізіологічного“) розчину кухенної соли, робиться емульсію, що є відхолерною вакциною. Вирізавши в кіз борлакову залозу, роблять козячу сироватку, впорскуючи яку під шкуру, лічать в людей базедову хворобу. Для боротьби з епідемічним менінгітом, з кінської сиворотки, імунізованої культурами ріжних менінгококів робиться відменінгококову сироватку, якої до 1923 року в нас не вироблялося, а виписувалося з Парижу. Ще сироватки й вакцини — від дезинтерії, правця, шкарлатини, дефтериту, гонореї... Ще й ще...
А от в невеликій кімнаті з напівзавішеним фіранкою вікном, схилилися над столом двоє з наукових робітників факцинного відділу. Процес, що ми бачимо, це — посів туберкульозних бацил, з яких потому виробляється екстракт — туберкулін. 
В Харківському С. Б. І. скупчений виріб ще багатьох ліків, що належать до органопрепаратів.
