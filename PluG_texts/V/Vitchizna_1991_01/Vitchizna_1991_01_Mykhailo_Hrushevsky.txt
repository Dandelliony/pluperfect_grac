Історія української козаччини. Продовження.
Ся остання катастрофа підрізала енергію Конецьпольського. «Підрізали жили козаки» йому, не він їм. Крім великих страт, причинився сильний упадок духу в війську, що рішуче не хотіло й на два тижні ще протягнути кампанії. Козаки перервали получения з правим берегом і побивали де попало поодинокі партії польського війська — до сих днів, власне, належить переважна частина епізодів, наведених вище з оповідання київського літописця. Койецьпольський зложив пиху з серця і розпочав серйозні переговори з козацьким військом.
«Побачив пан гетьман, що зле, що б'ють, що хоч би й десять разів більше було його військо, то нога їх не вийде, молився, чую, так: «Найсвятіша Панно, винеси мене відти здорового!» Бо і на його самого наїздили, на сам табір»,— записує сучасне оповідання київський літописець і додає в pendant (рівне чому-небудь — лат.) до недавніх заходів коло унії друге сучасне оповідання: «Чув я, показував пан гетьман, утираючи сльози, велику силу трупу і казав: «От і унія — лежить Русь з поляками».
Такі були українські паралелі до оповідань Конецьпольського і інших репрезентантів офіціальної Польщі про приборкання козаччини, яка, мовляв, по великих втратах, завданих їй польським військом, просила пробачення і корилася на будуче.
Тепер маємо вже в повній формі ті декларації, якими розмінявся Конецьпольський з козацьким військом після сеї катастрофи.
Декларація Конецьпольського носить в нашій копії титул «Спосіб утихомирення гніву його кор. м. за провину Війська Запорозького»; вона не має ні якоїсь вступної титулятури, ні підпису — була передана через посланців Конецьпольського як формула угоди. Не згадує нічого — хоч якби се було їй на руку — про якесь прошения згоди чи просту ініціативу з козацької сторони. Очевидно, Конецьпольський перший мусив звернутися тепер до козаків. (У відповіді козацькій згадується тільки попередня відповідь, переслана через Ганібала, вбитого в останній битві. Отже, попередні були перед катастрофою ще. - М.Г.).
Вичислив їм в своїй декларації вини їхні: убиття Чорного, походи на море, напади на польських вояків, агітація на волості — «так багато невинних людей повідривали від домів, господарств і робіт, під претекстом нарушения віри, в котрій нікому не було ніякої кривди»,— за сі провини треба б було їх суворо покарати, але що «вже й так багато крові розлилося і згинула така сила добрих юнаків, що заробляли на добру славу королеві і Війську Запорозькому», то Конецьпольський готов подарувати козакам їхні вини під тими умовами: вони видадуть Тараса, як привідця повстання, що мав — як с на те певні доводи — зрадливі замисли проти Речі Посполитої, незвісні самому війську козацькому (ближче їх, на жаль, і Конецьпольський не відкрив, і не знаємо, чи розумів він тут ті ж підозріння про зносини з Москвою, чи щось інше);
постанови куруківської комісії мають у всім заховуватися;
учасники походу на море, що стався під час сеї кампанії, по повороті мають бути суворо покарані, провідники видані королеві, а човни попалені;
старшого, який буде їм від короля наданий, аби прийняли і у всім йому були послушні;
вірні козаки, що зісталися при польськім війську, і задля їхньої вірності не губиться ім'я козацьке і не забираються від козаків їхні права і вільності вони мають бути прийняті в згоду і любов військом козацьким і шкоди їм мають бути нагороджені;
виписані за непослух з реєстру (що були на Запорожжі) будуть наново прийняті до війська, коли хочуть додержувати умов і послуху на будуче; нереєстрові ж мають розійтися до домів своїх;
забраних в'язнів і захоплену гармату козаки вернуть, і майно жовнірське, забране в Корсуні, назад віддадуть.
Такі були умови Конецьпольського, що з сердитого месника став таким милосердним протектором козаччини.
На чолі козацького війська стояв уже не Тарас Федорович, а Антін Конашевич Бут. (Антоном Конашевичем зве він себе в декларації, Антоном Бутом зве його протокол. — М. Г.). Як і коли сталася отся переміна і яку вона мала вагу — не знаємо, бо тільки з козацької відповіді Конецьпольському дізнаємося про нього (може, перемінено його власне з огляду на переговори з Конецьпольським, в певну сатисфакцію і улегшення ситуації польській стороні). Іменем війська дав новий старший таку відповідь:
«Вже не перший раз рачиш ваша милість писати до нас про смерть небіжчика Грицька Чорного, що буцімто був нам поданий за старшого. Про се ми вже давніше писали і на письмі подали, що причиною тому, як і виходові нашому з Запорожжя були ті прикрості, що нам докучили, і ми ті прикрості (dolegliwości) виложили на письмі через й. м. п. Ганібала і й. м. п. Байбузу. А щодо моря і нарушения перемир'я з турецьким цісарем, то початок до того дав той же небіжчик Чорний, а декотрі старші, що були тоді з нами, тепер при й. м. п. гетьмані короннім: Качковський і Бордяк, що були осавулами, Капуста був полковником.
Щодо розіслання універсалів і громадження людей під претекстом нарушения віри, то воно справді так було, що ми розсилали універсали, а дали нам відомість декотрі духовні і світські люди, що не тільки по сусідніх містах чули, але й не на собі те дізнали минулого року, коли їм в церквах забороняли служби божої і церква братська скривавлена була панами жовнірами, що стояли в Києві — з того згромадилися люди.
Щодо видання Тараса, то не сам він один винен, а ціле військо; щоб ту вину вигладити, трудно його видавати — мусилося б покарати його в війську, але не інакше тільки з тим, аби з милостивої ласки й. м. пана гетьмана коронного, нашого ласкавого пана, була дана нам сатисфакція зі сторони інших наших — Бордяка, Вовка і Бородка,— аби вони теж були покарані, бо той огонь запалили не хто, тільки вони.
На Куруківську комісію признаємо, що ми присягали, але те ми були змушені вчинити, видячи великий натиск на нас. Військо було не в однім місці, декотрі на морі, інші на Дону і на річках. Які були видані записи, подібні до торішніх — мусили ми їх переступити (фраза не зовсім ясна, з пропуском. — М. Г.). Тепер просимо покірно, щоб нам робити порядок без ї. м. панів комісарів: хто буде нам придатний, буде нашим товаришем, а хто не придасться, того виключимо.
Коли хто справді пішов тепер на море з тих, що ми лишили на Запорожжі, то вчинили се своєвільно, проти суворої нашої заборони, і ми таких обіцяємо суворо покарати як зрадників.
Старшим нашим має бути, кого ми за згодою всіх собі улюбимо; покірно просимо того собі з милостивої ласки й. м. пана гетьмана коронного, нашого ласкавого пана, аби й тепер так було, як здавна бувало, що старші некороновані бували. Але по виборі кожний раз ми будемо повинні давати знати й. м. п. гетьману кор.
Товаришів наших (тих реєстрових, що були при короннім війську), коли буде милостива ласка й. м. п. гетьмана кор., нашого м. пана, наступить згода, обіцяємо ми прийняти за товаришів собі, без усякої догани — як ми хліб-сіль їдали і в добрій згоді бували, так і тепер приречемо бути.
Нагороджувати шкоди, що сталися ї. м. п. жовнірам — то вже Бог його зна, хто б їх мав нагороджувати, бо і шкоди, далеко більші, які діялися і діються декотрим нашим, ми теж полишаємо на добру волю. А й. м. п. Тшецецького і й. м. п. Чарнецького з товаришами — їх обіцяємо пустити, коли дасть Біг дійде згода, і армату дрібнішу, що ми захопили в шанцях».
Ся досить гречна, але рішуча відповідь кінчилася прийнятим звичаєм у відносинах до панів куртуазією: «Все се ми віддаємо на милостиву увагу в. м., нашого милостивого пана, просячи унижено і покірно, аби ваша милість показав себе нам нашим милостивим паном і нас, слуг своїх, при давніх вільностях полишити зволив».
Конецьпольський, з огляду на сі гречні фрази, мав формальне право говорити, що козаки просилися у нього. Аби лише він вволив їм їхню волю!
Не знати добре, як довго потяглися потім ще переговори. Від першого свого жадання — видачі Тараса — Конецьпольський скоро рішився відступити; тим більше що козаки ставили домагання такої ж кари для вірної старшини. Було рішено, що доля Тараса буде віддана на ласку королівську, але він тим часом, «за гарячим прошениям обох військ», буде зіставлений війську, а не виданий. Супроти миролюбивого настрою королівських інструкцій, які діставав Конецьпольський під час походу, се вихід був досить безпечний. Маємо лист королівський (тільки що він писаний 2.VI ст. ст., отже, не міг поспіти на час), де король поручав Конецьпольському для утишення війни не наставати на виданні проводирів повстання (в таких обставинах, розуміється, не могло бути місця для кари смертю Тараса. — М. Г.). Неохота правлячих сфер до дальшого ведення війни і бажання закінчення її за всяку ціну мусили бути Конецьпольському звісні дуже добре.
Скасувати куруківську ординацію формально Конецьпольський відмовився рішуче, та й не міг, властиво, зробити сього. Але зробив важну уступку — згодився збільшити реєстр до восьми тисяч. Зроблено було се, щоправда, півофіціально, бо в протокол угоди не внесено і платню в зв'язку з сим не збільшено, але сучасні реляції з театру війни про сю уступку говорять зовсім виразно, як одну з основних пунктів угоди. Одна з них дає такий мотив сього побільшення — треба більшої, двохтисячної залоги на Запорожжі.
На обі сторони — як учасникам повстання, так і тим, що пристали до польського війська, була проголошена амністія. Виписані з реєстру мали бути вернені назад, і реєстр наново мав бути доповнений; до сього обома сторонами — повстанцями і вірними реєстровцями — мала бути вибрана мішана компромісова комісія з делегатів, з кожної сторони по дванадцяти; вона мала перевести доповнення реєстру, вибір гетьмана, і вони ж, сі делегати, давали гарантію згоди і пробачення на будуче.
З запорожців-повстанців вибрані були до комісії: Левко Бут з Канева, Левко Бубнівський, Каленик з Черкас, Чечуга з Черкас, Іван з Канева, Заблоцький з Канева, Юрко Солтик Харабура з Корсуня, Іван Сорока з Жовнина, Федір Прало з Черкас, Іван Кулага з Канева (деякі ймення попсовані. — М. Г.). Вони зложили таку присягу: «Ми (вище названі) товариші Війська й.к.м. Запорозького, що тепер під регіментом Антона Бута вибрані для «порівняння» з товариством нашим, присягаємо іменем всіх Господу Богу в Трійці єдиному, пресвятій Богородиці і всім святим, що ми, вертаючися до давнішої послушності за наказом ясновельм. й. м. п. гетьмана кор., пана нашого мил., поріжнившися перед тим з товариством нашим, а тепер з'єднавшися, пробачаємо всі образи нашому товариству, що при й.к.м., і як по-давньому без усякої догани на славу і услугу й.к.м. працювали, так і тепер, пустивши в непам’ять усе, що сталося під час того розріжнення, не будемо чинити яких-небудь докорів або прикростей. А якому б щось таке було доведене — докори словом або вчинком,— всі ми одностайно будемо добиватися, щоб такого без милосердя покарано смертю. На се присягаємо по правді — так нам, Боже, поможи, а коли се не по правді — забий нас, Боже, на тілі й на душі, в сім і будучім віку, амінь».
З війська реєстрового, що було з Конецьпольським, делеговані були : Василь Соколка з Черкас, Константин Вовк з Черкас, Олександр Смотрицький з Черкас, Пашковський з Корсуня, Мисько Мануленко з Стеблева, Пирський з Лубен, Гаврило Кулащенко з Переяслава, Захар з Корсуня, Станіслав Яблонський з Лубен, Филон з Переяслава, Іван Туровець з Корсуня, Федір Бобаченко з Стеблева. Вони зложили присягу подібно як делегати запорозькі.
На старшого вибрали вони Тимоша Михайловича, Орендаренка прізвищем. Конецьпольський, «з огляду на засвідчену його мужність і в справах рицарських зручність потвердив» чи «подав» його «всьому Війську Запорозькому за старшого, котрому всяку готовність і послушність будуть повинні показувати». З свого боку, новий старшина зложив присягу послушності королеві й державі, обов'язавшися на море не ходити і нікого не пускати, «тим, що не будуть на службі королівській, на Запорожжя ходити боронити, ніяких куп ані охотника, ані виписаних з реєстру без волі короля і Речі Посполитої не скликати, а навпаки — таких карати» і т. д.
Все се списано в протокол дня 29.VI ст.; один примірник його підписав гетьман польський і передав козакам; другий іменем нового старшого підписали Іван Бачинський, Михайло Минковський і писар військовий, і для пам'яті рішено його вписати до коронної метрики і київського граду.
«Так пройшла та комедія козацька»,— кінчив Конецьпольський своє оповідання про кампанію, можливо корисно представивши її для польської сеймової аудиторії, і додав: «Признаюся, що не був я сам дуже вдоволений її результатом, бо не дано сатисфакції за таку образу маєстату королівського, а до того знаю, що хоч запечатано її кров'ю і стількома присягами потверджено, то у тих людей се нетривке, і мушу остерігти, що як ще в сім році (1631), зараз з весни не запобіжимо сьому, то вони посварять нас з турками і в велику біду нас заженуть. Можна б було минулого року (в кампанії) щось солідніше з ними вчинити, але відповідно до волі королівської прийшлося примінятися до обставин і, воюючи прошеним, тим вдовольнитися».
Пишному гетьманові, дійсно, не було чим не те що досить, а й трохи бути вдоволеним з кампанії. Козаччина відбилася від нього і вийшла з кампанії з почуттям своєї переваги. Повстання, непослух, убиття казьонного гетьмана пройшли їй вповні безкарно. Виписані за непослух з реєстру, були вернені; учасники повстання дістали амністію. Гречні фрази, віддані назад в'язні й гармати — більше нічого від них не дістав польський гетьман. А мусив дещо важне попустити. В своїх реляціях і в офіціальнім протоколі він кладе натиск на те, що козаки прийняли знову куруківську ординацію; не був то ніякий тріумф, тим більше що козаки аж до самого повстання не підносили голосу проти неї, просили тільки увільнення від деяких її постанов. Було б се, отже, тільки просте привернення status quo; але й його властиво не було. Раз, що рамки реєстру розширено на дві тисячі; по-друге, не було вже й мови про фактичне переведення сього реєстру, як в 1625 р. Взагалі, нічого для того, щоб загнати в підданство назад всю масу нереєсгровсго козацтва — тих кількадесят тисяч, що взяли участь у війні 1630 р. (в протоколі тільки згадка, що вони повинні розійтися додому, а їм правительство гарантує «безпечність» — від репресій). Не було нічого з того, що робилося в 1625 році, аби загородити дорогу на море, на Запорожжя (палення човнів, залога на Запорожжі і т. ін.).
Так розуміли й толкували на .’'країні переяславську згоду, що куруківську ординацію скасовано і козаччині тепер все вільно. «О перемире (Конецьпольський) просил, що хотіли козаки, то себѣ вимовили»,— записує наш київський літописець фінал кампанії. «Козаків на будуче хоч сто тисячів, і сам Конецьпольський, як я чув, мав їх бачити, як йому Тарас показав те обране військо; гетьмана ані він, ані король не мав подавати, а вони самі будуть вибирати; признав йому рицарство».
Се було таке ж свобідне толкування переяславської умови в другий бік, як і офіціальне толкування Конецьпольського, що козаки прийняли в усім куруківську ординацію.
Ситуація була того роду, що Конецьпольському, «приміняючися до обставин», приходило вдоволитися гречними фразами, паперовими обіцянками козаччини і вдячно приймати, коли і того козацьке військо йому не відмовляло.
На плечах гетьмана висіла гроза жовнірської конфедерації, небезпека від татар, небезпека від турків, від козацьких походів на море, що грозили стягнути новий турецький похід на Україну, майже позбавлену коронного війська. А на західній границі ярилася далі велика тридцятилітня війна, грозячи кождої хвилі затягнути у вир свій і Польщу — особливо з того часу, як центральна роль в сій війні перейшла до смертельного ворога Польської держави і династії — шведського короля Густава-Адольфа.
В переговорах Конецьпольського під Переяславом чуємо про похід козаків на море в маю 1630 року, під час переяславської кампанії. В турецьких джерелах оповідається про спустошення, починені козаками на чорноморськім побережжі коло Ізмаїла, Кілії, Мідії, Балчика, Варни, Сізеболі. Візир Кенан-паша виступив проти них з 14 галерами і коло острова Монастиря бачив нібито 300 чайок козацьких; але се число, мабуть, сильно побільшене в його реляції. Козаки пішли від галер в очерети, і тут візир міг зловити тільки сім їхніх чайок — привів їх з тріумфом до Царгорода, як каже турецький історик (Наїма. — Ред.). По скінченій кампанії з поляками нові маси козаччини посунули на Запорожжя і вибралися новим походом на море. Конецьпольський, одержавши про се звістку, не тільки поділився з королем своїми побоюваннями, що сей похід може зовсім розстроїти відносини до Туреччини (лист Конецьпольського до короля 17.IX.1630 н. ст. — М. Г.), а й поспішив остерегти турків про сей сподіваний козацький похід. Сей новий похід дійсно ставив польське правительство в дуже немилу позицію після того, як і воно, і Конецьпольський поспішили похвалитися перед Портою новим погромом козаків — мовляв, їх сильно знищено, своєвільство розігнано, проводирів їхніх смертю скарано. Запорожжя обсаджене залогою і т. д. (реляція посольства Пісочинського; кореспонденція Конецьпольського з турецькими башами. — М. Г.). Але турки сим разом стереглися самі, і сей новий козацький похід під проводом Соленика не мав для них прикрих наслідків. Капітан-баша ще в серпні був висланий з галерами під Очаків і корпус сухопутного війська під Білгород під проводом сілістрійського намісника Муртаза-баші в поміч очаківському намісникові. Ескадрі десь при кінці серпня ст.ст. удалося погромити кілька козацьких чайок і наловити трохи невільників, з тріумфом потім привезених у Царгород (турецьке джерело каже, що взято було 25 чайок, але з листів башів до Конецьпольського виходить, що всіх чайок було тільки 15, та й число приведених до Царгорода в'язнів, 150 чоловік, коли воно навіть не побільшене, показує, що погром зовсім не був значний (лист Муртаза-баші до Конецьпольського. — М. Г.). Баші були вдоволені, а Конецьпольський на звістку їхню про погром козацької флотилії поспішив відповісти запевненням, що якби ті чайки були не впали в руки турецькі, то згинули б з поворотом, бо він, Конецьпольський, мовляв, поставив залогу, яка стерегла їх і мала вигубити всіх. На довершення всього доброго ще й козацькі в'язні на допитах оповідали речі, які в очах турків потверджували польські реляції про заходи коло приборкування козацтва і стримання їх від походів на море.
В результаті турецько-польське напруження було вигладжене, і давніше порозуміння було відновлене Конецьпольський і Муртаза-башею на старій основі обопільного пильнування порядку: Польща обов'язувалася не допускати походів козацьких, Туреччина — походів татарських (дата, подана у Наїми, 9.IX н.ст„ здається занадто ранньою. — М. Г.). Татарський хан, що прийшов був під час сих турецько-польських переговорів під Очаків, вернувся смиренно назад до Криму, і Конецьпольський вважав, що на кілька місяців Польща від татар забезпечена. Турецьке військо з Муртазою і ескадра з капітан-башею в середині вересня ст.ст пішли назад (листи Конецьпольського до короля 26.ІХ н.ст. — М. Г.). Туреччина була тим склонніша до згоди, що боротьба в Персії і на Середземнім морі паралізувала її сиди, а в Криму побоювалися, щоб не винирнув знову Шагін-Гірей із своїм небезпечним союзом з козаками і Польщею. Але незалежно від сього, літній похід козаччини на море зараз по кампанії був симптомом бурливого настрою козаччини. Тим часом як перед Портою польське правительство хвалилося приборканням козаччини, в дійсності воно чуло себе перед нею вповні безрадним. «Поданий» королем гетьман не був прийнятий значною частиною козаччини, яка далі гуртувалася коло Січі. «Давніший гетьман Антін Конашевич не хоче бути послушним нововибраному й іменем королівським поданому, зробив схизму і з кільканадцятьма тисячами звернувся на Запорожжя, а той новий зістався на волості»,— доносив варшавський кореспондент Сопігів новини з місяця липня. Але й реєстрова козаччина, що прийняла нового гетьмана, піднесла сильно голову по щасливо виграній кампанії. Той же кореспондент доносив в тім же листі (2.VIII ст.ст.): «Новому гетьманові (Орендаренку) й.м.п. гетьман Конецьпольський послав кілька шат і булаву, але він не хотів прийняти їх без дозволу війська. Зібрав раду (kolo), і аж як йому дозволила, він ті дарунки прийняв, але все ж таки при післанці гетьманськім там же, не без певної зневаги, не п. гетьманові, а війську за ті дарунки дякував». Військо, очевидно, було дражливе на тім пункті «подавання» чи «коронування» їм гетьманів, і гетьман підчеркував, що він дістає ті клейноди не від правительства, а від війська. «Потім гармати й іншу армату забрану (під Переяславом) вернув п. гетьманові, і за се дуже великий був на нього (Орендаренка) галас, що то він проти їхньої волі вчинив, хотіли його скинути, але він їх заспокоїв, сказав: «Хоч я здобич віддав, слави вашої не віддав»,— і так доперва те хлопство втихомирилося. Нема, одначе, надії на потіху від них, бо дуже беруть гору».
На раді, скликаній десь в липні ж в Черкасах, вислано послів до гетьмана і до короля «в деяких ніби кривдах». Звісний нам московський кореспондент Гладкий зі слів Борецького, що їздив на ту раду, оповідав, що на сій раді обговорювано шкоди, починені Конецьпольським під час кампанії — «багато їхніх городів повоював, жінок, дітей попалив і маєтки позабирав», «і через те вони з тої ради, вибравши двох чоловік, послали до короля, а п’ять чоловік вибрали разом з ними і післали в Польщу довідуватися, що поляки по тій війні будуть на них замишляти». Варшавський кореспондент так переказує жадання, предложені королеві: «Між іншим хочуть, аби більше було число їх, ніж постановлено куруківською і теперішньою комісією, хочуть більшої платні, свободи для віри й інших вільностей; з тим всім, так міркуємо, відішлють до сейму, але взагалі не дуже їх тут потішили».
Жадання були старі, але інакшим тоном їх ставлено. «Дуже те хлопство бере гору,— пише той же кореспондент,— от і сі три посли, що приїхали до й. м. короля, дуже гордо говорять, і коли їх й. м. королевич у себе частував, вони хвалилися своєю хоробрістю, нападали на гетьмана (Конецьпольського) і там, і всюди на бенкетах казали, що він даремно і по-дурному пірвався на них, «погубив хороших молодців, а у нас нічого не згинуло, тільки джурів трохи», і з того видко, що стримати їх довгий час буде трудно». Приймали їх бенкетами, як бачимо. «З скарбу дано кождому по 10 ліктів адамашку і двісті золотих усім, але грошей не хотіли взяти, відказували, що перед тим завсіди на кождого запорозького посла давано по сто золотих, «чому ми маємо бути гірші від давніших». Хочуть просити й. м. короля. И. м. королевич дав їм осібно шати і грошей більше, і з того дуже вдоволені».
Дня 23.VIII ст.ст. мали козаки раду на Масловім Ставі, недалеко Канева, з приводу жадання Конецьпольського, аби реєстрове військо вийшло на сторожу границь від татар під Білу Церкву. З сеї ради ходили теж тривожні відомості по Україні. Козаки, мовляв, маринували, що послів їхніх довго нема з Варшави, і мали підозріння на поляків. Під Білу Церкву пішли всі вісім полків, але вели себе підозрливо. Московський вісник оповідає, що гетьман Конецьпольський кликав козаків до свого обозу, але ті не йдуть, стережуться від поляків хитрості — щоб поляки їх не побили, і самі збираються  битися з ними. Українські монахи на допитах у Москві казали теж, що козаччина сподівається нової війни і припасає порох, і олово, і всякі запаси, бо Польща не помириться, певно, з безславним кінцем попередньої кампанії: »Конецьпольський славу свою гетьманську і честь королівську стратив — запорозьких козаків не побив, віри християнської на свою римську не обернув, — тому просить панів-раду (сенаторів), аби післали з ним «посполите рушення» на запорозьких козаків, аби їх винищити і віру християнську зруйнувати, аби у всій Польщі і Литві одну віру римську завести». В Варшаву доносили, що козаки громадяться, в обозі їх коло Білої Церкви є кільканадцять тисяч, і на — «запитання деяких українських панів, чому тепер громадяться, після уложення згоди, вимовлялися тим, що бояться нападу від Конецьпольського, а якби він і не мислив їм нічого злого, то однаково мусять бути напоготові з огляду на татар, що скрізь по Україні крутяться. Конецьпольський знов скаржився на козаків, що вони не вийшли обозом за волость, як він їм казав, «але розложилися всюди по волості, нікому не попускаючи, і з великим обтяженням всякого стану людей», так що Конецьпольський, за його словами, казав їм іти додому — «за ліпше вважав з самим королівським військом заступати дорогу неприятелеві, ніж слухати про такі їхні злі вчинки, про які до мене неустанні відомості доходили».
Козацтво, таким чином, рішуче вийшло з усякої дисципліни — реєстрове навіть, не тільки що своєвільне. «Дуже хлопство гору взяло», як повторяв ,т. варшавський кореспондент тутешні враження. Король сухо прийняв послів, нічого навіть не згадавши про їхні дезидерати — за велику ласку казав їм вважати, що пробачені їм давніші своєвільства і послів їхніх допущено до аудієнції й уцілування королівської руки, хоч того не заслужили; жадав, щоб ; вірною службою і послухом відслужили вони наперед ті провини, та грозив, що якби козаки знову розпочали які бунти, то знайде на них Річ Посполита способи приборкати їх і відбере їм всі вільності (лист короля до старшого козацького І з 26.VIII н. ст. — М. Г.). Одначе ся суровість не зробила особливого враження, бо вже з кінцем вересня Конецьпольський алярмував короля новими тривожними вістями, що козаків велика маса посунула на Запорожжя і можна боятися! нового походу на море; заразом його непокоїла мара нової козацької релігійної війни, «неабияка небезпека», «як можна бачити з інтриг духовенства грецької ф релігії, котрих ми доходимо». Король дуже тривожився сими відомостями і піддавав гетьманові гадку розложити часть коронного війська на Подніпров’ї, лише «суворо наказати, щоб хоругви на своїх становищах поводилися скромно»
Ся гадка розложення більшого війська на Україні, не вважаючи на сумні V результати, які дав сей експеримент кілька місяців перед тим, взагалі дуже займала правительствені круги. В королівській інструкції на осінні сеймики вказувалася потреба розложення значнішого війська на Україні для затримай- V ня в порядку козаччини, і ся справа дебетувалася потім і на сеймі, скликанім на осінь 1630 року, але відбутім в лютім-марті 1631 року. Своєвільство козацьке, V» що так часто нагадувало себе протягом всеї другої половини року, розвіяло всякі ілюзії про результати, осягнені останньою кампанією. Даремно пробував їх підтримувати Конецьпольський. Було очевидно, що кампанія була страчена, і переяславська «комісія» нічого не зробила для приборкання своєвільства. Деякі воєводства підіймали неприємне питання проте, що властиво дало привід » до козацького повстання і про способи запобігти таким повстанням (інструкція прошовицька і сандомирська. - М. Г.). В дебатах звучало сильне невдоволення з кампанії і її невдалих результатів. Прихильникам гетьмана і правительства приходилося толкуватись, що з незаплаченим військом, яке не хотіло далі служити, ніяких результатів осягнути було не можна, а без оружної розправи не можна було козаччину лишити, бо се б було санкцією повної безкарності й привело б до поголовної різні шляхти на Україні: «Без сумніву, влетіло б панам, які мешкають там, і не багато б зісталося там ляхів цілих,— як то багато поважних людей писало з тих країв». Пізніші своєвільства толковано тим, що через недостачу грошей жолд козакам не був виплачений, «мають оказію не триматися постанов (переяславських) — хоч взагалі оказій їм не бракує.
Козацькі петиції — про збільшення реєстру й підвищення платні — поновлені були осібним посольством їх на сейм. їздили послами Олександр Боровицький, Пашко Хомич, Степан Селіпський (?) й Іван Бачинський. Крім згаданих справ, просили ще реституції «декотрих товаришів виписаних, що пробувають на Запорожжі і по чужих сторонах». Знаємо се з листа гетьмана Тимоша до кн. Радзивілла — гетьман просив у нього, як звичайно, протекції для козацьких послів (лист з датою 3.1.1631 р. з Канева. — М. Г.). Просили також, як звичайно, заспокоєння релігійної справи (про се знаємо з пізніших листів на сеймі 1632 р. — М. Г.). Сейм досить сердито відкинув козацькі прошения, ті більше важні принаймні. Польські політики, почавши від оракула українських справ старого князя Збаразького (сеньйора сенату), рішучо висловився за тим, що збільшення числа козаків було б великим нещастям: «Боже того борони», козацьке посольство «відправити суворо», жадати, щоб походів на море і на Запорожжя не було, інакше загрозити, що «шаблею їх знесуть». Такої гадки був і сам Конецьпольський, який в додаток до мудрих прикладів, наведених нашим землячком, додав дещо ex propria diligentia. Вважав, одначе, потрібним «заспокоїти грецьку релігію, щоб зробити кінець агітації духовенства між козаччиною і московським інтригам на тім же релігійнім грунті» (про це князь Збаразький писав у листі до короля 17.IX.1630, в пізнішім листі з Варшави 10.IV.1631, очевидно, на основі гетьманських реляцій. — Ред. Порівняти побоювання зносин з Москвою у Конецьпольського під час переяславської війни. Війна з Москвою під час сейму 1631 року вже висіла в повітрі. — М. Г.). Та ж нота зазвучала в промові суворого клерикала — канцлера литовського Альбрехта Станіслава Радзивілла; він також уважав потрібним заспокоїти грецьку релігію, бо під окликом релігії до козаків «іде вся чернь». Мара релігійної війни, що пролетіла літом 1630 року, очевидно, не зісталася від враження, принаймні на більш серйозних людей. Взагалі під впливом останньої війни козацьку справу трактовано, можна сказати, як ніколи (сеймові наради проходили серед тривожних вістей з України, які могли здатися віщунами нової війни, подібної до 1630 р. Варшавський кореспондент Сопігів доносив з 29.1, що козаки збиралися утопити свого офіціального гетьмана і «дали йому спокій» тільки, як зблизилося польське військо; в листі з 10.11 знов поголоски про приготування козаків до повстання. — М. Г.). Не бракувало і ще більш серйозних гадок: остерігано перед перспективою великого селянського повстання (cruentum bellum rusticum). Інші, більш наївні, пригадували старші міркування, що своєволя шириться через жидівські оренди. Духовні сенатори радили не поступати різко з козаками і щось додати їм до жолду. Але загалом всі сі спасенні ради не були сповнені, жолду козакам не додано, та й ніяких особливих кредитів і рішень на збільшення українського війська не ухвалено. Для заспокоєння релігійної справи, котрої значення в козацькій справі так добре відчув тепер Конецьпольський, теж нічого не зроблено: «через загальні справи Речі Посполитої» відложено сю справу на будучий сейм.
Не знайшовши у сейму ніякого реального підпертя своїх планів на пригнітання України більшим воєнним контингентом, правительство все-таки сповнило свій намір — ввело в Східну Україну на кватири коронне військо знову. Вважалося се добрим способом і на притишення своєволі, і з огляду на небезпечні морські походи — про великі приготування козаків до морського походу в Варшаву почали приходити вісті вже з кінцем марта ст. ст. Походові на море, одначе, тим не запобігли: в квітні козаки таки на море пішли, починили великі шкоди туркам, і се викликало нову тривогу в польських політичних кругах (листи Конецьпольського до короля з 28.1 V і 16.V н. ст., листи до Сопіги : «Козаки шкоди великі морем їм (туркам) тою війною починили». Подробиць не у знаємо. — М. Г.). А розквартирування війська на Подніпров’ї дало привід до нових розрухів, особливо за Дніпром. На жаль, не маємо рапортів з України» в тій справі, згадуваних у кореспонденції, яку маємо під руками. В ній починає знову повторятися фраза, що стала стереотипною від переяславської кампанії: «своєволя гору бере». Знов діялися напади на розквартировані роти, що — безкарно минали «для того хлопства», з великою образою королівського маєстату (з Варшави пишуть: в великий вівторок казаки напали на кварцяне військо в Ніжині, погромили полки Мочарського і Лаща, розбили німців з полку Ж Бутлера; в маю: козаки далі воюють з кварцяними, але тепер кварцяні їх трохи приборкали. — М. Г.). Військо нарікало, що причиною такої смілості людності — сталися королівські універсали, якими наказувано війську гостро і суворо всяку здержливість супроти людності, не хотіло далі служити — збиралося йти по « заплату з України in corpore ціле, так що на літо Україна зіставалася знову в повній власті козацького своєвільства (про ці події йдеться у листуванні старости калуського Лукаша Жолкевського, комісара до справ козацьких, коронного гетьмана Конецьпольського і короля. — Ред.). Правительство, з огляду на напружені відносини з Москвою, тривожилося, чи нема московської руки в сих українських розрухах; ходили тривожні поголоски про агітацію попів — московських висланців; боялися якогось вибуху української іреденти — (закріпачених селян. — Ред.). Дійсно, шведське правительство, рахуючися з ворожим настроєм Польщі, робило заходи, щоб розбудити українську іреденту — спочатку через Москву, намовляючи її виступити в обороні православних Польщі, а далі безпосередньо звертаючися до козаків, і дещо з того могло бути відомо в Польщі. (Між іншим, не переставав носитися проект висилки козацького війська на німецький театр війни проти шведів; в одній з варшавських реляцій з кінця 1630 року маємо звістку про бажання Валенштайна дістати від польського правительства десять тисяч запорожців, і літом староста калуський збирався йти в поміч цісарю з трьома тисячами і козаків і тисячею гусарів. — М. Г.).
Скоро, одначе, в самих козацьких кругах зазначився корисний для польського правительства поворот. Можна думати, що статочніші елементи козаччини самі поміркували, що струна занадто перетягається, і не годиться так використовувати безсильності польського правительства. До того ж прилучилися ще обставини в церковній сфері: 2 марта ст. ст. скінчив свою життєву путь митрополит Иов, і супроти тих різних течій і напрямів, які випливали в українській суспільності при сій нагоді, та всяких планів і перспектів не наручно було загострювати саме тепер відносини до правительствених сфер і збирати в сих кругах злобу і помсту на голову української суспільності в такий дражливий і небезпечний момент. І саме серед початків виборчої агітації за митрополичу столицю в цвітні 1631 року військо козацьке висилає якусь декларацію своєї У лояльності — на жаль, не викриту досі в повнім своїм тексті (поки що мені W стрілася лише коротенька згадка в листі Конецьпольського до короля 16. V н. ст. — М. Г.). А трохи згодом, паралельно з вибором митрополита, заходить зміна і на гетьманстві: на місце Орендаренка, скиненого з гетьманства, очевидно, вибирають репрезентанта статочних кругів, притім талановитого і зручного політика і адміністратора Івана Кулагу-Петражицького, одного з переяславських комісарів. Хоч там він виступав по стороні своєвільних, але вибір його не стрів опозиції в польських кругах, і король «подав» його Війську Запорозькому своїм універсалом, що заховався в повнім тексті, й через те варто його навести, бо се одинокий документ в сім роді.
«Всіх взагалі й кождого зокрема, кому не треба знати, оповіщаємо, що ми, з огляду на поручену нам вельм. воєводою сандомирським, гетьманом польським коронним, вірність для нас і Речі Посполитої, досвідченість в рицарських справах і охоту до услуг нам Івана Петражицького, іменуємо й даємо — (naznaczamy і da jemy) його за старшого Війську Запорозькому, не сумніваючися, що на тім порученіи йому старшинстві він буде свідчити належну вірність та W послушність нам і Речі Посполитій, запобігаючи всяким своєвільствам і не допускаючи того, щоб покій сусідами турбувався і нарушався через Військо. Запорозьке. Подаючи се до відомості козаків запорозьких, всіх взагалі і кождого зосібна, наказуємо, аби його за старшого мали і належну послушність віддавали: йому, згідно з комісією куруківською, вірно сповняючи се з огляду на ласку нашу і свій обов'язок. В Варшаві, 22.ІХ.1631».
Правительство, як бачимо, ігнорувало з свого боку вибір старшого військом так само, як військо старалося ігнорувати потвердження сього вибору правительством.
Новий гетьман справді показав свою вірність і потішив серце королівське, скоро по своїм виборі на уряд переславши гетьманові коронному звістку про посольство дідичного ворога королівського — короля шведського Густава, що прибуло до козаків через Москву в товаристві приданого з Москви агента, звісного вже нам путивльця Гладкого; вони мали допитатися до братів митрополита Борецького і владики Борисковича, щоб вони їх провели до козаків не Орендаренкових, офіціальних, а війська, ворожого Польщі, але не знайшли сеї дороги і попали до реєстрового війська Кулаги, а Кулага поспішив повідомити про сю місію польське правительство.
Про зміст листа Кулаги не міг відразу нічого сказати — «листів від них ще і ми не брали зволиш в. милість знати, що у нас без ради їх читати не можна; післали ми по полковників і інше товариство, аби з’їхалися». Але трохи згодом прислав і самий лист — не дуже багатий змістом і інтересний тільки як проба зав'язання безпосередніх зносин: секретар короля Густава-Адольфа Русель: (Розеллій) в сім листі заохочував військо козацьке ввійти в безпосередні зносини і приязнь з шведським королем, як великим прихильником грецької віри, а ворогом єзуїтів — за його словами, королеві радили звернутися до козаків патріархи, особливо царгородський патріарх Кирил. Як прийняли козаки послів, офіційної реляції Кулаги не маємо.
Донський козак, що був на раді в Каневі, коли читався той лист, оповідав, що гадки козаків ділилися: «мелкіе люди» висловлювалися неприхильно для польського правительства або, як сей вісник оповідав, «говорили, щоб їм служити цареві, а тут їм, українцям, і вірі благочестивій від поляків кривда»; але статечніші противилися політиці авантюр: «лучшіе люде черкасы, которые пристали кь полякамъ» — ті «перемовили їх на своє і листи, і «німців» післали гетьмана Конецьпольського». Подробиця, без сумніву, схоплена з життя, хоч і перепущена через «упрощену» московську призму. В варшавських кругах ходили оповідання, що козаки шведських послів утопили, потім — що не утопили, тільки поглумилися: стали поїти горілкою, а як ті не схотіли, то почали на них кричати, що вони зрадники і їх не горілкою, а водою треба напоїти — утопити, і кінець кінцем відіслали їх до Конецьпольського, а той відставив їх до Варшави.
Разом з корисною зміною на гетьманстві правительство задумувалося над способом провести і на Київську митрополію якусь людину созвучну або —; податливу для правительственої політики. В червні (23.VI н. ст.) король вислав лист до тодішнього київського воєводи Тишкевича в сій справі. Король згадав, що, за його відомостями, «Борецький, псевдомитрополит київський, умер ф тими днями» (а вмер він тому три місяці з верхом!) і що на митрополію кандидує Мужилівський — «покинувши жінку, силкується бути митрополитом».  «А що для нас і Речі Посполитої дуже важно, аби на се місце козаки не всадили якогось чоловіка «несфорного» і бунтівничого, що потім їх бунтував би і під’юджував проти католиків і уніатів,— тож рішили ми знестися з вашою мил. як тамошнім воєводою. Поручаємо дуже в. милості козаків намовляти, аби не поставляли собі митрополита без волі і подавання нашого, бо подавання його належить до нас, по праву нашому королівському і законах коронних, та своєю повагою і зручністю так попровадити, щоб ані згаданий Мужилівський не дістав митрополії, до котрої наставився, ані інші, які б могли нам чинити замішання і розрухи». Михайлівський монастир по Борецькім король поручав Тишкевичу зайняти, щоб передати королівському комісарові,— король хотів дати сюди Германа Тишкевича, невдалого кандидата на печерську архимандрію по Копистенськім, воєводиного свояка. Але при тім всім наказував пильно стерегтися, аби не викликати «якогось розруху між козаками». «Якщо, може, той монастир взяли в своє володіння козаки та продувають у нім якоюсь громадою, то стережися в. м., аби не прийшло при відібранні до якогось кровопролиття, а з тим і до розруху козацького і все! України».
Як бачимо, поручения було не тільки сильно припізнене, а й дуже трудне для виконання так само в справі монастиря, як і в справі митрополії; в справі монастиря принаймні було за королем ясне, віками усвячене право патронату; щодо митрополії, то домагатися, щоб на місце Борецького предложили кандида — та до затвердження короля — значило признати паралельну з уніатською православну ієрархію, зійти з становища, на якім правительство польське стояло весь час,— справа складна, яка могла бути переведена в формі обостороннього компромісу, як се планувалося в 1628 — 1629 рр. і дійшло кінця потім в 1632 р.
Тепер в сім напрямі правительству не вдалося нічого зробити, і навіть не знати, чи робив які-небудь заходи воєвода, щоб сповнити королівські інструкції.  Михайлівський монастир мав уже ігумена — братія вибрала на ігуменство намісника печерського Філотея Кизаревича, очевидно, кандидата Могили, котрого Борецький визначив своїм тестаментом опікуном не тільки свого майна, а й самого монастиря. Роблячи се, покійний митрополит, може, мав замір облегшити дорогу до митрополії приятелеві і товаришеві своїх останніх церковнополітичних планів. Сей мав шанси дістати королівське потвердження, і хто зна, чи правительство і не мало його на гадці вже тоді, поручаючи Тишкевичу відсувати опозиційних кандидатів. Сам Могила, без сумніву, мав плани на митрополію. Його зближення до братства по смерті Борецького, вижидання в справі фундації колегії (в своїй декларації, даній 15.VI у Львові, він полишає собі вільну руку — фундувати колегію при Печерськім монастирі чи там, «де вважатиме потрібним (див. т. 1, розділ VII. — Ред.), нарешті, перешкоди і прикрості, які робив він у Михайлівськім монастирі Копинському,— все ce виразно на те вказує. Але в очах сторожів православ'я Могила скомпрометував Ж себе участю в уніоннім компромісі, і при обсаді митрополії його кандидатура не Ж пройшла. Вибрано репрезентанта староправославних аскетичних традицій, фундатора лубенських монастирів Ісаию Копинського . Довершено се десь в червні чи в липні «совЬтно отъ всего народа російського», але подробиць про сей всенародний вибір не маємо. Слідом посвятив його переїзжий митрополит з Греції, і партія Могили могла тільки помститися на контркандидаті тим, що Ж довший час облишала його без резиденції: Михайлівський монастир тримав Могилин підручник Кизаревич і не пускав Ісайю навіть потім, як михайлівська братія, очевидно, під натиском суспільної опінії формально вибрала своїм ігуменом Копинського, ігноруючи попередній вибір Кизаревича (акт виборчий —. з 29.Х.1631. — М. Г.). Кизаревич таки далі тримався в монастирі, аж нарешті при кінці року випровадило його відси Військо Запорозьке manu militari: полковник Війська Запорозького Дем'ян. Гарбуз з козаками дня 10 грудня «гвалтом» на монастир Михайлівський наїхав, Кизаревича відси «виругував» і Копинського впровадив в володіння монастирем.
Вся ся історія досить поробила квасів в київськім та взагалі в українськім Ж світі, і, власне, під враженням сих подій оповідали в Сівську на допиті монахи з Новгорода-Сіверського в вересні 1630 року, що козаки посадили на місце 7 Борецького Ісайю, бо тільки він стоїть за православну віру, а печерський архімандрит піддається ляхам і тримає з ними проти козаків. Оповідали Ж заразом поголоски про нові нагінки поляків на православну віру, що ходили по Україні, очевидно, в зв’язку з тими київськими подіями: «Ляхи з Польщі і сходяться під Київ та стоять у Києві та поблизу нього, по обох сторонах Дніпра, а запорозькі козаки пішли під Маслів Став, і де запорозьких козаків ляхи здибають, побивають на смерть»,— все, мовляв, за самовільний вибір митрополита, «і кажуть, що у ляхів з запорозькими козаками буде знову війна  незадовго, сеї осені, і тому ляхи післали в українні, литовські (українські) пограничні городи смоленського біскупа (Льва Кревзу, уніатського владику), щоб він переводив людей всякого стану на свою лядську віру»,— присилав він своїх людей до Стародуба і Новгорода-Сіверського, і ті печатали й руйнували «руські» церкви, а людей силоміць переводили на лядську віру, так що багато Ж повтікало та збираються йти за московську границю.
В сих оповіданнях сіверських монахів, наскільки вони торкаються Сіверщини, мусить бути щось правди — якісь вияви уніатської «проповіді». На них знаходимо натяк і в козацькім посольстві на сейм в початку 1632 року.
Але напруження, про яке сі звістки говорять, вигладжувалося почасти заходами статочних і їхнього нового гетьмана, почасти завдяки самому польському правительству, що відкрило нову арену козацькій енергії по тількох балаканнях про дотримування куруківської ординації само зняло її з козаччини — з огляду на перспективу війни з Москвою.
Відносини польсько-московські були напружені від самого трактату в Деуліні (1618), що завів перемир'я на 14 літ і півроку. Москва не могла переболіти утрати своїх провінцій, а ще більше не могла знести, що польська сторона анізащо не хотіла признавати царем Михайла Романова і відмовляла йому царського титулу в усіх зносинах. Війна з сього приводу висіла весь час у повітрі, а в міру того як зближався кінець перемир'я (уложеного до весни 1633 року), вона була все більш неминучою. Літом 1631 року московське правительство рішилося розпочати війну на смоленськім пограниччі і почало приготування. В Польщі се не зісталося секретом, і восени того ж року польське правительство рішило розпочати мобілізацію козаччини для походу на Сіверщину. Перед тим велася мова про висилку козацького війська (двадцяти тисяч!) під проводом королевича Володислава в Німеччину проти шведського короля (з актів німецької нунціатури... З сим треба зв’язати оповідання одного московського вісника, що до запорожців посилав також цісар посла і гроші, щоб запорожці йшли помагати йому на шведів, а король польський того цісарського посла не пустив до козаків, відказав: «Нам тепер і самим люди потрібні». — М. Г.), але супроти московських перспектив сі предложения були відхилені — козаки потрібні були собі. Московські вісники, що їздили «для вістей» по Україні в жовтні й падолисті 1631 року, оповідали, що при них «присилав литовський король до Канева, до козацького гетьмана Кулаги, корогву, булаву й бубни та велів йому, гетьманові, кликати по литовських городах, щоб усякі охочі люди писалися в козаки, і котрі козаки були виписані, тим велено знову бути козаками».
Сим козаччині «розрішалося на вся» на волості. Але взамін польське правительство поручало Кулазі запобігти походам на море, щоб по можливості забезпечити себе від яких-небудь несподіванок з турецького боку. Літом того року був похід на море з Дону з частиною запорожців: ходило донців півтори тисячі та п'ятсот запорожців, «які тоді були на Дону», на морі заступили їм дорогу каторги турецькі, і вони пішли на Запорожжя з тим, щоб там зазимувати (в кореспонденції турецькій 1632 року маємо згадку про похід 16 човнів козацьких на море. — М. Г.). Сей похід міг спеціально ще підогріти вічну тривогу польського правительства на пункті тих походів на море. Кулага в кожнім разі дістав поручения вивести випищиків і попалити човни, щоб запобігти дальшим походам. Був присланий і дворянин гетьманський Загоровський, аби на очах його сю церемонію сповнили. Кулага вислав з ним на Запорожжя відділ реєстрових (з п’ятсот мужа, як переказували московські вісники). Але ся екскурсія не дійшла кінця через татарський напад, що тоді трапився: пішов царевич кримський Махмет-Гірей з мурзами на землі коронні, і козаки мусили зайнятися обороною границь від нього (лист і інструкція козацька на сейм 1632 року нижче. — М. Г.). Козаків, як говорилося на Україні, було на Запорожжі тисяч з п'ять, гетьманом був у них, за словами одних, Дацько Білоцерковець, за словами інших — Тарас (одна реляція зве його «Тарасом Чорним», але се чи не ремінісценція Грицька Чорного — Тарасового противника. — М. Г.), а Дацько був полковником (а може, за зиму зміна сталася). На Україні казали, що випищики Кулаги безпечно не послухають, і як Кулага таки пішов зимою на Запорожжя з Канева сам, сподівалися нової війни між реєстровими і випищиками («черкасами письменними» і «отставленими» за термінологією московських реляцій). Але сі віщування не справдилися: Кулага з полковниками Клишею і Колінною (так його звуть сі вісники) без кровопролиття потрапив намовити запорожців — мабуть, з огляду на правительствену мобілізацію — піддатися королівській волі. Запорожці позволили навіть попалити свої човни, тільки човни донців, що були на Запорожжі, палити не дали. Самі пішли на Україну, Тарас з Кулагою, і донців з собою туди на зимівлю з Запорожжя забрали, а на Запорожжі лишили залогу з полковником «Колійкою».
Напруження таким чином було вигладжене. На останній Жигимонтів сейм, скликаний на місяць март, козацька старшина, висилаючи свої петиції, могла прохати їхнього сповнення в повній свідомості свого похвального поведения і положених перед Річчю Посполитою заслуг, про недавні напруження вона говорила як про епізод безповоротно пройдений і досить твердо ставила свої жадання, знаючи, наскільки правительство рахує на неї.
Зачинали від релігійної справи. Пригадували королівські обіцянки, що вона буде полагоджена; споминали, що на останнім сеймі обіцяно полагодити справу на найближчім і владик на їхніх єпархіях потвердити; вказували на кривди, які діються православним на Білорусі, в Перемищині, на Волині. «а нарешті отеє недавно в Сіверській землі, коло Чернігова і деінде, наближаючися до нас, так що духовні наші не можуть безпечно відправляти богослужения в домах божих, а нарешті — і в домах своїх». Далі йшла справа желудкова:
«Не тайно, так думаємо, вашій кор. милості,— писали в інструкції,— що по нашім переступі торішнім, як ми робили порядок в війську і зводили в компут (реєстр), ніяким чином не могли ми ввести все військо в шість тисяч, бо дуже багато заслуженого товариства поприходило — одні з неволі, забрані на службі вашої корол. милості, інші перед тим на Дін, на річки і деінде порозходилися, а тепер поверталися, так що, повиключавши багато інших, ледве містилося в восьми тисячах. А ще й від вашої кор. милості була обіцянка причинити нам ті дві тисячі».
Козаки просили через те причинити й платні, й сукна, а, окрім платні, ще дати на армату та визначити їй місце. Заразом давали знати, що саме вибирається знову на Запорожжя половина війська з самим старшим на погамування своєволі і палення човнів, і просять короля не турбуватися сим походом і не підозрівати в нім чогось іншого.
В посольстві їздили Станіслав Яблонський і Криштоф Кшивоблоцький.
Відповідь короля була солодкаво-квасковата. Обставини змушували його вданий момент особливо цінити прихильність козаччини і взагалі українського елементу: і перспективи московської війни, котру він в інструкції сеймикам властиво в цілості проектував зложити на плечі козаччини (король, стараючися, можливо, не перелякати шляхту перспективою війни, представляє, що як  Запорозьке Військо стане в такім числі, як під Хотином, то Польщі досить буде докинути до сього тільки тисячі дві гусарів, а решту нехай понесе на собі Велике князівство Литовське. — М. Г.), і страх перед шведсько-московськими інтригами на Україні і Литві, і бажання не відштовхнути від себе українців в хвилі, коли король, передчуваючи близький кінець, робив останні заходи для забезпечення корони старшому синові і якихось дотацій іншим дітям. І він старався наломити себе на всяку можливу ласкавість супроти постулатів козаччини і українських кругів взагалі. В своїй відповіді козацькому війську в справі релігійній король звертав увагу козаччини, що то «не ваша річ завідувати тим, що діється в В. кн. Литовськім, бо тамошні обивателі самі можуть оцінити, чого їм треба і самі без вас звичайно донесуть маєстатові нашому, якби яка кривда діялася». Було в тім немов мовчазне і досить несподіване признання, що  справами української церкви козаки мають право займатися, але, мабуть, сього король не хотів сказати. Він каже, що він досі взагалі не чув нічого про які-небудь кривди в релігійній справі, але напише до митрополита і іншого духовенства (уніатського) і запитає їх та накаже стримуватися від усяких кривд.
Щодо збільшення війська король зазначив, що останні дві тисячі причислено без позволения королівського, і сейм попередній сю справу відложив; але що сталося, того король «на той час порушувати не хоче», тільки всі інші справи відкладає на пізніше, бо короткість сейму не допустила нарадитися над сим. На будучім сеймі обіцяє він внести справу збільшення платні козакам і підтримати її всім своїм впливом, так само справу спеціальної дотації для козацької армати. Похваляв козацьке військо за його заходи коло заспокоєння — своєволі на Запорожжі. Висловлював своє переконання в вірності і лояльності війська.
Все се звучало як обіцянка нового, прихильнішого курсу супроти козаччини українського елемента взагалі.
Але ще більше, ніж ся королівська декларація 6.IV.1632 року, ще ширші перспективи відкривала перед ними сподівана смерть, що вже витала над королем і звучала з усіх останніх його заяв і переговорів з ним.
Старий король догоряв. Останніми роками він все частіше і сильніше западав на здоровлі. Се та й сам поважний вік Жигимонта (урод. 1566 р.) казали сподіватися його смерті з часу на час, і останніми роками все частіше і живіше і, а сам король робить останні старання, [щоб] ще за свого життя забезпечити польську корону синові Володиславові. Та на се не годилися. Безкоролів'я, перспективи передвиборчих переговорів і торгів відкривали широке поле для планів і мрій, що не могли здійснитися за життя сього короля і не багато шансів мали б, коли б зараз на його місці опинився вже готовий, наперед вибраний, ні від чиєї ласки незалежний його син.
Король догорав. І все, що гнітило се довге, безпросвітне, сливе піввікове панування бездушного, тупого вихованця єзуїтів, присвячене збудуванню і забезпеченню єзуїтського панування над політичним і духовним життям Польщі,— нетерпеливо чекало просвітку, який обіцяло сьому світові безкоролів’я. Найбільш упосліджені групи: литовські й польські дисиденти, православна Україна і Білорусь, недобитки православної, шляхти, міщанство, духовенство готовилися й напружували свої останні сили, щоб дати останню битву, зробити останню пробу постояти за свої права, за своє існування. В свіжій пам яті були слова першого голови православних Лаврентія Древинського, сказані уніатам по погромі православних на сеймі 1623 року: «Бачимо, що нічого ми не осягнемо проти вас, поки сей король живий, але під час безкоролів я ми всіма силами піднімемося на вас!» Древинському і багатьом його товаришам тодішньої кампанії судила доля дожити до сього моменту, і вони сповнили своє тодішнє слово: напружили всі сили тодішньої Русі, щоб дати останню рішучу битву на забезпечення її національного існування, на охорону від небезпечного боляка, яким була на її організмі тодішня унія, на загарантування недобиткам православним горожанських прав. Наелектризована вагою моменту Русь українська і білоруська поставилася справді і конвульсивним напруженням своїх так сильно вже надшарпаних сил зробила справді імпозантний натиск на сучасну польську суспільність і правительство. Осягнула ним законодатне признання і загарантування православної церкви і передала потомству сю останню форму національного життя забезпеченою, перше ніж перейти остаточно в політичне неіснування (кажу про життя загальне, бо козаччина була й зісталася все ж таки місцевою тільки формою українського національного життя).
Були се останні зусилля шовковинка, що виплітає бульку для нової метаморфози свого життя.
Незвичайно інтересний момент, і доводиться сильно жалувати над браком більш інтимного, закулісного матеріалу з сього часу — з тих) приготувань, дебатів, заходів, що попереджували публічні виступи українських (і білоруських) репрезентантів. Розпоряджуємо тільки самими офіційними грамотами і заявами pro foro externo.
Ареною їх передусім з порядку польського державного життя мусив стати конвокаційний сейм, що мав організувати управу на час безкоролів'я і заразом приготовити грунт для будучого вибору короля і конституційну хартію (pacta conventa) для нього.
Король умер 20.IV. ст. ст., скоро після сейму, що й був скликаний ним головно для упорядкування своїх родинних справ — щоб матеріально забезпечити менших дітей і спробувати випросити корону для старшого сина. Се не вдалося, хоч старший королевич Володислав тішився широкими симпатіями суспільності. Батько міг передати йому на ложі смерті тільки ілюзорну шведську корону, що була прокляттям його власного життя, в додаток до іншої такої ж ілюзорної корони — московської, котру за собою вже двадцять літ бачив королевич. Хоч які були привабні сі корони в очах Володислава — значно привабніші від польської (в недавно опублікованій інструкції послові, висланому від Жигимонтових дітей по смерті батька до цісаря Фердинанда, Володислав заявляє, що скорше хотів би бути шведським королем, бо там королівська власть не так обмежена, як у Польщі, і якби за поміччю цісаря удалося йому здобути шведську корону, то польську відступив би братові, але тим часом просить підтримати його кандидатуру на польського короля. — М. Г.), всі терни котрої зблизька мав нагоду розглянути він під час довгого свого престолонаслідства, але, не можучи на разі доступити тих, мусив насамперед постаратися здобути польську корону хоч би на те, щоб відкрити собі дорогу до інших. І, невважаючи на те, що він уважався всіма признаним наступником свого батька, від сього морального признання до признання формального дорога була доста далека і тяжка, і за всі сі трудності її і перепони чіплялися з усієї сили всі елементи незадоволені з statua guo.
Конвокаційний сейм був визначений на день 14.VI. ст. ст., сеймики для вибору послів на сейм — двадцять день перед ним, 24.V ст. ст., і вони мусили стати першою ареною виступів організованого українського елемента. Маємо дуже інтересну з сього погляду інструкцію волинського сеймика. Справа православної віри фігурує в ній на першім плані. Проти померлого короля підносяться докори, що він порушив її права, роздавав бенефіції людям чужим, а не правдивим пастирям, що зіставилися в неслушності царгородському патріархові; православну шляхту відсувано від публічних урядів; міщан, що не признавали владик-ренегатів, не допускано до урядів міських і цехів. Вибраним на сейм депутатам поручалося предложити сеймові сі жалі та не приступати ні до яких сеймових нарад, ані тим більше — до вибору короля, поки не дістануть згоди сеймових станів на свої релігійні постулати.
Не маємо тексту інструкції з київського сеймика, але той факт, що козацьке військо, незвичайно енергійно виступивши в релігійній справі, відкликалося потім до київської інструкції, «у всім згоджуючися з нею», дає здогадуватися, що релігійна справа була піднесена в ній не менш енергійно, і так само в інструкції Брацлавського воєводства, де український елемент між шляхтою був досить сильний і на чолі його виступав другий першорядний український парламентарист свого часу, брацлавський підсудок Михайло Кропивницький.
Не таке чільне місце займає, але все-таки зазначений релігійний постулат православних в інструкції вишенського сеймика, де шляхта висловлює також «щире бажання, аби при елекції були заспокоєні «урази» «братії грецької віри» на великі кривди в вільностях їхніх і в відібранні церковних бенефіцій».
Шляхта православна була одинокою групою української суспільності, правно покликаною до участі в сеймуванні і з ним у ставленні умов, у виробленні ні конституційної хартії, що мала бути предложена новому королеві. Інші верстви і групи, не покликані до сеймування, пробували посередніми дорогами зробити з свого боку все можливе, щоб вплинути на напрям сеймових нарад і резолюцій. Братства і духовенство православне ладили депутації на сейм. Віденське братство приготовило і видрукувало спеціальний трактат, призначений для учасників конвокаційного сейму: він вичисляв права і привілеї, видані і: коли-небудь руській церкві, і доводив, що ся руська церква, яка одержала їх, не Ф знала в тім часі унії, і привілеї сі мали служити православним, а не уніатам, як ф сі тоді доводили. Крім того братства, брали участь в агітації на місцях, у нарядах сеймиків (так Львівське братство висилало своїх делегатів на сеймик вишенський і т. ін.).
В тім самім напрямі працювала й козаччина. Але її дезидерати сим разом не обмежувалися самою релігійною справою, хоч і поставленою з дуже великим притиском, та звичайними домаганнями побільшення плати та забезпечення в козацьких свободах. Сей вважливий момент військо козацьке задумало використати для основної зміни всього становища козаччини як верстви, як у стану. З принципового становища план дуже важливий. Він дуже характеристичний як проба ввести козаччину в державний устрій Речі Посполитої, і в рамках сього устрою знайти розв'язання козацького питання, як останнє слово політики компромісу козаччини з польським державним організмом. Але не поставлене доста рішуче — більше натяком, ніж як виразний постулат, не підтримане щиро і загалом козаччини, домагання се промайнуло ледве помітно і майже безслідно, не вважаючи на свою вагу з становища розвою політичних ідей в козаччині.
На жаль, і тут закулісова сторона для нас закрита — маємо голий акт, козацьку інструкцію на сейм. Дня 24.V разом з шляхетськими сеймиками, очевидно, відбулася рада козацька в Прилуках, і на ній виготовлено лист до голови тимчасового правительства (на час безкоролів'я), яким за конституцією польською був перший сенатор держави, примас Польщі, арцибіскуп гнезненський. Військо висловлювало свій жаль з причини смерті короля, заявляло, що свій голос дає на королевича Володислава, пригадувало сеймові «великі безправності», які терпить військо і весь нарід руський в вірі своїй з причини унії — отже, жадало скасування «тої нововиниклої» унії ще перед коронацією, інакше — грозило: «Прийшлося б шукати їм інших доріг заспокоєння нашої совісті»; в інших же справах відкликувалося до того, що поручило переказати послам своїм.
Шість день пізніше, коли прийшла до війська інструкція послам, ухвалена на київськім сеймику (я думаю, що привезли її козацькі депутати, вислані на той сеймик), відбулася, мабуть, нова рада, і на ній вибрано послів на сейм, дано їм інструкцію і вислано лист до сейму і до різних впливових осіб. Послами їхали Лаврентій Пашковський, колишній військовий писар, Герасим Козка, Дорош Куцкович і Федір Пух. Лист, що везли вони до сейму, повторяв досить близько попередній лист до примаса. З листів, переданих до різних осіб, маємо листок до кн. Заславського, де козаки просять його, «як сторожа свобід, прав і вільності спільної», помагати їхнім послам. Головний інтерес лежить в інструкції, яку посли мали предложити сеймові. Тут теж починалося з виразів жалю з причини королівської смерті, досить, одначе, скупо відміряних («волі Божій противитися трудно, знаючи, що смерть не новина, ані припадок: хто родиться на світ, мусить умерти»). Далі висловлювалася надія, що при виборі короля сейм не позбавить голосу і козаків, «маючи їх за членів Речі Посполитої, що поносять немалі тягарі на собі»; в сій надії козаки і подають свій голос за королевича Володислава. Широко спиняється інструкція на постулаті релігійнім, жадаючи заховання православної віри при давніх правах і бенефіціях, а уніатів аби позбавлено урядів і бенефіцій, що належали до православних (про повне скасування унії в інструкції не сказано, так, як у листі до сейму). Далі наступав такий пункт:
«В сій славній короні відомі вірні і відважні заслуги наші в експедиціях Речі Посполитої, і мусять нам то признати, що ми сливе довкола всіх її границь заступаємо її, окруживши своїми головами і не жалуючи утрати свого здоров'я і достатків за «достоєнство» королів ї. м. польських, за повагу їхнього маєстату, цілість отчини і добро Речі Посполитої. Певні ми, що колись таки дочекаємо тої щасливої години — дістанемо «по праву» наших прав і вільностей рицарських, і поручаемо просити пильно, аби (сейм) зволив ласкаво вложити (між постулатами своїми) до будучого короля, аби нас обдаровано вільностями, які належать людям рицарським».
В кінці йшло неминуче «жолудкове питання»: покликаючися на те, що козаки тепер вірно тримаються куруківської ординації і зреклися доходів з морських та інших походів, і несуть неустанну службу Речі Посполитій, козаки просять збільшення плати, грошима й сукном, виживлення для запорозької залоги та всього потрібного для козацької армати.
І так козаччина в перший раз зажадала собі голосу на сеймі, правда, на перший раз спеціально тільки в справі вибору нового короля. Вона посилається на те, що козаки — се члени Речі Посполитої, які несуть на собі немалі обов'язки для неї.
В зв'язку з сим набирає важливого значення отся фраза: козаки просять, щоб їх обдарували «вільностями, які-належаться рицарським людям».
«Люди рицарські» — се за польською термінологією «шляхта». Аналогія між воєнно-служебним характером шляхти і такою ж службою козаччини впадала в очі. Шляхта на сій воєннослужебності опирала свої соціальні і політичні привілеї; козаччина за свою воєнну службу державі бажала бути трактованою по можності нарівні з шляхетським станом. Ми не раз уже від самого сформування козацької верстви стрічали хоч переважно недуже сміливі натяки в сей бік. З перших років XVII в. маємо такий лист гетьмана Куцковича, де військо козацьке заявляє свому старому антагоністові, що «й королівська милость, будучи особливим прихильником і оборонцем людей рицарських, зволив обдарувати і упривілеювати» козаччину, «признавши синами коронними і ублагородивши стародавніми вільностями їх самих, жінок і маєтності» козацькі. Тепер, при такій добрій нагоді для всяких поважніших, основних жадань, яку давало безкоролів'я, козаччина ставила, хоч дуже несміло, жадання, аби її формально припущено до прав шляхетських. Отеє бажання «вільностей, які належать рицарським людям», поставлене поруч бажання припущення до сеймування, що було теж одною з шляхетських привілегій, відкриває сей дезидерат досить ясно. Дарма, що висловлений він був так скромно, і, не вияснений ближче на сеймі козацьким посольством, він не звернув відповідної уваги сейму.
Козаччина не відважилася підчеркнути сього постулату ясніше, хоч взагалі для сильнішого натиску на польську суспільність вона не обмежилася тільки .т. самими посольствами й листами та зносинами з різними магнатами, але перевела й досить імпозантну оружну маніфестацію. Мотивуючи се непевними вістями від татар і потребою заступити коронні землі від їхнього нападу, Кулага ввів військо козацьке в границі Брацлавщини й Волині і, розложивши його по тутешніх королівщинах і панських маєтностях, лишив тут на весь час сейму.
Військо було велике. Всю зиму йшла мобілізація нереєстрових козаків для походу на Сіверщину — «сказано давати їм гроші й сукно, та й по литовських городах кличуть охочих людей, щоб писалися назад в козаки, а давнішим виключеним козакам велять бути козаками по-давньому, гроші та сукно тим новоприбулим козакам казано давати», як доносили в Москву московські вісники. Але неприхильність зимового сейму, а потім смерть короля стримали планований похід на московську границю й полишили се змобілізоване козацьке військо без заняття. Козаччина рвалася під весну наново на море; вісники доносили, що полковник Колінка, полишений з залогою на Запорожжі, на весну повідомляв Кулагу, що своєвільні козаки наробили нових човнів і хочуть іти на море «під турецькі городи», і самого полковника хочуть силоміць, «зв'язавши», з собою на море забрати, і Кулага збирається послати на Запорожжя новий полк, вибравши з кожного десятка по одному козаку. Тим чи іншим способом Кулазі вдалося сим планам запобігти, і в інструкції на сейм з натиском підносилося, як ми бачили, що козаки не ходять на море і свято сповняють куруківську ординацію. Похід на Волинь і Полісся, служачи політичним цілям, як дуже проречиста демонстрація на адресу сеймових станів, заразом добре займав козаччину. За словами агента кн. Заславського, що їздив Ж до Кулаги з листом від князя, козаків було з гетьманом кількадесят тисяч: гетьман казав, що є їх реєстрових 16 тисяч, але, як міркував агент, мусило їх ж бути значно більше: «В тім полку, що при гетьмані, кажуть, тільки півтретя тисячі, але як я приглядався, було їх, певно, з п'ять тисяч, бо я з ними кілька миль їхав під корогвами». Кулага заявляв, що буде стояти, аж посли з конвокації вернуться. При тім вів кореспонденцію з місцевими магнатами, і для ліпшого враження робив пресію своїм військом, показуючи ласку і протекцію маєтностям одних і даючи спробувати всю приємність козацьких леж іншим. «Не тільки в маетностях вашої княжої мил, але і у князя Домініка (Заславського, ордината острозького) поводилися дуже ласкаво і скромно; але маєтності п. воєводи руського (Ст. Любомирського), панів Сенявських і інших будуть собі пам'ятати».
Взірцем кореспонденції, яку військо козацьке вело при тім, може бути лист, писаний з сього походу до кн. Заславського, де козаки висловлюють надію, що князь підтримає козацькі бажання — вибір королевича Володислава на короля  і при тім забезпечення народу руського від «переслідування» і «неможливої біди благовірних, світських і духовних», повторює гетьман свою погрозу,  козакам прийшлося б ужити крайніх способів, не спиняючися перед перспективою «пожертвувати життям і майном своїм».
