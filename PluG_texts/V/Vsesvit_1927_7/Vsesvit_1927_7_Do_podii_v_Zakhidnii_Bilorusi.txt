ДО ПОДІЙ В ЗАХІДНІЙ БІЛОРУСІ
Фашистський уряд Пілсудського ударив цілою низкою утисків по білоруській селянсько - робітничій Громаді, що була легальною організацією і боронила інтереси білоруських селян та робітників у межах польської конституції. Не зважаючи на утиски й насильства фашистської Польщі, число членів Громади більшало що-дня, щогодини. Громада набула величезної популярности серед трудящого люду Західної Білоруси. Все це налякало польську буржуазію та її фашистський уряд. Над усе перелякалися польські поміщики Західної Білоруси, бо їм визвольний рух білоруського народу загрожує безпосередньо. Вони зажадали негайної ліквідації Громади. Ця ліквідація була теж подиктована зовнішньою політикою Пілсудського, що кожен крок її визначає підготовання війни проти СРСР. Фашистські заходи Пілсудського на внутрішньому фронті —це ознака підготовлюваної ним воєнної авантури.
