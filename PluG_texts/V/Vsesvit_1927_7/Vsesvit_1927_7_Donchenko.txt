СНІГИ
І місяць, і гони, 
Сніги і сніги... 
Розсипався дзвоник 
В снігу навкруги. 
Захекані коні, 
І зорі в танок, 
Години і гони, 
Сніги і дзвінок...
«І як це до нас ви добились, 
Які ж то замети, сніги, 
Які ж то яри навкруги!.. 
І як це до нас ви добились?..
В степу, як вовки ми, 
Як лиси в норі, 
Скажіть - бо, шляхами якими 
До нас завітали в яри? 
Проте і в ярах не пустеля, 
І в нас тут росте комсомол! 
Комса світлоока, весела, 
А скільки ворожих розмов! 
Було з багачами мороки, 
І в нас тут буяли бої. (О, світлоокі, світлоокі, Зоряні мої!)
Проте в нас ні бурі, ні зливи, 
Проте —у степу, що в норі... 
І як завітали в степи ви, 
У наші глибокі яри?
І знову, і знову ці гони 
Навкруги, навкруги, 
І росколотий дзвоник 
Десь упав у сніги. 
Ніби огник мій дзвоник, 
Ніби огник, згаса... 
О, сніги гони, 
І комса, комса...
