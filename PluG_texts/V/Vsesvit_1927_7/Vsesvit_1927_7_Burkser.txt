МАНДРІВКА ДО ЄГІПТУ
Найбільш розвинена «галузь промисловосте» сучасного Єгіпту (чимало хто зве цю галузь навіть єдиною) —це туризм.
Привозячи з собою і залишаючи тут своє золото, тисячі туристів натомісць вивозять вражіння, ріжні стародавні речі і штучні сучасні підробки їх: мумії, посуд, скарабеї (імітації священних жуків), вироби з бронзи, міди та алебастру, килими, тканини.
Протягом 5-й місяців у Каїрі, Ассуані, Луксорі та інших містах — велике оживлення.
Переповнено потяги, отелі, ресторани. На протязі п'ятьох місяців; від кінця осени до початку весни юрми провідників, власники верблюдів, ослів, крамарі Хан-Халім (східного базару), антиквари та й інший люд, що живе з туристів, чіпляються до них, сновигають скрізь і говорять десятьма мовами й говірками.
Хто приїздить, кожне прагне як мога більше дістати розваги.
Треба глянути Каїр, його музеї, мечети, домовини мамелюків, фортецю, піти в екскурсію до пірамід у Гізі та Сакару, проплисти вгору Нілом на дагабії, поїхати до Луксору, Ассуану, до фантастичних руїн Карнака і т. д.
Зважаючи на велике значіння пам'ятників, як способу приваблювати туристів, а разом з тим і баришів для країни, егіпетський уряд тепер почав уважно доглядати їх од роскрадення, засновувати музеї, упорядковувати найбільш одвідувані місця, широко рекламувати справу.
На сезон до Каїру приїздять на гастролі найкращі оперні й драматичні сили. Поза сезоном же крім кіно і дансингів ніяких інших розваг не буває.
Навкруги Каїру виросло чимало селищ, дачних місць і навіть міст—Геліополіс і Гелуан —де туристи можуть на самісінькій межі пустелі з комфортом полікуватися, відпочивати та набиратися сили в чудовім підсонні єгіпетської зіми.
Приїзджі бувають трьох розборів: мандрівники, що цікавляться величністю й оригінальністю стародавнього мистецтва, хворі, що потрібують сухого й теплого клімату (особливо хворі на нирки) і, нарешті, — «сноби» та взагалі та публіка, що вважає за «шик» позимувати в Єгіпті, хоч їм і краща Ніцца та Монте- Карло, де їх вабить рулетка і баккара (єгіпетський уряд іще не дозволяє таких «розваг»).
Всі зразки арабського мистецтва пізнішої доби зосереджено в самім тільки Каїрі.
Туристів за сезон перебуває 10 тис. чол. і залишають вони в Єгіпті понад 10 міл. франків. Головний контингент туристів англійці й американці.
