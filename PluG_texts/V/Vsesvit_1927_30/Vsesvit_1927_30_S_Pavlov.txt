АВСТРІЙСЬКІ ФУТБОЛІСТИ В ХАРКОВІ
В липні місяці Україну відвідала австрійська робітнича спортивна делегація. Всі знали що австрійські футболісти дуже сильні. Зустрічі їхні з іншими закордонними командами і в тім числі із знайомими нам саксонцями, завжди закінчувались на користь австрійців. Приїздили вони, крім того, до нас уперше. Все це створювало навколо приїзду робітничої спортивної делегації Австрії великий інтерес. І наші гості цілком виправдали себе. Ні одна з закордоних команд, що приїздили до нас раніше — не показала такої високої техніки, дивної зіграности, цікавих комбінацій, дотепности й винахідливости в тактичних прийомах. Вся їхня гра відзначалася рідкою колективністю і дисциплінованістю. Посамперед відвідали австрійці Київ. Обидва матчі вони виграли а рахунком 2:0 і 3:1, викликавши заслужені симпатії десятка титяч присутніх на матчі. В Дніпропетровському — закордонні гості виграли з ще більшим рахунком 5:1. Найбільшу кількість зустрічей австрійці мали в Харкові. Тут делегація відвідала низку організацій, в тім числі й Вищу Раду Фізкультури. В бесіді з робітниками фізкультури і представниками преси, керовник делегації тов. Томас Лев ознайомив з робітничим спортивним рухом в Австрії, що в нинішній період мав вже досягнення не менші за буржуазні. В особі радянських футболістів, заявив тов. Томас Лев, ми зустріли найсерйозніших супротивників.

Маючи де-які мінуси в своїй грі, радянські команди, при наявності спеціяліста-тренера, можуть стати найсильнішими командами європейського маштабу. Делегація австрійців одвідала також загально-міський мітинг фізкультурників, де представник австрійського футбольного комітету тов. Штарк передав од імени робітників-спотрсменів Австрії дружне привітання фізкультурникам України і запевнив, що в боротьбі нашій з капіталістичними країнами і фашизмом, що насувається тепер, — симпатії пролетаріяту цілого світу на боці СРСР.
В матчі з металістами Харкова, гості, показавши свою перевагу, все ж повинні були закінчити матч у нічию —1:1. Друга зустріч зі збірною Харкова була тріумфом австійців, що виграли 2:0. Справедливість все ж потребує відзначити, що Харків грав у послабленім і невдало підібранім складі. Третій матч проти сильної команди збірної металістів України, — стомлені австрійці програли 4:1, чому, можливо, чимало ще сприяла дощова година, що обернула поле на калюжі. Публіка виявила величезний інтерес до всіх матчів і гаряче вітала чудову технічну й тактичну гру наших гостей.
