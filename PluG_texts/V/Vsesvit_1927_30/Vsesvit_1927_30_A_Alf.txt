"ОРС“
Недавно відкрита виставка робіт „Об-ва Руських Скульпторов" (ОРС) одна з найбільших подій московського художнього життя.
На звичайних малярських виставках скульптура майже завжди лишається непоміченою, тоне в морі картин і є лише „декоративним оздобленням" порожніх кутків виставочної залі. Це „службове" становище скульптури на живописних виставках спонукало московських скульпторів об'єднатися в окреме т-во і організувати самостійну виставку. Перша виставка „ОРС'у", що відбулася торік, притягла широку громадську увагу, нинішня — друга —ще раз підтвердила успіх цього нового почину московських скульпторів. Не вважаючи на те, що на виставці не було цілої низки видатних ленінградських скульторів — Матвеєва, Лишева, Манізера, Шервуда, Синайського, Елонена та інших, вона все ж навіть і в цім обмеженім маштабі розбиває традиційну думку про бідність руської скульптури, здавна поширену серед суспільносте.
Сила великих робіт з матеріалу (камінь, дерево), їхня свіжість і сила, поява нових молодих митців, що з успіхом виростають на виставці, свідчать, що, не вважаючи на тяжкі матеріяльні умови, радянська скульптура росте й міцнів та з успіхом готується до тих великих завдань, що їх неминуче в недалекім майбутнім поставить перед нею радянська держава і робітнича суспільність.
Загальна найхарактерніша особливість виставки — це відхід сучасної скульптури від натуралізму та імпресіонізму, від „камерного стилю", і поворот до монументальної та декоративної скульптури. Ці тенденції дуже виразно виявилися на виставці. Шукання монументальносте, несполучної з натуралізмом та імпресіонізмом, виявляють московські скультори в найріжніших напрямках. Від трохи вже застарілих „лівих" спроб Клюна і Чайкова, примітивізму Ніс-Гольдман, архаїки Булаковського, до символічної скульптури Цапліна і чудових реалістичних бюстів Корольова найцікавіщих на виставці висотою свого майстерства.
З більш відомих митців старшого покоління треба відзначити Домогацького, що дістав найбільше визнання публіки за мармуровий бюст Пушкіна, Шадра, що теж показав кілька погрудь, і нарешті, наших „анімалістів" Ватагина й Ефімова, що лишаються найбільшими митцями в вузькому, але цікавому жанрі передачі тварин.
З молодих скульпторів на виставці виріжняються Мухіна і Смотрова, що недавно скінчили ВХУТЕМАС.
На жаль, тяга до момументальности, вже нами відзначена, не відбилася сприятливо на численних проектах пам'ятників представлених на виставці. Проекти пам'ятників Ленінові роботи Вейнера і Волжеьким Вантажникам — скультура Тенета безпомічні й наївні, спізнілим чудацтвом здаються після знаменитої Татліновської вежі „Вежа Жовтня" роботи Чайкова; однак, невдалість окремих проектів не повинна росчаровувати, і низка чудових робіт на виставці є запорукою тому, що в недалекому майбутньому буде роз'язано і найскладніше завдання — утворення монументальної скульптури, що відповідав нашій добі.
Загалом же виставка „ОРС-а“, як друга спеціяльна виставка з галузи скульптури е великими досягненням у нашому мистецькому життю і виявлені на ній досягнення й хиби спричиняться до дальшого розвитку нашої скульптури, та допоможуть їй зафіксувати в камені найбільші події людської історії. Виставка зробила перші підсумки в цій справі та намітила шляхи дальшої праці'. 3 цього боку виставка має в першу чергу організаційне значіння, хоч не позбавлена вона й величезної художньої ваги.
