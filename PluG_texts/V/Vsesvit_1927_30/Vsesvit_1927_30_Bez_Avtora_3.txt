БАЛЕТ ЗА КОРДОНОМ
Одна з балетних труп у Лондоні поставила в цьому сезоні новий балет, Заснований на Дитячій казці: Юнак закохався в кішку і в відповідь на його благання богиня Афродита перетворила її в дівчину. Але вона якось забулася і за старою звичкою швидко побігла за мишею, в наслідок чого знову обертається в кішку, а юнак тратить з горя притомність. Цей нескладний сюжет поставлено в дуже чарівних тонах з нахилом до футуризму, що особливо підкреслюється стилізованими рухами танцюристів та їхньою бутафорією; лінійками, колами, квадратами та іншими геометричними фігурами, зробленими з целулози. На наших фотографіях окремі моменти цього балету. Вгорі ліворуч — юнак танцює з дівчиною, праворуч — тріюмфальний похід, внизу - юнака, що стратив з горя притомність, забирають з собою його товариші. Найбільш яскраві останні два з показаних тут моментів цього балету. Тоді, як перший момент не вносить у балетне мистецтво майже нічого нового - останні два вражають новизною форм та своєю конструктивністю, що в першу чергу видно з кінцевого акорду балету.
