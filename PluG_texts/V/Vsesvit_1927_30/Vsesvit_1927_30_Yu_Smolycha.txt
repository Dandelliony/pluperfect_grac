ПЕРЕМОЖЕЦЬ
Плисти човном по нічному чорному й морочливому — морю, чванливому своєю зухвалістю, — моторошно й лячно. Особливо, коли близько вже невиразна смуга берега, і ховає вона в собі незнаність та ворожість... Коли за побережним камінням і чагарниками чигає на тебе небезпека. І не знаєш ти, де щасливо причалити, і боязко тобі причалювати — а мусиш... Упірне човен між хвилями, знімуться вони обабіч мурами, і спокійніше тоді стане на серці. Бо нема берега, — тільки море... Але вирине зза водяної скелі кам'яна, і —з нову зассе під грудьми небезпека. І знову сторожко вдивляєшся в невиразні риси узбережжа, в силуети гір, що над ним... І, чи-то з солоної вохкости, чи-то з остраху й нервового напруження, вперто цокотять зуби — дрібушечками. Пітьма й негода сприяли подорожним. Вони славили їх у своїх думках і вголос. Бо темінь приховувала їх од сторожних очей на березі, а шелест хвиль ковтав сплески весел. Рідкі спалахи далекого прожектора здавались їм холодними, слизькими помацками спрута і примушували тремтіти та кулитися. Павло сидів на носі човна і слухав море, невидюще вдивляючися в темні контури берега. Він любив море. Плисти човном йому завсігди було радісно і втішно. В цей час він гледів спокійнішим і хоробрішим за своїх товаришів, завжди мужніх і одчайдушних. Павло зліг на носа і спустив руки в воду. Бризки хвиль летіли йому назустріч у лице і солонили губи. Кожна крапля освіжала його і вертала з задуми до дійсности. Відтак він знову поринав у свої думання, поки нова хвиля не приводила його до свідомости. Тоді, він бачив своїх товаришів: Йосипа, що сидів при веслах і зосереджено думав, похитуючися в такт за своїми м'язам, і Валея, що мимрячи, порався з якимсь манаттям на дні. Павла так несподівано відірвано від роботи, що він і не счувся, як опинився у човні — з одною відповіддю на всі запитання — скоріше, згодом дізнаєшся про все. Він не дошкуляв Валеєві роспитуванням, бо знав, що турбувати його марна праця: розсердиться, — і терпляче чекав. Хвилі дрібніли... Беріг уже був недалеко.
Валей упорався зі своїм брязкучим манаттям і взявся за керму. Тепер він міг пояснити Павлові суть подій. Запільний ревком (а складався він з трьох чоловік: Велея та Йосипа, за третього був Павло) що-йно надвечір одібрав важливі звістки. Повстанські загони Мокроуса з тріумфом і перемогою пройшли ввесь східний беріг, і стали перед південним. Але на дорозі до моря лежить місто — велике, озброєне, повне військових і козачих частин. Повстанцям не сила його подолати... Ревком має диспозиції Мокроусові. Він хоче обминути місто й перепливши затоку відрізати білим частинам шлях на суходіл. Однак про заміри Мокроусові очевидно довідалися. Ще з вечора до рогу, де має сісти на беріг повстанський десант, виїхали військові частини, значно більші за охочекомонні червоні гурти. Валей говорив чомусь пошепки, нахилившися вперед, хоча прибій глушив звуки на дві ступні від човна. Йосип слухав уважно, похитуючи головою, чи на знак згоди, чи за інерцією — бо він гріб. Валей говорив:
Треба за всяку ціну рятувати ситуацію і не дати білим перехопити наших. Треба не допустити їх до закутку, де причалюватиме Мокроус. Ми зробимо так...
Море в останне сіпнуло до себе човен, але дужі Йосипові весла направили його на пісок. Темний силует гір і лісу підійшов зовсім близької, і став. В монотонний шелест хвиль увійшов новий згук: гремів і сухо подзвякував рінню камінний пляж. Валей кінчав:
...білі піші й кінні. Потрапити сюди вони можуть або човнами, або поодинці — пляжем. Човнів у них нема, значить ітимуть пляжем. Коли сісти за бескет з кулеметом, то одному можна задержати цілий загін. Тобі, Павле, доведеться це взяти на себе. Ми з Йосипом поплинемо назустріч. Далі мовчки вони допомогли Павлові перенести до скелі кулемета і стрічки. З моря повіяв вохкий вітрець. Хмари сивіли,— йшов ранок. Треба було поспішати.
Бувай, Павле... Вважай...
Валей відштовхнув човна і, стиснувши похапцем Павлові руку, плигнув через корму. Один дужий вимах весел відігнав човна відразу на кілька сажнів.
Павло стояв нерухомо, стежачи як швидко збільшується відстань між берегом і човном. Він вже лише відгадував постаті товаришів, коли вони виринали зза хвилі, але не бачив їх.
Не лови гав, — приніс ще вітрець з туману шепіт Валеїв. Тоді Павло автоматично повернувся і понуро пішов до кулемета. Зуби йому перестали цокотіти. Він уважно обдививсь у передранішніх сутінках. Мокроус знав, що робив, коли вибрав для вилазки саме це місце. було надто добре
заховано від людського ока. Його помітити можна було тільки з моря. Своїм гирлом, завширшки не більше ста стіп, воно спадало просто в море. По боках тікали в гори два гострих кряжі зі стрімкими, майже рівними стінами, що лише далеко від моря, в горах, єдналися в один біля річища гірського потоку .Трохи вище, на темному тлі смерекового лісу, густо ясніли білі цятки. То згрудилися мініятурні халупки — невеличке, може нікому й невідоме, глухе татарське селище.
Лайя, — пригадав його назвисько Павло.
Добутися в міжгір'я можна було тільки з моря, бо крім мешканців селища ніхто мабуть не знав зрадливих, потаємних стежок, що приводили в міжгір'я з гір.
Тепер Павло добре розглянув ще третій хід, що біля нього він мусів вартувати. Правий кряж не спадав просто в море. Він звисав погрозливим бескетом, а під ним вздовж моря уламки скель, дрібні каміння та піщаний намул утворили вузеньку, ступінь завширшки, стежку, що з'єднувала таємне міжгір'я з потойбічним гирлом потоку. Раз-у-раз стежка зовсім переривалася, розмита прибоєм, або вужчала і майже зливалася з стрімкою скелею. Пройти нею було дуже важко і звичайно — по одинці.
Павло сів. Люфу кулемету він дбайливо націлив на останній камінчик при розі скелі — на метр вище від стежки: щоб влучити рівно в груди.. Тепер він дослухався. Передранішню тишу на суходолі порушували лише байдужні й одноманітні згуки моря. Та ще з того боку правого кряжу, з гірла гірського потоку, зрідка, в часинку хвильового впокоєння моря, чулися обережні сплески, — очевидно змагання двох вод — солоної й прісної. В гірські полонини через верхів'я побережних бескетів повільно й поважно котився з прибою туман.
Павло сторожко вслухався в передранішні згуки. Його вухо звикало до одноманітних незмінних згуків і переставало їх сприймати. Він уже не чув ні сплеску прибою, ні шарудіння камінного пляжу, ні потріскування спітнілих скель. Ці природні згуки минали його свідомість і не лишали слідів у його рефлексах. Для нього довкола панувала мертва тиша... Бо вся його увага, вся його напруженість ш/кали інших, неприродніх, чужих для передрання згуків...
Минув де-який час... І от: по той бік кряжу зненацька народився якийсь сторонній згук. Лише форсована Павлова чуйливість змогла його вхопити. Згук був далекий, невловимий, але многоскладний. Він наближався. Тепер уже Павло міг проаналізувати його в своїй свідомості... Такий згук витворює багато ніг, коли обережно й ритмічно пересовуються. По той бік масивного кряжу, а може ще й далеко за ним, прибрежним піском скорою ходою йшли люде. Суцільний камінь кряжу приймав цей згук, ковтав у свої нетри і мов резонатор, передав його Павлові... Павло ворухнувся. Він змінив поставу свого тіла, розігнув задубілі ноги, випростав зігнутий
хребет і глибоко зітхнув. Треба було вмоститись зручніше. Лікті Павло спер о коліна. Присунув набої в стрічках. Задихав частіше і впер зір у крайній камінчик на розі.
А згук уже розрісся. Дзвінка скеля вже передавала невиразний гул, що повстав з багатоголосої гутірки. Вже чутно було окремі голосніші вигуки — мабуть слова команди. Навіть залізний брязкіт зброї можна було розпізнати серед інших відгомонів з того боку.
І раптом згуки зробилися голосні, виразні й близькі. Вже не скеля передавала їх Павлові, вже їх відбивала водяна поверхня. Враз людей стало багато, бо лунали десятки, а може й сотні голосів, греміла галька, дзвеніла зброя. Згуки були такі виразні, такі гулкі, що, здавалося, сам Павло знаходиться серед цих згуків, серед тих людей, що окошилися по той бік. Він уже ясно чув окремі слова команди, що, не ховаючися, чітко й дзвінко лунала в повітрі, і, слухаючи цієї команди, наче їй підлягаючи, Павло ладнавсь до її виконання.
Прийшлі поводилися безпечно й упевнено. Вони не ховалися зі своїми згуками й замірами, бо знали, що крім моря їх ніхто не бачить. Вони сварилися, сперечалися, весело перегукувалися. В повітрі ввесь час бренів веселий сміх і висіла бадьора, дзвінка лайка. Вони байдужно шльопали чобітьми по воді, переходячи неглибоке гирло потоку, байдужно струшувалися, гупаючи ногами по коміннях, байдужно й спокійно переплигували на стежку під бескетом і з лайкою (очевидно там було дуже вузько й незручно) починали сунутися попід скелею, дряпаючи об неї гвинтовками, підковами на підборах, дзеленькаючи всяким військовим знаряддям. Павло вріс коліньми в пісок і очима в ріг скелі над морем. Його палець уже давно лежав на спускові. Дратувала його -,а повільність, що з нею переходили прийшлі цих двадцять чи трицять ступнів...
І що-йно зза рогу висунулася незграбна перша постать, він натиснув спуск. З тріском впав у воду перший стріл, і, вже не зупиняючися, вибухали за ним один по одному одривчасті, рвучкі кракання кулемету...
Павло не чув того замішання й сполоху, що спинився за кряжем. Не бачив переляканих облич, розгублених істот, що в паніці тиснулися назад, пхаючи один одного з вузенької стежки, падаючи в море і з лементом розбиваючись об гострі каміння. Він чув лише гуркіт кулемету. Він зупинився лише тоді, як побачив, що вже давно стріляв в порожнечу, бо за першою постаттю вже ні одна не насмілилася перейти за ріг... Але павза була не довга. Очевидно там зрозуміли, що мають діло з нечисленним ворогом і вирішили пожертвувати кількома своїми людьми. І вони враз потиснулися на цей бік, на диво швидко, так, що Павло не встигав знімати руку від спуску і мусів строчити без перерви, без відпочинку. Один... два,., три... десять... двацять…
Спочатку Павло машинально лічив убитих. Ні один з них не падав на стежці. Вбиті, чи тільки поранені, вони хиталися і пацали руками в повітрі, силкуючися вдержати рівновагу на вузенькій стежці, відтак перекидалися в повітрі і падали в море. Море радо хапало їхні тіла і люто на них накидалася. Разів кілька жбурляло воно їх на гострі каміні, вкривало їх кров'ю й шматкими м'яса і зараз же ненажерливо злизувало ці кріваві сліди. На мить скіпало червоним і з задоволеним бурчанням підхоплювало пошматоване тіло і, наче бавлячися, перекидало ним з хвилі на хвилю...
Павло залишив рахувати. Руки його вже не тремтіли нервово. Він уже спокійно й швидко міняв витрачену стрічку. І здавалося йому, що відтоді, як почав він стріляти, минув уже довгий час. Що стріляє він вже може кілька годин, може й днів.
А перестріляв вже безліч — тисячі людей. І ще здавалося йому, що він уже — не він, що він уже не живий, і все це діється десь після нього... Однак потойбічним докучало дурно тратити людей. Пославши на марну смерть кількох чоловік, вони на де-який час зупинялися, — може думаючи, що далі робити, може — вживаючи якихось заходів. Тоді Павло зупинявся вичікуючи, і позирав на кінець стежки й ріг скелі.
Ставало тихо-тихо. Мовчазну тишу полохали лише сплески прибою. В цій необорній тиші Павло відчував себе страшенно самотнім, усіма забутим. Нервове напруження тоді змінялося на якусь порожнечу нервову. Робилося байдуже-спокійно, і його істоту опанували лінощі. Ліньки було стріляти, ліньки було рухатися й думати. Йому хотілося кинути кулемета, простягтися горілиць і дивитись у небо. Або навіть заснути... Але з-за скелі обережно висовувалася постать, чи кохта напнута на рушницю. Павло примушував себе, хапався й цілив..
Він стріляв і не думав — що ж має бути далі! Не думав над цим і Валей, коли давав Павлові інструкції. Його інструкції кінчалися саме на цьому місці: Павло мусить сидіти й стріляти в ріг бескету,— сидіти й стріляти, щоб не пустити ворога до вузького міжгір'я, де має сісти десант... Сидіти й стріляти, поки десант не сяде... Але Павло ні разу не згадав про десант, ні разу навіть не глянув на море — чи ж наближаються їхні човни. Він тільки закам'яніло сидів, вперши зір і люфу в ріг скелі та автоматично натискуючи спуск. Він і не бачив, як серед мертвих тіл, що ними бавились хвилі,
з'явилися живі голови — з вишкіреними зубами, з затиснули ми між ними багнетами й револьверами, або прив'язаними до голів рушницями. Він не бачив, що ці голови, окресливши коло круг скелі, з іншого боку наближаються до берега, що ззаду нього з води обережно виходять лихі, розгнівані люде.
І тільки, коли на рамена йому лягло відразу кілька важких рук, коли вибитий ударом ноги кулемет повалився на бік, він звів перелякані, здивовані очі...
Що тільки замовк кулемет, міжгір'я відразу переповнилося людьми. Вони приходили стежкою, вилазили з води і, оточивши Павла, більше здивовано, ніж злісно оглядали його маленького, мізерного, що один стільки часу задержував їх і стількох скинув у море.
Але дивувались не довго. За мить злива прокльонів і лайок вибухла раптово й дуже. Лихі, люті слова ненависти гучно відбивалися від узбічних кам'яних мурів.
Павло здерев'янів. Він не розумів слів, не реагував на подію. Все відбувалося наче поза його свідомістю, не досягало його мозку. Він байдужно дивився на перекривлені люттю обличчя, не відповідав на запити. Навіть коли вони, думаючи, що він з упертости не хоче відповідати їм, почали штрикати його багнетами, й викручувати м'язи, він відчув біль тільки на половину і не закричав — він тільки скривився і мляво ойкнув... Лише, стоючи вже спиною до гір і лицем до моря, під десятком рушниць, що шнурком витягнулися перед його очима, він на мить знову відчув себе наче живим. Йому заболіли покручені м'язи, йому чогось заманулося, чогось стало жалко... Але це було мабуть тільки на мить... Він стояв маленький і мізерний сховавши голову між плечі і дивився невидюще поверх рушниць просто в море.
