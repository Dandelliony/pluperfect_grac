ПІГМЕЇ НОВОЇ ГВІНЕЇ
Експедиції Каліфорнійського Національного Інституту на чолі з професором Стирлінгом пощастило після довгих пригод пройти джунглі Голандської Нової Гвінеї, доти ніким не досліджені. Експедиція виявила, що в цих джунглях живе невеличке племя пігмеїв, що з них лише найвищі досягають росту півтора метра, в середному ж ріст їхній всього лише —1 метр.
Життя цих мініятурних істот дуже примітивне — вони не носять майже ніякої одіжі, живуть у халупах, полюють за допомогою первобутнього луку і стріл. Важкі польові і хатні роботи лежать на обов'якові жінок, як і в багатьох негритянських племен. Як і в усіх первобутних народів, у них також існує многоженство, але помірне. Другу жінку часто беруть в тім разі, коли перша неплідна, іноді ж для того, щоб допомагати першій в польових роботах. Часто вибір другої жінки припадав на вдову, що в передньому заміжжі зарекомендувала себе, як добра мати. Переговори про заміжжя ведуть батьки. Коли угоди досягнуто, мати нареченої дарує нареченому коротку спідницю (див. ілюстрації), а мати нареченого відповідає тим самим нареченій. Цим першим обміном подарнуками починаються офіціяльні шлюбні церемонії. Потім іде обмін продуктами. В
призначений день один з друзів нареченого іде до житла нареченої і, одержавши її на руки, відводить до матери нареченого. Другого дня молоді беруться до польових робіт правильніше працює сама жінка, а чоловік, як власник землі, стереже жінку і дивиться, наскільки вона знатна до роботи. Цей своєрідний „росподіл праці", що зустрічається і в інших примітивніх народів, ще характерніше виявляється під час пологів. Народивши першу дитину, мати майже відразу встає з ліжка, куди негайно лягає „для відпочинку" чоловік. Цей цікавий „відпочинок за дорученням“ допускається, правда, лише при народженні першої дитини.
Словесних прояв кохання серед цього мініятюрного народу не вживається — ні один з подружжя не називав другого по імені. Дуже велика стриманість існує також і відносно нових родичів. Суперечки з тещами, такі звичайні серед західних народів, зовсім невідомі з тої простої причини, що за мовчазною угодою не прийнято ніколи називати імен теши і тестя.
Коли хто небудь небезпечно захоріє, то запрошують чарівника і підносять йому подарунки. Коли ж, як часто буває, і він не може віддалити наближення смерти, то її чекають спокійно, без усякого роспачу — як сам хорий, так і родичі. Та зате страшний вибух роспачу повстав відразу ж після наступлення смерти. Жахливі крики, справжнє божевілля охоплює все племя, особливо, коли покійник був дідом, що користувався з особливої поваги, або молодим, що не досяг дійшлости. Тіло покійника покривають найкращими оздобами. Кожний з родичів, близьких і далеких, вважав за свій обов'язок обійняти покійника, починаючи голосно кликати його по імені — чи безнадійно намагаючись знову повернути його до життя, чи бажаючи винагородити себе одним заходом за довге мовчання. Мерців ховають зігнутими, так що підборіддя стикається з колінами. В могилу кидають у великій кількості продукти, а тотім починають засипати її, при чому звичаєм жінка, або мати небіжчика зобов'язана робити спроби кинутися в могилу, щоб її засипали разом з покійником. Друзі і родичі силою відводять її. Начальник експедиції, проф. Стирлінг, дістав від голови племени невелике дике порося, вбите стрілою. Такий подарунок звичайно підноситься найпочеснішим гостям, бо на думку цих пігмеїв, він являв собою певний засіб заслужити прихильність гостя. Щоб нагадати про виконання обіцянок і одержаних доручень, поросяті зв'язують ноги — на знак того, що людина дала обіцянку, звязана словом, як мотузками. Експедиція привезла з собою колекцію в 7.000 екземплярів ріжних речей, що є в ужитку пігмеїв. Але найбільша її заслуга це те, що вона виявила, що на землі існують й інші племена пігмеїв, крім середнє-африканських.
