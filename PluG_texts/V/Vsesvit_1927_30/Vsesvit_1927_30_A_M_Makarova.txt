ПО МІНГРЕЛІЇ
ТА-РА-ТАХ! Таратах! — енергійно торохтять колеса вагонів. За вікном безкрайна гладінь піль. Степи, — неосяглі Кубанські степи, — зникли. Непомітно мерхне віддаль. Ніч насувається кволо, повільно. Сумну, непривітну картину пустелі піль вкриває темрява…

На світанку — я край вікна... Чудесний краєвид! Так і проситься на малюнок маленький паротяжок, що тихо й обережно спускає потяг у долину, огинаючи стрімке межигір'я. Весело біжить він далі, берегами річки, закручуючи довгий ланцюг вагонів і даруючи мандрівкові безліч несподіваних, чарівних картин.
Під'їздимо до кінцевої станції нашої залізниці — Туапсе. Звідси морем до Сухума, і далі — в Очемчири. Там Мінгрелія, своєрідний куточок Кавказьких народностей. Туди я й прямую свою путь, спонуканий бажаннями ближче пізнати цю країну.
Туапсе — порт. Має гарну гавань і слушно збудований мол, але його значіння зростає кволо. Закінчення прокладки нафтопроводу до Туапсе, можливо, ожвавить його життя.
Протяжний гудок пароплаву. Це — „Пестель", що прибув із Новоросійська. Він переповнений пасажирами. В каютах місць нема, і я мушу вдоволитися палубним. І я задоволений... Мені що? Аби не дощ! На дощ не сподіваються... Ясна рання осінь... І в день не гаряче, і вночі не так ще холодно. Гаразд усе!.. Ми відпливаємо. Ріжемо зеленкуваті хвилі морської води. Чотирі години пути — і ми підпливаємо — до Сочі, з його „Рів'єрою" та веселенькими, охайненькими більшими будиночками.
Пароплав протягло гуде, але човнів з берега не подають. Хвиля забиває. „Пестель" раптом рушає далі, і пасажири, що їхали до Сочі, мусять чекати кращих часів, щоб дістатися до берега. Дальша зупинка — Гудаути. Знову зазивні гудки, і ось, без огляду на високу хвилю, два містких човни під'їздять до пароплава. Ущерть навантажені пасажирами, вони довго безуспішно борються з прибоєм, аж доки з берега не дають їм порятунку: влучно кидають їм довжелезну „чалку“ і тягнуть до берега при гучних вигуках «Ура!».  Довго не сходиш з палуби... Минаємо Адлор, Гагри, пізно ввечері — новий Афон. Удосвіта — приходимо в Сухум — столиця Абхазії. Мінгрелія — її автономна частина з головним містом Галі. Місто білясто сяло в ранішнім сяйві сонця. Я замилувався в дивнім видовищі... Але „Пестель" рушив. За кільки хвилин ми були вже далеко і розважалися грою дельдфінів, що йшли наввипередки з пароплавом, виробляючи примхливі скоки та кумедні піруети в воді й у повітрі. 
Недалеко Сухума гірські відноги вже змінюють свій характер. Де - далі більше підступають до берега вічно-білі верховини їхні, все краще вирисовується величний обрис цілого Кавказького Хребта, поверненого тепер до нас Південним своїм узбіччям... Але ось уже й Очемчири.
Беріг плоска злижа. Ніде ні деревця. Будинки — аби-які неохайні. Тому то Очемчири, коли дивитися з моря, дуже непоказні на вигляд. Човен швидко довозить нас до берега.
Автомобіль уже пішов. Останні 25 кілометрів їдемо до Галі кіньми, нанявши візника. Екіпаж наш досить оригінальний. Він парокінний, з дуже кволими ресорами, але досить міцний. Мінгрельські коні сухорляві, жилуваті, високоногі; загальною поставою нагадують англійських скакунів, хоч вони й дрібніші за них і не мають, звичайно, їхньої „шляхетносте". Врешті — це досить міцні, витревалі коні, здебільшого гніді чи рижі на масть, хоча здерідка трапляються серед них і сірі. Кінь мінгрельця — об'єкт його любови й гордощей. Культ обожання коня поширено тут мало чим менш, ніж у арабів та тубільців Великокавказзя. Кінь мінгрельця — не робоча худоба, хіба що тільки вантажна. Працює тут буйвол, а кінь — для розваги, для власного задоволення. Одні тільки візники мають коня за вигідну виробничу машину. Об'їзджання коней вважається тут за почестну професію... Мінгрельці досягли в цім реместві високого ступня, вдовольняючись результатом виучки коня тоді лише, коли він, на всім скаку, зможе раптово повернутися на прямий кут і зупинитися на місці. Щоб утриматися на ногах, кінь мусить тоді якось дивно, ніби по-кошачому, присісти. Ми вже мало не годину швидко їдемо гарним шосе, прокладеним на побережнім пляжі. Раз-у-раз перегтинають нам шлях рівчачки, річечки, часом і справжні ріки, що течуть із глибин гір у Чорне море. Ліворуч залягають відноги Кавказького хребта, де-не-де вивершені білосніжними шапками вічних снігів. Раз-по-раз напрапляєш на невеличкі кавальради, що скачуть назустріч нашому екіпажеві. Жінки - обовязково на дамських сідлах —з незакритими обличчями, як і чоловіки — убрані в чорне - тутешній національний кольор. Ось ціла валк навантажених гарб, запряжених буйволами. Про буйволів у Мінгрелії варто сказати кілька слів.
Це — здоровенні тварини вагою до 30—35 пудів, з великою, грубого головою, важкими рогами, дебелим, широким тулубом і надзвичайно грубою й міцною шкірою. На їжу буйволи не вибагливі. Соковита зелена рослинність Мінгрелії мало не цілий рік є живленням цих надзвичайно поростих тварин. Отелившись, буйволиця дає подеколи мало не відро молока на добу, що значно густіше й багатше на жир, ніж коров'яче. Єдина пристрасть буйволів — це непереможна хіть до купання в спеку в якій-будь воді, навіть просто в першій—ліпшій калюжі. В останнім разі це вже, звичайно, не купання, а „грязеві ванни", що їх так люблять наші свійські свині. Видовисько, звичайно, дуже ефектне, коли впертий буйвол влізе в повній збруї в калюжу, або ж коли він разом з гарбою зануриться в холодні хвилі рвучкої гірської річки, але скільки мороки буває нещасному мінгрельцеві в боротьбі з цією непереможною пристрастю його худобини.
Цілий Кавказ оздоблено ланцюжками прекрасних шосе, от як і тут, на напрямі від моря до Галі. В середину країни ведуть манівці, приступні лиш буйволові та гарбі; ще далі вглиб країни — і дороги вже просто стежки; пересуватись по них можна хіба що тільки „в'юком" на гірськім кавказькім коні.
Але, правда навіть й культурне шосе підчас злив часто бував приступним одному лише буйволові. Автомобілі — траплялося, — безнадійно застрявали в путі, і рятувала їх тоді стара, що відживає вже вік свій, культура Азії в вигляді 13 пар буйволів, що витягали загрузлу машину і проводили її до місця ремонту. Для праці на камінчастім грунті буйволів підковують, для чого їм спутують ноги й валять їх набік. Отже справа тут трохи складніша, а ніж підкувати звичайного коня. Що до розвою сільсько-господарських промислів Мінгрелія відстала, убога країна. Серед культур перед веде кукуруза — тутешній хліб. Виноградник є в кожного мінгрельця, трапляється, що й високосортний, але скрізь і завжди в повнім занепаді. Де-не-де тільки спіткаєш тички, що підтримують виноградну лозу; здебільшого ж вони в'ються просто на сусідні дерева. Розуміється, що за таких умов про промислове значіння винограду в господарстві мінгрельця говорити не доводиться. Він здебільшого йде тільки на задоволення домашніх потреб. А між тим клімат Мінгрелії придатний для культури найкращих сортів винограду.
Порівняно гарно розвинуто шовкіництво, але техніка його прімитивна, так що й воно поки що не має надто великого значіння в бюджеті мінгрельця. Нарешті, треба відзначити тютюнництво, але знову таки невисокої техніки, що виробляє тютюни не вище II сорту. Взагалі Мінгрелія — це країна як-найбагатших можливостей розвою с.-г. культур. По багатьох її містевостях можна культивувати чай, що з великим успіхом культивується в Чакві (поблизу Батума), чому в одному з попередніх номерів нашого журналу була присвячена спеціальна стаття, як також і бавону (культура останньої швидко розвивається в іншій Кавказькій Республіці — Азербайджані). Ось чому, приїхавши в Галі, я поклав собі детально оглянути культуру бавовни
в Абхазії на однім із Наркомземівських пунктів. Тут, під доглядом інструктора, випробовують ріжні сорти бавовни, провадять досліди що до часу засіву, то що.
На фотографії № 5 видно ряди бавовни ріжного часу засіву: найдрібніші рослини дали травневий і червневий засіви, а найбільші пішли від березневого й квітневого. На фотографії № 7 позано велику рослину в квітуванні, як раз у момент, коли інструктор облічує кількість квітів на ній. Коли бавовняна рослина дозріє і стане готовою для збору, вона покривається коробочками, де знаходиться насіня бавовняника, укрите пухом волосків. Цей пух, після переробки, іде на вироблення бавовняних тканин. Гарне вражіння залишає ця нова цікава культура.
Житло й побут мінгрельців також дуже своєрідні й цікаві. Мінгрельська хата завжди ставаться на дворі, порослім низенькою, гладенькою травою, — мовити б,— газоном. Мало не скрізь двір оточений буває крислатими, розлогими деревами, що дають потрібний холодок, і обгороджений частоколом. На дворі пасеться дрібна худоба й хатній птах.
Хата на одну велику кімнату, з валькованим помостом. Вікон або занадто багато, або нема зовсім, і тоді хата освітлюється через двері. В хаті є піч —на зразок нашого каміну; поздоровж стін примоцовано довгі широкі лави. Будинки всі легкі, бо морози мінгрельцеві не страшні; бувають вони протягом одного — двох місяців, та й то тільки вночі.
Нескладні роботи здебільшого припадають жінці, — тут дуже хозяйновитій. Цього не скажеш про чоловіків, бо й до цього часу найголовніші інтереси їхнього життя зосереджено на... вині, жінках і конях. Одноманітність мінгрельського життя порурушують хіба тільки безконечні святкування і ріжні обряди: весілля, похорони, „умикання" наречених, то що. Запрошувані на ці хорони, «умикання» наречених, то що. Запрошувані на ці свята гості гуляють на них протягом кількох діб. На жаль, родова помста, як і скрізь на Кавказі, поширена й у Мінгрелії, і мало не кожна учта дає нагоду до покалічення, чи часом і до вбиття когось з гостей. Взагалі —від звичаїв мінгрельців та самого їхнього життя віє сивою старовиною, що могла тільки зберегтися в гірського народу, відірваного в наслідок недоступности від світу й від людей. І хоч цього вже не можна сказати про сучасну Мінгрелію, та ще до недавна вона, як і країни інших народів Кавказу, ніякого звязку зі світом не мала. Мінгрельці — християне, подібно як і Грузини. Прийшло до них християнство з півдня ще за непам'ятних часів. Довгі часи Мінгрелія була самостійною. Однак безнастанні війни, що їх доводилося вести з іншими народами Кавказу захищаючи свою самостійність, змучили вщерть убогу країну і примусили мінгрельців шукати опори в могутнішій державі. Давно вже, з часів іще їхньої „священної війни" («Газавата») вони самохість приєдналися до колишньої Російської Імперії. Оригінальні й пісні Мінгрелії. Який би не був їхній мелодичний зміст, — гармонія завжди нагадує хорал, а тому почасти й церковні співи. Але мотиви цих пісень цілком інші — дивовижні,
дикі, напоєні силою і пройняті знадою первісних, праісторичних часів.
