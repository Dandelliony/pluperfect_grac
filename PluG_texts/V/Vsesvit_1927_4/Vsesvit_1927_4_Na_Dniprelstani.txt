НА ДНІПРЕЛЬСТАНІ
На Дніпрельстані, в Кічкасі, йде підготовча робота до початку робіт. Закладани греблі відбудуться приблизно в червні — липні, коли буде найнижчий рівень води.
Сама ж контора Дніпрельстану являє собою тут цілу невеличку наукову установу.
Тут є підвідділи гідрометричний, геодезичний, геологічний агрономічний та підвідділ вивласнення. На чолі кожного підвідділу стоїть висококваліфікований спеціяліст. 
Гідрометричний відділ працює над вивченням «режиму води Дніпра». Як недавно писав у «Вістях» інженір Кобилін, що заступав проф. Александрова в Кічкасі, — «основою проекту Дніпрельстану є вода як джерело тої колосальної енергії, що її має дати Дніпрельстан». Гідрометричний підвідділ і вивчав воду, рівні її в ріжні частини року, для чого він має цілу низку своїх станцій і пунктів. Бо ж ясно, що без детального вивчення цього не можна спроектувати правильно ні самої греблі, ні станції і ні тих турбін, що даватимуть електрику.
З гідрометричним підвідділом близько звязано роботу підвідділу геологічного. Воно й зрозуміло чому. Геологічний підвідділ, поперше, мусить прощупати через свердловини грунт навколо майбутніх споруджень Дніпрельстану, щоб часом, коли гребля збудується і вода підніметься, не трапилось десь підземного прориву. Це було б справжньою катастрофою для Дніпрельстану.
Геологічними розвідками встановлено, що підложжя навколо Дніпрельстану є граніт високої якости і гака небезпека, як прорив підгрунтових вод зовсім не загрожує.
Дніпрельстан потрібуватиме колосальну кількість будівельного матеріялу. Отож, другим завданням геологічного підвідділу було найти на місці погрібний будівельний матеріял, от як граніт, пісок, каолін то-що.
Трете, це те, що Дніпрельстан буде в середовищі майбутньої великої індустрії. Ось чому надзвичайно важливими 8 розвідки по відшукуванню нових покладів корисних копалин, от як залізних руд то-що. Ця робота ще не закінчена, вона буде провадитись ще на протязі кількох років. Можливо, що тут розвідча робота наткнеться на багато несподіванок. Так, уже є натяки на те, що поблизу Дніпрельстану (15-20 кілометрів) по річці Конці є поклади залізних руд.
Яку велику роботу провів геологічний підвідділ, свідчить хоча б те, що він зробив 5.000 свердловин, і в Кічкасі є цілий геологічний музей.
Геодезичний відділ працював надзниманням та складанням мапи району, що на нього впливатиме Дніпрельстан, та самого місця майбутньої станції, що теж необхідне як для правильного проектування самої станції, так і для всіх робіт, звязаних з Дніпрельстаном. Не раз уже згадувалось, що Дніпрельстан могутньо вплине і на сільське господарство степової смуги. Вивченням цієї проблеми клопочеться підвідділ агрономічний. Він вивчає грунти, що будуть зрошуватись. Цей же відділ працює над тим, які нові культури можна буде потім, коли Дніпрельстан збудується, завести. Він же розробляє і проект електрифікації с.-г. всього району.
Робота, переведена цим підвідділом, величезна й важлива. При підвідділі є лабораторія, що робить аналізи грунтів і загалом працює по завданнях і інших підвідділів.
Відділ вивласнення працює над питанням переселення тих сел, що через піднесення води будуть затоплені.
Розуміється, що роботу ще не можна вважати за скінчену. Вона деталізується й поглиблюється в міру того, як деталізується і сам проект Дніпрельстану.
Ясно одне, що в Кічкасі йде інтенсивна напружена робота. Що тут, на місці, пророблюється те, що потім ляже в основу всіх викладок і всіх розрахунків по головному проектові. Ось чому ця робота вимагає великої точности і великого знання, бо кожна помилка може відбитись і на самому проектові станції.
Про те, наскільки ця робота виконана гарно, може свідчити американська експертиза. Інженір Купер у своїй оцінці проекту Дніпрельстану, коли був у Кічкасі, заявив: Коли б ми самі вибрали місце для станції, то кращого б не вибрали. Всі розрахунки зроблено правильно, а робота спеціялістів, що працюють над проектом і звязаними з ним питаннями, дорівнюється роботі кращих американських спеціялістів.
Цими днями Купер, виступаючи в Москві в Діловому клубі, знову торкнувся питання про Дніпрельстан та його значіння для народнього господарства СРСР.
Радянський Союз мав на думку Купера багато чого запозичити від Америки. В Америці в багато видатних спеціялістів-практиків, і вони охоче приїдуть працювати в СРСР.
Купер, одначе, радить обережно ставитися до приїжджих спеціялістів і цінити кожного, зважаючи на його практичний стаж і зроблені вже хоча б протягом останніх 20-х років роботи.
За точним обрахунком Купера енергія Дніпрельстану на 25% буде дешевша за теперішню найдешевшу американську енергію.
Це насамперед призведе до величезного зросту виробничих сил і продуктивности праці. Сполучені Американські штати випускають тепер у 4 рази більше товарів ніж 15 років тому. І це насамперед тому, що вони мають дешеву електричну енергію. Те саме значіння матиме і Дніпрельстан.
Опріч того Дніпрельстан стане тим джерелом, магнітом, що довкола його повстануть нові індустріяльні підприємства, як радянські так і конкцесійні.
