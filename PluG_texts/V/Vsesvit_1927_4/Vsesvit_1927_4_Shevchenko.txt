СКОРОДИМО ТРАЛАМИ МОРЕ...
Скородимо тралами море, 
Квадрат за квадратом проходим, — 
Учора прорізали поле 
Незграбні, важкі теплоходи...
Багато я дум передумав – 
Під нами, за нами скрізь смерть, — 
Болючим, невиразним сумом 
Наповнено груди ущерть...
Прямує вперед «Доротея», 
Напружились «Скиф» та «Язон», — 
Тріпочуть під вітром на реї . 
«Це—он»...
Уривчастий спів кулемета 
І вибух підводний, глухий!.. 
Розірвано хитрі тенета 
Страшної морської війни...
Злякались удару дельфіни, 
Мов пух заметались чайки... 
Упали від круглої міни 
У воду одні черепки...
Скородимо тралами море, 
Бунтуємо синяву хвиль, 
Щоб сміливо йшли із просторів 
Заморські до нас кораблі!
