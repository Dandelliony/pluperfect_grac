ЯКА З МУК НАЙСТРАШНІША?
Мої кайдани залишилися там але вони живуть.
І він вказав рукою на румунський кордон (решта четверо теж гнівно зиркнули на те місце в мурах, куди він показував) та немов би знову побачив свої кайдани, живі на чийомусь іншому тілі. І допіру осіяне щастям від свідомости свободи його лице враз посмутніло. Цей чоловік, такий зважливий, що колись плюнув у морду тому поліцаєві, що вишкрібав йому нігті ножем, цей чоловік заплакав, як дитина.
Румунія була недалеко, і все це було недавно. Ми перебували в Туреччині; ці п'ятеро були румунські втікачі І їхали до СРСР.
Ніби прокинувшись від кошмарного сну, вони росповідали уривки зі страхіття, звідки їм пощастило втекти якимось чудом.
Я слухав і знав, що вони кажуть правду. Я слухав їх, дослухався до кожного слова, щоб знати, що діється в Европі в 1926 році і щоб росповісти про це. Кайдани, це — правда. Але ж є й гірше — сказав Спиридон. Клітка... клітка — це щось ніби футляр великого стінного годинника, як говорить Василь Спіру. Тебе туди вштовхують щоб зміг стати. Годинник!., йому хоч можна рухатися своїм маятником, а ти навіть не здолаєш поворухнути рукою і стоїш там як солдат, кому скомандувано «струнко». Це і карцер і разом з тим «смирительна» сорочка, домовина і панцер.
Ми про це чули, але Спиридон змалював новий образ і тремтючи немов би говорив сам до себе. Здавалося, що він з глузду, з'їхав і нам стало моторошно.
Ти сидиш у цім футлярі десять день. Їсти — пити дають води та шмат кукурузяного хліба, іноді ж зовсім не годують —  піст. За три дні ноги починають набрякати, пухлина все росте, кайдани обшмуглюют шкуру і впиваються в м'ясо. Іноді, коли зовсім знесилений падаєш додолу, після одноденного перепочинку тебе знову становлять туди на 10 день, як це робив кілька раз уряд з Максом Гольдштейном. Ось кому було тяжко, ось кому потрібні були величезні зусилля, щоб умерти.
А герла? — спитав Жон —  А герла, братіку мій?!
- Це дірка в камені. Як що стати в ній на цілий зріст, то дістав до пояса. Щоб уміститися там з головою, треба скорчитись, як жабі. Тебе бгають туди, луплять ланцюгами, приробленими по боках, доки ти не заткнеш собою цієї дірки. Там ти сидиш три, або двадцять місяців і тільки тричі на тиждень тобі подається туди порцію поточеного червами бобу. Коли мене звільнено звідти, я подивився на себе в зеркало, — сказав Жон.— На вигляд я був зовсім як старий і нагадував бідолашного брата мого батька. А ви ж знаєте, сказав він нарешті, звертаючись до всіх: — Я не люблю, щоб мені докоряли: ти, мовляв, безчесний брехун.
Заговорив Віргілій, відхоплюючи далі цей пекельний приспів: Є ще гірші муки, в хороби що, їх прищеплюють людям.
А хіба ж клітка й герла не доводять до смертельних хвороб?— Заперечив Спиридон та Жон. Я кажу про хвороби, що ними просто б'ють мов києм. Я кажу про одну з них — про висипний тиф, як що назвати її справжнім ім'ям. Це теж знаряддя, що ним угамовують політичих в'язнів у Румунії. Знаряддя, що його не видно, але воно стереже вас усюди. 6 одна гнила, цією хворобою заповітрена в'язниця Галата. Тиф у Галаті визирає з кожної щілини.
Він гніздиться в засідці під помостом, у мурах, у брудних щілинах дверей, у підгнилих стовпах.
Звичайно, тифозні містяться серед решти в'язнів.
Воші смокчуть їхню кров, а коли померлих тифозних кидають у вапну, то вони нападають на тих, що залишилися ще живі.
Що поробиш з вошами, що розносять мікробів? Не встигнеш озирнутись, як вони тебе так вкрили, що шкура твоя нагадує газету, де всі літери ворушаться.
Поруч нас лежав непритомний уже третій тиждень, одноокий Симон.
Він корчився, балакав нісенітницю з ранку до вечора і з вечора до ранку.
Це в нього болить живіт говорив лікар, щоб аби-що сказати.
Йому давали ромнянку й рицини. Нас було 25 в одній камері з Симоном.
Ми добре знали, що з ним діється, цілими годинами спостерігаючи, як ця купа руб'я ворушилась, стогнала, корчилась на зогнилому брудному матраці. Від нього тягнуло таким смородом, що робилось моторошно. А що коли б Симона викупати? насмілився хтось спитати дозорцю. Обличчя дозорці налилося кров'ю. Викупати? Він п'ять років умів обходиться без лазні, зарепетував дозорця, лаючись на всю пельку. — Де-які он по сім років не ходять до лазні. Не встрявайте не в свої справи!

