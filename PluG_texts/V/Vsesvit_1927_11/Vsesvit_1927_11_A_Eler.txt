СПРАВА ОЛЕКСАНДРА ІЛЛІЧА УЛЬЯНОВА. 1 березня 1887 — 1 березня 1927
Сорок років в тому, на 1-го березня 1887 року, група терористів-народовольців призначила вбити Олександра III-го, 49 років тому того ж дня, 1-го березня, цю групу терористів було заарештовано. Змовців погубила необережність одного з них — Андреюшкина, що написав напіводвертого листа до харківського студента Івана Нікітіна. Цього листа було перлюстровано департаментом поліції і він навів на слід терористів.
Змовці вирішили вийти першого березня з бомбами в руках проти царя. Андреюшкина та Генералова було арештовано вранці 1-го березня на тротуарі біля головного штабу, Осіпанов — біля Казанського собору. Канчера — на розі В. Морської Горкуна — напроти Александринського театру і Волкова — на Невському проспекті.
Олександра Ілліча Ульянова — ініціятора змови — було арештовано на мешканню Генералова. Не маючи терпіння дочекатись результатів вистежування царя, він пішов на мешкання Генералова, де була вже засідка поліцаїв. Тут його й затримали.
З допиту арештованих жандарми хутко довідались про ролю Ульянова в діяльності викритої терористичної групи. Сам Ульянов на допиті визнав себе за винного, признався в намірі вбити царя, для чого він і виготовляв де-які частини бомб і т. д. На останньому допиті 21-го березня він сказав: «Мені одному з перших спало на думку утворити терористичну групу, і я брав найактивнішу участь у її організації: діставав гроші, підшукував людей, помешкання, тощо. Що-ж до моєї ідейної, інтелектуальної участи в цьому ділі то вона була повна, тоб то я робив усе, що дозволяли мені мої здатності і сила моїх знань та переконань».
Олександер ІІІ виявляв великий інтерес до слідства над учасниками справи 1-го березня. «Програма терористичної фракції партії народньої волі», записана Ульяновим, потрапивши до рук Олександра, «удостоїлась» його безграмотної резолюції: «Це записка навіть не божевільного, а справжнього ідіота». Фразу з програми, де говорилось, що за нинішнього режиму в Росії неможлива ніяка частина цієї діяльности», цар підкреслив і написав: «Це мене тішить». Прочитавши пункт —  «безплатне навчання» цар зауважує: «Мудро», а після слів —  «передової, кращої частини російського суспільства» — він іронічно виписує: «Справді, це все перли Росії». Далі переглядаючи написану Олександром Ульяновим програму, він пише на полях: «Справжнісінька комуна», «Самовпевнености багато, заперечувати не можна»... і т. д.
Поведінка Ульянова на допиті теж звернула на себе увагу царя. Цар на краях допиту пише: «Більше він нічого не скаже». В журналі «Бьілое» за 1917 р. в спогадах Лукашевича знаходимо такі рядки: «Коли я побачився на першому засіданні з Ульяновим у суді, то він, стискуючи мені руки, сказав: «Коли вам що треба буде, — говоріть на мене»,— я прочитав у його очах безповоротну готовність умерти». 
Анна Ілінішна в своїх спогадах говорить, що підчас побачення з матір'ю О. І. Ульянов, заспокоюючи її, намагався якомога примирити її з його долею.
«Треба примиритись, мамо» — казав він. Він нагадував їй про менших дітей, про те, що його менший брат (В. І. Ленін) та сестра кінчають цього року з золотими медалями і будуть для неї втіхою...».
На суді велику принципіяльну промову пробував виголосити лише один Ульянов.
Але його скоро перебив голова, не даючи йому говорити.
Присуд сенате, шо відбувся 10-го квітня, визнає, що Ульянов «брав найактивнішу участь — як у злочинстві, так і в підготовчих заходах до здійснення його»...
Кара на смерть Ульянова, Шеверьова, Осіпанова, Андреюшкина та Генералова відбулась 8-го травня того ж року у Шлісельбурзькій фортеці.
Присуд виконували в присутності товариша прокурора Щегловітова, що потім став міністром юстиції і відомим чорносотенським діячем.
Умови Шлісельбурзької в'язниці не давали змоги скарати всіх п'ятьох разом.
Спочатку повісили Генералова, Андреюшкина та Осі пайова, а потім до ешафоту було підведено Ульянова та Шеверьова...
Інших, другорядних учасників справи — Лукашевича, Новоруського, Анйньїну, Броніслава Пілсудського, Пашковського та Шмідова було засуджено на каторгу та на заслання на ріжний термін.
Так росправився царат з останніми з народовольців-терористів. 
Олександер Ульянов, заспокоюючи свою матір, що прийшла побачитися з ним у фортецю, не помилився: молодший брат його Ленін виправдав сподіванки своєї матері і свого старшого брата.

