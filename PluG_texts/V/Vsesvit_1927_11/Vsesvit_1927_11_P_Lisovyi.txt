БОРОТЬБА ЗА СІЛЬРАДУ
Перевибори сільрад минулися цього року під знаком великої активности села. По багатьох місцях навколо перевиборів часто точилася гостра боротьба. З одного боку стояв бідняцько-середняцький блок, а з другого глитай, що хоч і був усунутий з арени виборчою інструкцією, а все ж змагався за вплив.
Глитай, як і торік, ні своїх списків, ні своєї платформи не виставляв, бо це йому в сучасний момент не корисно, — адже тоді всякий може пізнати, куди він гне. Глитай, так би мовити, пішов у глибокий обхід і давав бій на персональному складі майбутніх сільрад.
Метод він уживав ріжних. Так, на Старобільщині в окремих районах подавано однакові, заздалегоди вироблені, записки робітникам ОВК, що відчитувалися перед селянством. Широко також використували глитаї наше міжнародне становище, — нестременною брехнею.
По других місцевостях казано, що війну вже оголошено, одні казали, що забрано Крим і Одесу, а другі Київ та Винницю. Чутками цими глитаї намагалися внести росклад у маси виборців і тим самим так чи інакше зірвати самі вибори.
В багатьох пунктах відзначено, що церковники збирали свої таємні наради, де давали директиви «своїм людям», за кого голосувати та кого виставляти в кандидатські списи.
На Коростенщині один колишній лісопромисловець що дня збирав коло себе 30-40 селян і обробляв їх і колективно і індивідуально. Загалом, що до «обробітку», то перевиборна хроніка справді багата на факти: обробляли і з церковного амвону і на таємних нарадах, і за чаркою: «П'яні підпольні виборчкоми" констатовано в багатьох пунктах.
Проти цього натиску стояв єдиний фронт бідняка з середняком.
Були села, де на перевибори сільради приходило 90% виборців.
В наказах новим сільрадам, багато місця уділено освітній, санітарній та агрикультурній роботі.
Сьогорічні перевибори не тільки довели, що політика комуністичної партії відносно села правильна, але й те, що село політично виросло і що воно витримало іспит на свою політичну дозрілість. З другого боку, перевибори показали, що сільрада стає органом широкої трудової демократії на селі, де на практичній роботі основні шари села — незаможники й середняк — вчаться керувати державою.
