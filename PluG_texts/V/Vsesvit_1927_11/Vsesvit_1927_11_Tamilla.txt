Таміла
В образі красуні Соломії під сімома покривалами уявлявся нам Схід. Прийшла революція і одно по другім зірвала з побуту східних народів покривала, що робили його загадково прекрасним.
Фільм „Тамілла" — одна зі сторінок цього побуту, де змальовано життя жінки Сходу і її залежність від чоловіків, що проходить через усе її життя, від чоловіків, що т льки себе вважають за людей.
«Жінка – крам» ось стабілізоване твердження усього мусульманства, об'єднаного в неподільно-ціле владою адата. Кабільською красунею була Тамілла. Радів їй старий Мезіан; так радіє господар кабанові, що обіцяє добре сало.
200 дуро дав за неї Аклі і Тамілла стала першою й єдиною жінкою міського перекладача. Радісними були дні любов була за сонце. Радісним було чекання на дитину.
Умови Таміллиного життя змінились, але сама Тамілла лишилася тою ж покірною і терплячою. Глибоко в’їлась одвічна звичка до покори, і коли увірвалося її щастя — вона не протестує. А щастя вкоротив Мезіан. Йому мало було тих грошей, що сплатив йому Аклі. Позичивши в нього ще 200 дуро він відмовився сплатити їх Аклі, зарахувавши їх за витрати, що зазнав під час пологів Тамілли, коли заманив її до себе в гості й не пускав до чоловіка. Такий вчинок обурив Аклі і він обізвав Мезіана шахраєм, відмовившись покрити рахунок. А все окошилося на Таміллі: устами „святого" Мезіан заборонив їй під загрозою страшного прокляття повертатися до „нечестивого" чоловіка, що мав стосунки з „невірними".
Темна, забита Тамілла вірила в святість корана і силу адата. В неї не вистачило сили переступити
Через страх прокляття І, коли Аклі повернув Мезіавові росписку і той наказав їй повернутись до чоловіка- вона не змогла забути за святого з його пророкуванням.
Побоювання за своє майбутнє зробили її хорою.
Потяглися ночі кошмарів. Аклі, кому, здавалося, були далекі традиції „звичаєвого права", хапається за них, коли вони стають йому в пригоді.
Немилою стала йому хора Тамілла: надто спокуслива молода Міна, що дратує Аклі своєю вродою. І Аклі взяв її за жінку, а ще трохи згодом Тамілла стала розлученою і повернулась до батька. Радо зустрів її Mезіан: Тамілла знову його власність, за неї ще дадуть гроші. Крамареві Лахрашеві продав він Таміллу. Що з того, що Лахраш і старий, і бридкий, і деспот, що жінки були йому за худобу. Адже він сповна виплатив гроші.
Тяжким було життя Тамілли в Лахраша, а ще тяжчим стало, коли вона знову отримала розлуку. Ніде не знайшла вона притулку:
родичі боялися помсти з боку синів Лахраша, а батько теж за „непридатністю краму" показав їй на шлях во „ім'я Алаха".
Пішла по руках Тамілла: від негрів до розбійників, від розбійників у танцюристки, аж поки не опинилась між
яток брудного базару, без родини, хліба, притулку, бо закону такого нема, щоб міг стати на захист покривдженої жінки.
Та вона не ремствуавала. Хіба не перестерігав її святий. Хіба не переступала вона за межу забороненого, не повернулась до Аклі?
Вона варта була кари і тепер спокутує свій гріх. Так міркувала Тамілла.
Та й чи могла вона мислити інакше?
Тамілла продукт не культурного центра — це звичайна сільська робітниця й її психологія не ріжниться від психології інших узбечок чи туркменок: та ж самісінька сліпа віра в коран та адат, та ж покірність батькові й чоловікові.
Вона може тільки підлягати комусь.
Опинившись не на припоні вона не знає, що їй робити, куди себе подіти, бо друге життя, життя самодіяльне, їй невідоме.
Драма Тамілли —  драма жінки-мусульманки.
Фільм «Тамілла" ставив на першій кіно-фабриці режисер Мухсін — Бей.
Опер атор — Станке, сценарій Мораф, написаний за романом Дюшена.
