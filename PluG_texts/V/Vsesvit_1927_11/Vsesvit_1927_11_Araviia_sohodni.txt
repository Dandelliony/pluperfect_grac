АРАВІЯ СЬОГОДНІ
Населення Аравії що складається з осілих арабів: ієменців, ассірців, генджасців та бедуїнів-мандрівників: вагабитів, шамарі — відзначається войовничими звичками, відвагою. Це досить добре ураховує Англія чи Італія, що роспалюють антагонізм і поволі приборкують арабів з їхніми скарбами й землями.
Бедуїн де рос кине шатро, там і має дім. Кінь, дружина, діти, верблюд... Майно: отара овечок. Скарб: сідло, міх для води, таган. Одежа дуже проста: плащ, сорочка "з вовни, хустка на голові. Але зброя, завдяки допомозі „культуртрегерів-європейців", чудова. Поки бедуїн вдома — він ледащо: сидить біля шатра, посмоктує люльку, в той час як жіноцтво справляє всі роботи: товче у ступі, меле ручними жорнами пшеницю, пече хліб, стриже вовну, робить масло.
Тільки ж бедуїн зібрався на полювання, грабувати каравани, робити нальот на прочан, що йдуть до Меки — він вільна птиця, хоробрий, відважний злодій.
Осілі араби, що проживають, вдебільшого по узбережжях та по оазах, працюють по-декуди у хліборобстві, культивують фінікову пальму, кавове дерево. Розвиткові хліборобства дуже перешкоджав своєрідний відсталий устрій соціяльних відносин: наприклад, організація зрошення пустельних земель майже не можлива, завдяки ворожнечі племен.
