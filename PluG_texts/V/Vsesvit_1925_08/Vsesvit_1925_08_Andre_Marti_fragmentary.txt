Французькі моряки на Чорному морі
 Це скоїлося в липні 1919 року в Бізерті. На Чорному морі і в східній частині Середземного моря спалахнуло повстання. Моряки зчинили бунт на всіх суднах, вимагаючи від офіцерів повернення до Франції. В'язниці були переповнені.
Я сидів у той час в одиночці при французькому посольстві в Костянтинополі, зовсім ізольований від усього світу, схований від усіх, чекаючи смерти, або визволення за допомогою революції. В той час ми вірили, що це близько.
Раптом моряки Тулонда взнали про бомбандировку Херсона (10 березня), Севастополя (16—17 квітня) і повстання на Чорному морі. Моментально почалося загальне повстання моряків і 10 червня екіпаж дредноута „Прованс" адміральського судна одмовився вийти в Чорне море.
В Бізерті серед моряків був такий бунтарський настрій, що 19 липня моряки кірасе „Вольтер" захопили судно адміральське і заявили, що ніколи вони не вийдуть в Чорне море.
Троє моряків — Роланд, Алквіє і Валле, попали у в'язницю у липні 1919 року і звільнено їх по амністії, вирваної пролетаріятом в уряду, З серпня 1922 року. Вони просиділи 33 місяці при карному тюремному режимі—як бандити. По виході з в'язниці їх знов засадили в морську тюрму в Тербург, де протягом року з ними дуже зле поводились, особливо офіцери.
Роланда, крім того, відіслано було на шість місяців в дисциплінарний батальон, спеціяльно призначений для моряків, на острів Корсику.
Ці три матроси зовсім різного характеру, але всі троє однаково революціонери.
Роланд Роже— котляр. Народився в Гаврі. Він так мучився у в'язниці, особливо в Тунісі, де тяжко був хворий на тиф, що ще й до цього часу лишилися сліди його хвороби; він не здатний до довгої роботи.
Алквіє металіст. Народився в Сатропезі, поблизу Тулона, на „Вольтері". Під час повстання Алквіє виконував обов'язки кочегара. Був він величезної енергії... 1 січня 1922 р. він сидів у в'язниці Клерво (де я перебував у той час) і тут його покарали карцером до розпорядження, за те, що вдарив тюремного начальника. Новий начальник одвідав його і, коли відчинили двері карцеру, він іронічно крикнув, звертаючись до тов. Алквіє:
«Ага, оце один з тих моряків... На щастя, ми дужчі»...
Негайно Алквіє йому відповів: «Чи не думаєте ви, що зостанетесь такими завжди? Наша черга прийде незабаром»... Вілле—механік. Народився в Парижі, в кварталі, де вбито останніх комунарів. Це прекрасний робітник-механік, що у в'язниці Клерво вигадав машину
автомат для фабрикації ресор. Він був душою повстання. Його вплив був до такої міри великий серед моряків і робітників арсеналу Бізерти, що там не наважувались його арештувати. Після того, як він був керовником повстання, адмірал відіслав його в
шпиталь. Там жандарі арештували його, і одвезли у в'язницю в кайданах, з конвоєм з 30 алусарських стрілків. Юнак, 20 років, лякав усіх військових авторитетів.
Нині він секретар комуністичної заводської ячейки в Парижі, член районового партійного комітету. На нього особливу увагу і турботи звертала поліція Еріо, що двічі робила облави на його вбоге житло.
Це не заважає йому що-години й що-дня продовжувати тяжку роботу пропагандиста, після роботи на підприємстві.
Оце троє борців робітництва. Вони завжди були сильні, навіть у найтяжчі моменти.
Товариші оповідали мені про те вражіння, яке на них справили засуджені в --- їхнього виходу з помешкання суду після присуду: в кайданах, на грузовику, оточені жандарями і озброєними чорними солдатами, ці юнаки, майже діти, до самої в'язниці Туніса бадьоро співали революційні пісні. Ці товариші й инші солдати моряки Франції бачили народження російської революції, продовжують тепер революційну роботу, непомітно, нічого не вимагаючи, крім права бути в перших лавах зі своїм старим червоним прапором Севастополя й Одеси в день остаточного бою проти французької буржуазії.
---
Чи йти до мети Тюпцем, верболозом? Мета колектив. І це проголошуй.
Стурбованих юрб Карбованих, шорстких Думки, як той шруб Ущіплево—гострі.
Так палко мерщій І чітко класове: Варстату, не стій! „Комуна” промовим!
