ЖИВЕМО КОМУНОЮ.
Повіяв вітер
Про нове життя, про революцію, буруном закрутив по безкраїх сибірських степах. Бурхливо літали листівки РКII, листівки про нові, колективні форми життя, в селі українського переселенця. Ходили з хмурим чолом, збирали раду, радились. Довгими зимовими вечорами читали при світлі каганця. Ухвалили: надіслати синів до Червоної Арміі, заснувати осередок РКП, перейти до нових, колективних форм обробітку землі. Ініціятори: дід Коломієць та инші.
Дід Коломієць.
Хочете знати хто такий дід Коломієць? Скиба чорнозему, ось хто такий дід Коломієць! Знаєте, як весняного соняшного ранку парує чорноземля? Отакий дід Коломієць! Долоня в діда, немов Кора дубова, від праці зашкорубла. Кремезний дужий дід, немов дуб старий. Голос його... Знаєте, як гуде молотарка? Отакий в діда голос. Пяти десяти літ стає дід членом партії, організатором комуни. В 19
році колчаковці хотіли діда розстріляти. Сини діда пішли добровольцями в Червону армію. Дід вже був скорився своїй долі, не боявся смерти, на „совецькому грунті" твердо стояв. Так стара Коломійчиха визволила—за 1 пуд масла й 20 пудів хліба.
Тепер дідові 50 літ з гаком. Намаявся за життя своє. Але старе око, ще пильно слідкує за життям комуни, за добробутом її. Инколи дід, коли вечірньої пори збереться молодь комуни, трусуне старістю, шкварне такого гопака, що молодим заздрісно стає.
Отакий дід Коломіець,—в заячій шапці зимою й літом,— душа комуни!
Полтавським шляхом.
До станції було ще далеко, а Олешко ледве волочив ноги. Втомився так, що навіть перестав маятись на грузькому місці, а важко сопів наче коняка в плузі, та на зло мені чвалав так, що я ледве поспівав за ним. В горячковій утомі, я з надією глядів туди, де кінчався ліс. Хмари заволікли небо присмерком... Холодні краплини весняного дощу падали на моє розпалене обличчя. Край дороги, у віковій задумі застигли кургани... Минувши ліс, почали підійматись на згір'я. Над головами промайнув ворон і змахнув крилом зморшку з чола Олешкиного.
Перед нами простяглась долина, серед якої, крізь гущавину дерев, біліли кам'яні будинки. Ми попрямували до них.
„Маяк“.
Минувши арку дерев, входимо на широке подвір'я. Навкруги тихо, лише чути як дощ барабанить по даху, та булькає в калюжах. Нас примічають й дізнавшись, що ми подорожні, ведуть до хати. Ми попали в комуну „Маяк". Сьогодня в них день спочинку—міжнародній день робітниці, селянки,— комунарки в Сорочинцях на зібранні. Набивається повна хата комунарів. У вовняному одягу, зашкорублих чоботях, вдумливі, одверті обличчя, приємний тембр голоса. Ми цікавимось життям іх, розпитуємо. Ось що нам розповіли комунари.
На безмежній цілині
Сибіру розташувалось село українських переселенців. В шуканні кращої долі забрели сюди. Жорстокий, нерівний, климат, посуха ледве не що-року зустрічала переселенців. 300 верст до залізниці, до міста теж саме. Купці знущались, та експлоатували сибірського хлібороба. 30 копійок за пуд зерна платили, в той час як хліборобу самому обходився пуд—70.
І доводилось жбурляти каторжну працю в ненажерливу пастку купця—бо не повертатись же 300 верст назад...
Аж ось війна, голод. Не стало життя від банд. Коли б не киргизи, що пасли табуни коней на розлогих, тургайських степах, зле прийшлося б переселенцям. На бистроногому коні киргиз стрілою прилітав за 200 верст, сповіщав про банду.
Тернистий шлях.
Простились з жорстокими, сибірськими степами, вирушили на Україну. Трупами голодний й хворих встелили шлях свій. Прибули 22 року, голодні, хворі, босі. Душ сімдесят. Дістали дім без вікон, без дверей, в Сорочинському районі. З собою лише привезли 3 букарі. Червоноармійці подарували 2 шкапини, сусідня комуна—пару биків, Миргородський Окрземвідділ дав 50 пудів насіння. Перейшли на голодну пайку, засадили городину, посіяли пізню яровину. Ходили на заробітки, куркулям пололи, на решето сіяли, але в запалих грудях твердо жила надія в перемогу, в краще майбутнє. Збирали зароблене, складали. Свої теслярі, камінщики, з двох розвалених будинків зробили один.—l що то за нарід такий,— дивувались дядьки,— бур'яни їдять, а з роботи йдуть з піснями?
Спочатку то навіть боялися заходити на подвір'я комуни, а коли й заходили, то аби зробити яку капость—на грядки скотину нагнати то-що.
Але комунари добре знали, що селянин темний, не розуміє того, що робить. Не зважали на все це, де можна лагідно з'ясовували.
Осінню того-ж 22 року комуні одрізано було 200 десятин землі, на якій бур'яни, немов ліси, поросли. Перед комуною повстало грізне питання: засіяти всю землю на 23-й рік, або й далі у злиднях сидіти. Велику витрівалість знов проявили комунари в цей відповідний мент свого життя. На голодній нормі застались, тілом світили, а засіяли 40 десятин під озимину. Весною засіяли останню землю.
Зацвіли хліба...
Наллявся колос, серце комунара наповнилось радістю перемоги. Не пропали дарма зусілля, гарно оброблена земля віддячила... Після довгого страждання легче зітхнули... Коли стали трохи на ноги, взялись за своє господарство. В Сорочинцях млин кооперація держала, розвалювався весь. Взяли
його в свої руки комунари, враз поставили на ноги.
Збудували льох, инбар, лазню, хліви. Надходить 24-й рік. .Комуна заводить правильний сівозмін. Чорна, як смола, рілля раннього пару вкрива поля комуни. Глибоко врізується леміш у землю... Посуха кістлявою рукою счавила за горло селянина. Наче хворий на сухоти, чахли селянські хліба... Зеленіли посіви комуни, росли наливалися, роса хрупкими перлинами дріжала, переливалася соняшного ранку... І ось коли настали жнива, сев лянські хліби наче ножем одрізано від хлібів комуни. Повні колоски, на високих стеблинах, плавко роскачувались, дріжали позолотою на полях комуни, низько вклонялись, немов дякували господаря-комунара. Легке, як пірячко, зерно в селянина. Важке як оливо—в комунара. Збирав по зернині селянин-хлібороб... Водопадом сипалось зерно - мішки комуни. 120 пудів дала десятина озимої пшениці. 10 пудів зібрав селянин . . .
Комунари повели нас показувати своє господарство. Одкрили хлів — теплий струмінь обдав.
І Перед нашими очима заворуши-, лось царство білих туш, захрюкало засопло, повернуло носорогові морди...
Дужі, орловські рисаки вилискували біля ясел... Коровник. Десятки тупих морд одкрили пукасті очі й побачивши, що ми прийшли з пустими руками, байдуже одвернули голови. Комунари залюбки поглядали на своє царство, гладили, тали. Одкрили двері далі.
Молотарка, косарки, залізні борони, букарі, плуги, трієри, соломорізки, вся ця залізна армія виблискувала метальовими частинами, випирала незграбними ричагами. Комунар погордо вказав рукою: Оце новий будинок—16 кімнат й велика заля. В 24 році збудували. В Сорочинцях млини маємо, сукновальню, олійню, столярню, чоботарню. Другий з теплою усмішкою обвів рукою: І це все з нічого...
Лід зрушився...
Коли літньої, недільної пори на подвір'ї комуни гуде молотарка, тоді дорогою скриплять вози... Селянин, що потрапив до комуни, спочатку помахає ціпком, тоді скаже:
Боже поможи... На бога надійся, а сам не зівай,— скаже комунар.
Дядько всміхнеться, присяде. А незабаром все подвір'я вкривається дядьками. Хоч не хоч, а кидай роботу. Бо в дядьків з'явився нахил до філософії. До пізнього вечора невщуха розмова. Спочатку про релігію, далі про політику, потім—чому цього року не вродили огірки, про виховання дітей... Закінчується „хоровою” вже при півнях.
Так, з теплою усмішкою на одвертих обличчях, розказували нам комунари. Побувавши де-кільки разів на таких вечорах біля хутора Солонців, селянин пише: „Потому, що як прийшов я до сознанія .. просю прийняти мене до комуни. Хай живе комуничеська партія!
При нас прийшла бабуся з Яресек—за 15 верст—з двома дочками й сином. Прийшла до вас, щоб прийняли до комуни,— шамкають старечі вуста. Що вас змушує бабусю вступати до нас?— питають. Та люди кажуть, що ви, живете по братському... Комунар лагідно всміхається. Ви старі бабусю, а в нас богу не моляться... Та що хіба мені бог хліба дасть, чи що?— безтурботно відповідає та. Потім прийшов хлопчисько. Обличчя порізано старечими зморшками батрацького життя. Сльози горохом ллялись по мовчазному обличчі.
Господар о6іцяв пошити чоботи, свитку, а тепер відмовляє. Не торбуйся, пошиє він тобі дві свитки,— заспокоїли, нагодували, повели до господаря.
Зі стріх вода капає...
Дівчата в комуні кажуть: Краще буду вік свій дівувати, ніж вийду заміж не за комунара. Хлопці теж саме: Нарід не видержаний, не переварений,—про сільських дівчат.—Як не найду собі тут жінки, пошукаю в сусідній комуні... Вмира хто з комунарів—не обкурюють його ладаном, „со святими упокой" не співа піп над труною. В жалобі революційної пісні ховають, гучним салютом вкривають, згадують трудову стежку комунара.
Народиться хто—в купілі революційного ентузіазму „хрестят". Село, спочатку, наче од просоння очима кліпало... Глибоко в'ятрилось, вразило селянську голову життя революціонерів побуту. Й коли в комуні були октябрини над 8-мю голяками, народу зібралось стільки, що ні одна ярмарка, в тім числі і Сорочинська, ще не бачила. Щось кілька тисяч селян з'їхалось...
Не насмілюється поки ще селянин перейти трухлявий міст старого побуту, придивляється... Але зелений беріг нового життя жде!..
І як вони ладять? дивуються дядьки з комунарів.—Там же поляки, росіяни, українці, євреї, німці, австрійці?
Але саме найдивніше для села це те, що воно ні разу ще не бачило п'яного комунара. Все можна понять, але цього—ніяк!
На батьківщині Гоголя
Знов перед нами піскувата дорога в'ється, знов ми поринули в степах. Ранок бадьорить, чіткий наш крок, вітер вривається нам в груди, обвіває запашним, здоровим подихом. Край дороги весіннім шелестом шелестить озимина, що прокинулося після довгого зимового сну... Високо дзюрчить, ллється на ниви перша пісня жайворонка .. Весні!
Он то Сорочинці... вказав дід ціпком. Широкі луки блиснули калюжами, майнули край нашого ока. Зачаровані, ми Ще одривались від широкої смуги, що бованіла на краєвиді. Гора ліворуч закривала нам простір. Під нею аулами примостились хутори, грибами розкинулись в степу. На зустріч нам махали руками вітряки. Сонце всміхалося теплою усмішкою Гоголя. Над нами летіли гуси. На широкі, тургайські степи! Привіт киргизам! .
В околицях село. Йдемо повз майдану—Сорочинський ярмарок. На зустріч „Солопій Черевик” їде на волах... „ Хивря” поверта до нас усмішкувате обличчя... Йдемо широкою, болотяною вулицею. Олешко мій непокійно озирнувся: хто зна, може він боявся, щоб йому не підсунув хто „красну свитку?".
На зустріч нам Дзвони... На призьбах в нових плахтах, сорочках селянки; від чобіт дядьківських тхне дьогтем, діди прижмурено припікають на сонці свої лисини, дитвора традиційно „відкриває" весну грою в „бабки”.
Сорочинці сьогодні святкують... Думаєте міжнародній день робітниці, селянки? Це вчора було. Сьогодні—Івана Обертенного. Що, не знаєте що це таке?! Шо ж ви тоді знаєте? Так і видко, що ніколи не були в Сорочинцях. Голову Іоанну Крестителю коли відрубали? 29 серпня? А сьогодні 9-го березня. Голова ця візьми да і вернись знов на своє місце; Ось який сьогодні день в Сорочинцях!
Минаємо памятник Гоголя в задумі похилого... А ось дитяча комуна,— вказав нам дід на величенький новий будинок, раніш поміщик сорочинський жив.
Молоді паростки.
На широкому подвір'ї бігала, гонялась, купаючись у хвилях соняшного проміння, дитвора... Шпаками дерева обліпила-оббирала гусінь. Уздрівши діда заверещала, мурашками обліпила. Сонце золотило розпатлані голови, крізь віти дерев зайчиками бігало по жвавих розчервонілих обличчях, по бороді діда...
Дід веде нас оглядати комуну, отривчасто розповідає. 60 душ дітей... До 5 літ живуть з батьками, потім у своїй комуні до 16... Третина сиріт, де-яких прийняли... Майбутні розсадники колективизації... 12 душ ходить до семирічки.. У школі дивуються-діти комунарів, випереджують всіх школярів... Ми в просторій залі... Паркет немов льод виблискує, в кутку рояль бібліотечка. Це в них клюб. Очі розбігаються від дитячих малюнків розвішаних по стінах. Улюблена тема—Ленін дитячих літ. Тут в них єсть свої секції—природознавча, літературна, соціально-економічна гуртки – драматично-співочий, музичний, малювання; тут в них відбуваються літературні вечірки, спорт, вистави... В той час, як вчительки нам все це розповідали, показували, дід гнув своє: Поживе отак з рік, тоді й налигачем до батьків не затягнеш... Зимою здобувають загальну освіту, вчаться майстерствам різним, самі порядкують, за господарством доглядають, літом на полі, городах, допомагають батькам— полять, огірки збирають то-що... Дід зупиняється, наставля пальця: А батьків своїх то вже давно переросли. Коли доводиться робить який доклад,—дід маха рукою,- враз у галошу посадять... Так то... тепло
всміхається хата головою...—Живемо комуною...
Ну діду бувайте... дякуємо за кумпанію... Обіцяю вам написати про вашу комуну,— казав я щиро тискаючи незграбну, мозоляву руку чарівника-діда.
Знов ми пірнули в степи. Олешко похмуро мовчав усю дорогу... Тоді сказав:—„Прийду до дому, скажу: забирай стара своє барахло, підемо в комуну жити..."
На зустріч нам ллялась, дзвеніла пісня жайворонка. Сонце з-за хмар бризнуло промінням...
