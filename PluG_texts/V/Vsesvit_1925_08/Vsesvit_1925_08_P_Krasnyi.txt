Перегони.
Оповідання
Глибокою колією поміж сірими полями рипів віз із ярмарку. На ньому взадку квочкою сиділа баба. В правій руці у неї була нова макитра, а лівою вона тримала з щітками підрешітку. Дід, звісивши ноги через полудрабок, немочно то підносив голову до гори, то раптом пускав її, від чого об чорні груди ламалась, як віник, його борода з конопель. Він солодко дрімав. Мишаста кобила, озираючись на попалені сонцем толоки, теж махала головою і ледве тягла ноги за ногами. Набитий ріп'яхами хвіст її, як кинутий пажем шлейф, здіймав за собою пухку куряву. Попереду, на зомлілій толоці, як бородавка на носі у баби, кущився перелісок. Всі холодки з поля поховались під його зелені кущі, а на дорогу світило лише сонце й на лій топило
кобилу й людей. Раптом за переліском щось рявкнуло. Дід лупнув очима, глянув на голі толоки, позіхнув і знову захитав головою. Здається, почало вже й
снитись, як нагло крякнуло вже й під самим вухом. Кобила, як від любовних пестощів, здрігнулась, повела кривавим оком, навіть, на мент присіла і потім розлютовано стрибнула у бік. Баба клюнула носом у полудрабок, дід потилицею дістав макітри—і віз заторохтів по грудках. Віз, підстрибуючи по баюрам, кинувся в один бік, а в другий, лоскочучи шинами порепану землю, шурхнув чибісом автомобіль. Дід перелякався, хоч баба й думала, що він лютував: Та но сюди, бодай ти зашморгнулась,— кричав він попереду до кобили, яка й досі ще дрижала, а потім і до машини:— Ну й нарід же настав—бач, важко їм було звернути. Неначе повилазило, що я з кладдю. А баба лише сказала:
Ох лишенько, макітра тріснула.—І цупко вчипилась за полудрабки. Автомобіль, здіймаючи куриву й неозираючись, котив далі, але гін за двоє він одразу почав зменшувати ходу, закашлявся, пшикнув і пустивши диму, насмердив шмаленим. є Машина стала. Дід озирнувся й засмикав віжками:
Невже завертають, а глянь ще ти, бабо. Отже й присікаються, що не звернув.
Дід пужалном заохочував кобилу, а баба оглянулась і сказала: Стоять. Може ти возом зачепив їх: гляди ще вломив що? А вони бачили, що з кладдю їду, хіба тебе зсадиш, хоч і на гору, ну й звертали б, ироди. Сира я вже пішки ходити. Сира, ось зажди, як наженуть, так вони тебе висушать. А ти б краще поганяв.
Поженеш цю кляту самокатку, коли для неї й голоблі мало не то що пужална. Ич, резолюція чортова: ти її по ребрах, а вона тобі хвостом, як пракламацією... Куди оглядаєшся?
Тим часом двоє, що сиділи позаду в машині, зійшли на землю. Один хутко побіг за корчі на закопі, а другий, запаливши цигарку, став похожати біля машини. Шофер, діставши із бокової шухлядки приладдя, ліг голічерева й посунувся під машину. Помітивши це, дід і собі спинив кобилу: Стій, розбігалась, як на скачках. Потім, передаючі бабі віжки сказав: На, подерж, а я піду подивлюсь, що воно там за оказія. Зсунувся незграбно з воза і шкутильгаючи на пересижені ноги, пішов
назад. Біля авто він скинув шапку і уклонився: З неділею будьте здорові. Той, що похожав з цигаркою, був у шкіряній куртці. На кашкеті була зірка. Відказав байдуже: Гаразд. Дід надійшов ближче, подивився просто в рот пасажирові й запитав несміливо:
Чи не ося бува вломилася? Ося? Ні,— потім посмішкувато додав: - Конус щось заїдає. А звісно, вона штука вутла, може що й заїло. От недалеко ходити: мою кобилу як напали парші, так чуть було зовсім не заїли... Дяк, спасибі йому, порадив, щоб гусячим пометом, тільки тим і врятували. А бач. ваші салдати в мене стояли, так всякі слова знають: і митінг, і буржуй, а гусячого помету, щоб кобилі, й не знали.
Він підійшов ближче і ткнув заскорузлим пальцем, як пужалном в гумову шину: — Дебелі колеса, у нас таких не роблять. Воно ж і дьогтю треба сюди мабуть пахущого, щоб не воняло. Вона маслом змазується, відповів, розглядаючи діда, товариш у кожанці. Дід здивувався. Маслом? Бач, панська штука, а в нас і в кашу його не густо.
Помітивши люстрові лихтарі, дід і їх помацав і знайшов, що вони кращі навіть за тих, які були колись біля монопольки. А чим же ви їх світите, кажуть же, що нафти тепер мало. Електричеством, діду. Ну, а ми з бабою каганцем, та й то хіба, щоб тільки повечеряти. Зайшов ще й наперед і побринькав пальцями на радіаторі: Невже й тут щільники нужні? Нужні, все тут нужне, діду,—крутячі другу цигарку, вже охоче відповідав товариш у кожанці:—то радіятор, куди наливається вода, щоб остужувати машину.
Дід розчаровано махнув бородою: Без води й це, значить, не поїде. Воно всяка худоба любить, щоб її напували. Я вчора не взяв з собою цеберки, а в місті ж не випросиш, так моя облігація довгохвоста ледве дотягла до дому. Шофер цокав зі споду молотками, товариш у кожанці крутив третю цигарку, а дід тупсав довколо авто, й причмокував. Нарешті він сів біля одкритих циліндрів і запитав: Ну скажіть мені, будь ласка, де воно сидить те, що везе? Тов. Петре, — гукнув перший до другого пасажира, що повертав від закону:—дід хоче мінятись з нами на кобилу.
Тов. Петро запитав: З доданою? Дід затрусив бородою: Мінятись? е, ні. Ви не дивиться, що моя кобила засмоктана, то снопи її затягали, а все таки вона ще за вашу машину справиться. А вже що бранка, так батога й не показуй. Мені ще скільки до Кантакузівки пертись, а на полуднє буду як завгодно. На Кантакузівку? оце й добре,— зраділи товариші.—Нам теж туди. От ви й розкажіть нам дорогу. Та за мною просто їдьте і все. На полуднє ручусь, будемо. А ширшого шляху немає туди? Е, так це ж треба вертатись назад, та коло греблі звернути на на могилки, а потім над Макаровою левадою на оренду, та тоді вже й на шлях. Це довга справа: і на вечір мабуть не встигните. - Ага, ну гаразд,— сказав тов. Петро й собі присів до циліндрів:— Слухайте ж, я вам скажу, де в нього душа:— Оце магнето,-і він показав повз циліндрів на маленького жбанчика,— воно дає іскру, а напроти стоїть корбюратор, який подає й розпорошує бензін. А далі робота йде вже, як у паровику.
Значить, тільки сідай та й їдь. І швидко ж воно бігає? Тов. Петро прикинув ув умі й сказав: Разів удесятеро швидче, ніж добрі коні.
Дід аж перехрестився: Хай біг милує, це 6 від моєї кобили й кісток не позбирав. Колись і ви будете навіть снопи на авто возити. Та в нас уже секретар купив собі таку самокатку, що на двох колесах крутиться, та лише тричі оперезався на вулиці та більше й не дурів, бо до нашого брата це не пристало. Товариш, що був у кожанці, по вченому сказав: Доки, діду, не намучишся, доти не научишся.
Чи чуєте,- відсказав дід:— дурному вчитись, що мертвому лічитись. І він так зневажливо махнув рукою, що аж гепнув по кляксону. Клаксон гиркнув, а дід від несподіванки аж підскочив. Ось вона де сидить, скажена собака, а я думав, що в неї спереді горлянка.
Товариші весело засміялись, а дід, щоб заховати своє замішане обличчя, почав заглядати під низ шофера: А мабуть німецька оце штука?— запитав він, замітаючи бородою, як шваброю, порох з дороги. Англійська,— відказав товариш у кожанці. Англійська? А мені салдат один казав, що німецька. Товариші переглянулись:
Англійська, знову відказав товариш у кожанці:— Ось написане по англійському: .Austen",— значить англійська. Та то тільки так пишуть, а вона—німецька. Мені говорив такий практикант, що й сам у німцях був. Шофер уже сидів коло стерна й заставляв машину кашляти й чхати. Сіли до машини й пасажири. Автомобиль крякнув, зірвався й стрибнувши на толоку, завернув назад. Товариші привітно кивнули головами до діда й запорушились курявою.
Дід здивовано помахав в повітрі пужалном і крикнув у слід: На шлях таки? Ну я там скажу, щоб на вас чекали. І підтюпцем кинувшись до воза, закричав уже до баби: — Держи, держи віжки! Захекавшись дід прибіг до воза й цупко схопив віжки в свої руки. Ставши на обода, він зліз на полудрабок і нокнув на коняку, але віз не рухався. Тоді дід повернув пужално в руках і дістаючи бичем з лівші по ребрах кобили, крикнув: Ну, ти, радіятор, може й тебе конус заїв?
Кобила зпросоння гикнула й затупотіла по твердій дорозі. На полудне, хоч ти мені лусни, а щоб у Кантакузівці була, намагався дід показати кобилі уже пужално:— Ми зараз до сільского та наробимо крику: „товариші мов ідуть на машині, підмітай, значить", от спасибі й скажуть старому, що попередив, а тобі делігатко хвостата, січки вріжу. Що, не любиш? а де ж я тобі дістану сіна. Ось нехай, як буде і в нас така машина, ну тоді як закрутимо, та аж на Орчик... тільки чух, чух, чух... і на вечір сіно перед тобою. Іж скільки душі твоій завгодно, бо машина
все-дно тілько масло та воду жратиме. От нам тоді, бабо, масла й до каші не прийдеться: бо все на машину піде. По хатах збирати ідуть, чи що?
Може й збирати. Я кажу тобі про те, як у нас буде колись. От ці знов кажуть, що замісць коней машини будуть, автомобілі. Я й ції падлюки не вдержу. Там тебе ліктричеством як зарядить, так і чорта вдержиш. А тобі треба його згадувати отут на безлюдді. Драбини раптом сколихнулися з одного боку на другий, гицнули на переднє колесо, потім зі всієї мочі на заднє. Віз нахилився й поволікся далі, а заднє колесо з віссю покотились зовсім в инший бік. Баба перелякано глянула на черепки від макітри й запищала тоненьким голоском:
Треба таки тобі було згадувати ту нечисту силу. Тиць з нею як дурень з дуба, а тепер хоч повертай назад за макітрою. Дід смикнув віжки, важко стрибнув на землю й визвірився на бабу: Нечистий, нечистий,— перекривив він бабу: — як-би нечистий сидів на тім боці, а не ти, так мабуть-би не котилось колесо з заді. Розпащикувалась. В рукав завтошки ося і тут чортяка вломила. Сядь наперед! Тобі б тільки на аероплані літати з твоіми макітрами. Сказиться він тобі: на возі й то одні черепки везу. Дід положив на воза колесо. Підважив руками один ріг і кобила потягла воза дальше по вибоях.
Під переліском дід зупинився. Із тину він витяг глицю і, як лижу під аероплан, підвязав під задню осю. Потім озирнувся довкола й витяг ще одну: А це буде ося. Гляди, ще присікається хто,— боязько сказала баба. Нехай до товаришів і присікується: хіба я по своій вині на перегонки йду. Діло казенне.
Коли глиця була ув'язана, віз на трьох колесах і одній лапі, не зменшуючи ходу, знову пострибав на Кантакузівку. Тепер дід мовчав. Навіть показуючи кобилі пужално, обмежувався короткою фразою: Ти оце бачиш?
Було вже за полудне, коли кобила, гублячи в порох шматки мильної піни, напружила в останнє свою волю й моторно підтягла воза до сільради. В цей мент з неі виходив голова, Іван Максимович. Дід ляпнув пужалном по халяві й ледве стримуючи радість, гукнув: А що, Іване Максимовичу, ти гудив мою хвостату делегатку, а воно й надаремне: оце, брат, наввипередки як пішли з машиною, так її ще не чути, а ми собі й не дуже поспішали, а вже й тут.
Іван Максимович подивився на мокру, як курка в дощ, кобилу й запитав: З якою машиною? Еге, з якою? Кричи на сторожа нехай мете: до вас товариші там на машині десь тягнуться. Голова насторожився: Коли ти їх бачив?
Ще за снідання, коло губенкових хуторів покинув. Мабуть на вечір будуть. На чорній машині*? запитав голова і зневажливо махнув рукою: ці ще в обід тут на сходці були. У діда на очі впали стріхами брови. Він мовчки повернувся до кобили, витяг на всю руку пужално і з лівші вперіщив її по мокрих ребрах. Кобила підстрибнула, поточилась і віз на трьох колесах і одній лапі пострибав далі.
