Гірняки
ОСЬ ВОНИ, ссь!..- Що вік свій, наче кроти, вриваються в землю, гризуть мури блискучого антрациту, криштали соли, непідступні пласти руди, чиї легені роз'їдає їдкий подих шахт, в очі чиї бризкають дрібні, гострі грудочки соли, антрациту, чиї груди випльовують їдкий, вугляний пил... Рубані обличчя, суворі очі... Гірняки... З вугляних шахт Донбасу, рудного Криворіжжя зібрались на свій перший Всеукраїнський з'їзд...
* * * 
Серед гірняків він найстаріший... Смагляве обличчя, на голові-лисинв' борода клинком,над суворими, запалими очима колосками вівса нависли брови... Це дід Елевнаженко. З Кадівського рудника.
Астматично дихають запалі груди, але ще твердо ступають старечі ноги...
70 років дідові... Де б ви були в ці літа? А дід до останнього часу працює забойщиком.-..
Ось кінчиться з'їзд, знов полізу в шахту,— каже дід.—Руки хоч старі, але справляються... Поважно ходить з палицею дід серед гірняків, скоса на груди поглядає... І чому, скажить, йому-б не ходить поважно, та на груди не поглядати, коли там блещить Червоний орден?,. Що хіба-ж не заслужив дід цієї шани від працюючих України?
50 років, рівно, дід під землею довбає киркою... Скільки-то вуглю, думаєте, колопнув дід? Ай сину, сину мій (каже тужливо, чомусь, дід), колопнув стільки вуглю за вік свій, що можна було-б, здається, вимостити дорогу від Харкова до Москви... І зрозуміло, чому тужливо так каже дід... Жалкує, що старість приходить —не можна буде більше длубати... І ще, може, жалкує дід, ,що 40 років з лишком довелося длубати на панів... А важко вам тепер, мабуть, працювати діду? Дід нахиляється ближче... Недочуває дід - «бурками — вибухами вуха заложило... 
-	Та важкенько вже стає... З п'яток ще може протягну...
-	Так каже 70—літній забойщик... А легче тепер працювати діду ніж раніш було?
-	Тепер не те, тепер не те, сину мій, похитує головою дід. Бувало при Миколі, як запруть шурх в 6 годин ранку, так аж до 6 вечора не одкриють... Як в могилу лізеш... Тепер од 6 до 2-х працюємо і ніхто в шию не гонить... Потім друга партія... Не ті часи були... Бувало як даси штейгеру, або десятнику хабаря—на роботу кращу поставить... Тепер партіями лаву рубаємо... Коли розказує дід про старовину, туга дргжить в його голосі й очі стають вохкими... 
-	А жили як!.. Землянки з тараканами.. Сирість... Цвіль заводилась...
Прийдеш з роботи—спочити ніде... Тепер нові дома строять, як в городі.. Дід замовк. Задріжав дзвіночок... Він випростався, прижмурив очі...
-	Пора мені... Комфракція, мабудь збирається... 
-	Ви партіиць, діду'?! - Та партієць... з 22 року…
-	Але йому треба йти... Я ж ще довго стояв та глядів, як затерялась серед натовпу згорблена спина. .Було, чомусь, сумно й радісно...
***
Гірняки бесперестанно снували перед очима... Смоктали цигарки, скупчувались біля книжок. Серед них попадались й робітниці... Дужі; як монументи... Своїм виглядом говорили, що нема жодної важкої праці, де-б жінка не могла працювати нарівні з чоловіком. 
Майнули гірняки з червоним орденом на грудях... Поривчасто кинувся... Говорили... Рівномірні, як удари кирки, слова... Важкі часи пережили... Рушницю міняли на кирку.. Чверть фунти хліба в день получали, а кирки з рук не випускали. 
Карпо Шарандін з Калинінського рудника .. 35 років під землею... забойщиком... 1892 року був обвал, землею засипало, думав що кінець прийшов. Через добу відкопали напівживого, а через пару тижнів дужі руки знов довбали твердий пласт. Тимофій Воскобойніков з Краснодонського. рудника. ЗО років забойщиком. Дмитро Кузнєцов. 25 літ довбає сторчовий пласт. З рудника Раковського. 19 року білогвардійці на мітінгу заарештували, в тюрму кинули. Тепер знов на руднику. Герої праці! За шостий десяток перевалило. Воно то й де-яким пора на спочин. Але не так то легко кинути забой де все життя минуло. Поки є ще сили — віддаватимуть їх робітниче-селянській державі.
***
Що-місяця, що-року все більше й більше чорного золота викида на поверх землі шахта. Міцно держить в дужих руках шахтар кірку! Але не всюде ще, як слід, налагоджено апарат шахти. Є хиби. Там естокади угольного складу не досить застелено, там не закріплено путь, лихтарями не освітлено. Адміністрація не скрізь дбайлива. Але все потроху випрявляється за активною участю шахтарів. А непісьменність—темряву давно з шахти вигнали. І села не забувають... Шефство беруть, книжками постачають, газети, журнали виписують, ставлять вистави, доклади лекції читають.. Зимою навіть *’ школи ' паливом, підручниками постачали.
Пожежні обози будують, ремонтують для села. Від нехитрих слів вірою в перемогу віяло.
Наче метальовий плескіт хвиль, що б'ються об мол наповнив залю. На естраді рудокоп Криворіжжя. В його руках червоний прапор.
Донецькі шахтарі перші показали як треба відновляти промисловість і тому рудокопи Криворіжжя передають їм цей прапор...
Донецький шахтар з теплою усмішкою бере прапор в свої міцні руки.
Донецькі шахтарі завжди сміливо йшли під червоним прапором на боротьбу за революцію, і тепер під цім же прапором твердо стануть на відновлення промисловости.
Мент і в руках рудокопа—прапор донецького шахтаря. Важка, жорстока епоха боротьби праці з капіталом, руїною майнула передочима... Кремезні плечі, дужі руки гірняка віддано стримали руйнуючий натиск стихії...
