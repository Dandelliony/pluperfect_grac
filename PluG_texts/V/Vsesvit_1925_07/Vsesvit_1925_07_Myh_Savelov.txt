Перший Український малосилий аероплан.
Сміла думка.
Як про щось незбутнє думали гадали робітники Харківського заводу „Век" про власний аероплан...
Гомоніли про це навіть нишком, щоб хтось не почув і не почав глузувати.
А все-ж почали справу, як тільки запропонував конструктор Бромберг збудувати спільними силами малосилий апарат зовсім нового типу... Золоті, незбутні мрії—обіцяли перетворитися в гарного білокрилого птаха—переможця повітря...
Тернистий шлях.
З першого ж дня авіо-хлопці засіли за роботу. Комсомолець Василь—надхненний організатор авіо-гуртка і конструктор почали розробляти плани.
А за тиждень у майстерні авіо-гуртка вже працювало сімдесятпять пар робочих рук.
І все було-б добре, та не було світлого помешкання, не вистачало матер'ялів і де-якого приладдя. Робітники .постановили зробити рішучий наступ на адміністрацію, ,
А ну, допомагайте й ви. Справа—спільна, товариші. Та це витівка...—одказувала адміністрація. Ні, це не витівка, а аероплан. Іграшковий?... Але незабаром адміністрація зрозуміла, що справа розпочалася не на жарт. Через кілька день авіо-гурток одержав потрібні матер'яли та струменти, а мастерня перейшла у велике й світле помешкання... Робота закипіла...
Змичка міста з селом.
Вісті про аэроплан, що будується на заводі, облетіли всі околишні села... Коли фабзайченятг їздили на село —їм прийшла в голову думка—організувати з селянських дітей авіо-гурток. Влаштували запис до гуртка і другого дня в майстерні на Векі появилася численна босонога команда сільських друзів авіяції...
За дитворою прийшли й дорослі. Діла було багато—через те робота знайшлась для всіх.
Для того, щоб зробити крила, треба було приготувати багато фанерних перегородок, .нервюрів", якими порожні крила перекладалися з середини.
Дитвора випилювала смужечки з фанери, а дорослі налагоджували в цей час бруски— ланжерони і складали з них корпус аеропла а.
Век’івські авіо-любители починали вже несміливо говоритити про польоти і призначати строк закінчення роботи, Але… тут несподівано настала довга смуга невдач...

Розчарування.
І Хоч члени авіо-гуртка й багато працювали, все-ж будування апарату посувалося вперед поволеньки. Всякі технічні труднощі розхолоджували будівельників і з колишніх семидесятип'яти душ ледве зосталося 15. На заводі почали глузувати з витівки і навіть казати, що робота зовсім стане. Будування апарату гальмувалося ще тим, що складна робота над виготовленням, збіркою метальових  частин апарату вимагала від участників роботи багато часу; разом з тим, робота йшла добровільно, і це таким чином лягало важким тягарем на бюджет робітників. Здавалося, що ось-ось від гуртка одійде його найкраща частина основа, і справа мусить загинути, не давши ніяких наслідків.
Добрий кінець.
Однак завесніло і у робітників авіо-гуртка появилась знов енергія. Знов почалась завзята робота встановлено англійський дванацятисилий мотор, закінчено корпус, крила, шассі і зовнішню обробку машини... Перша проба, чи гнуться крила Век'івскького самольоту, вийшла успішна. На кожне крило нагрузили по 60 пудів ваги і жодна нервюра не дала тріщинки й не зігнулася. Тепер черга за пробним польотом—і тоді перед робітниками заводу «Век» відкриються широчезні перспективи що до встановлення рекордовости польотів на малосилому апараті..
