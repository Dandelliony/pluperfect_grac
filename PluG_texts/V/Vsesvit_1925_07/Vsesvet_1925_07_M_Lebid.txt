НА ПОРОЗІ 
Та немає ніде на Вкраїні таких чарівних, диких місць, як оті пороги дніпрові... Тихо котить блакитно—шкляні води Дніпро до Чорного моря—і раптом перегородили йому шлях скелі... і тут бі снуючись б'ється— гуде Дніпро—поки не пройде оті 92 порожисті верстви і знову широкою, могутньою змією поплине степами, плавнями тихий, лагідний, блискучий... 92 верстви віддав Дніпро порогам та заборам і лягли тут через все русло несчислимі лави каміння—скелі—по них гуде хвиля, вкриває їх білою піною, розсипається самоцвітним дощем бризків...
Порогів усього 9: 1) Кодацький, 2) Сурський, 3) Лоханський, 4) Дзвонецький, 5) Ненаситець або Дід, 6) Вовнізький—(инакше Онук), 7) Будило, 8) Лишній, 9) Вільний (або Гадючий)--і розкинулись вони на протязі 62 верств, од слободи Старий Ксдак до слободи Марієнталь. До цього треба додати ще більш 30 забор—то й матимемо оту порожисту частину Дніпра, що тягнеться від Катеринославу до м. Запоріжжя аж на 92 верстви. Та краса ця дніпрова не приносила жодної користи. І ще за старого ладу гадали, зробити шлюзовання порогів—та так це й залишилось, аж до нашого часу і лише тепер Радянська влада береться до використовування отієї величезноі сили «білого вугілля»,— води, що марно пропадає на порогах. Саме: в плані елєктрофікації нашої країни стоїть між иншими електричними станціями і дніпровська гідроелектростанція.
Ця величезна гідроелектростанція буде збудована біля німецької колонії Кичкаса, що не далеко від міста Запоріжжя. Проект і плани будови цієї станції вже готові, і цього місяця (березня) вони будуть повірені експертизою (спеціяльною комісією) інжінерів, техників при участи закордонних спеціялістів.
По плану дніпровська станція буде одною з більших станцій світа, з найновішою технікою. Будова її розрахована не 6 років і коштуватиме
145 мільйонів карбованців. Першого року будування, доки роботу буде механізовано, при будові мусить працювати понад 10.000 людей. В першу чергу буде збудована залізниця для підвозу матеріалу. Всі металеві завжди У і раїни дістануть величезні замовлення, багато де-чого, що в нас не виробляється, буде заказано за кордоном.
Підготовка вже давно почалась, а робота масова повинна початись в біжучим році після того, як буде вже сказано останнє слово експертизи. Повним ходом робота закипить в найближчім майбутнім, після всесоюзного з'їзду рад. 
Будово дніпровської електростанції зацікавлені дуже всі закордонні інжінірі і техніки.
Дніпровська електростанція в першім році свойого відкриття з турбинами в 300.000 кінських сил даватиме 1.200 000.000 кіловатт— годин дешевої електричної енергії. Ця електрична сила буде передаватись по дротах на заводи Катеринослава, Нікополя, Каменського, Миколаіва, Запорожжя, а також на рудники Криворіжжя. Передаватиметься електроенергія і на Херсонщину, де при і і допомозі буде орошено 1.500.000 десятин землі в тім районі, що постійно терпить від посухи.
Таким чином електрична енергія дніпровської станції" дасть змогу широко розвинути нашу фабрично-заводську промисловість, а також наше сільське господарство. Біля Кічкаса буде збудовано впоперек Дніпра величезну міцну та високу плотину (загату). Від цього вода в Дніпрі так підніметься, що заллє всі дніпрові пороги. Буде залято водою і кільки сел, що понад Дніпром, але ці села будуть перенесені за державні кошти далі від Дніпра. Там же біля плотини буде вбудовано і електростанцію та спеціяльний канал з підйомами, через котрий будуть пересуватися морські пароплави в гору і вниз по Дніпрові. Запоріжжя стане найбільшим і найживішим містом України з морськими портами, величезними складами, фабриками та заводами. Закипить тоді живіше життя України степової і освітиться мілійонами електричних світил. Це завдання має бути виконано в 1931-ім році. А зараз в маленьких кімнатках старого фабричного будинку з ранку до ночі сидять над велетеньськими топографічними мапами „чертежники", роблять свої виклади інжініри й техники. Свідрова машина «Кей-Стон» гуде на берегах, впиваючись щупом у товші первозданної природи. По всіх напрямках пройшли дослідницькіх групи, що роблять топографічні з'йомки, досліджують склад грунтів. Величезна сила „Дніпрострой“, і скільки ще роботи перед нею!.. Зайдіть до інжінірів у них побачите мапи, де немає вже нинішніх селищ Кичкасу, то що —на цих мапах виображено Дніпро майбутнього... Велетеньська плотина... шлюзова трьох-камерна драбина... турбини електростанції... сітка кабелів що понесе ток до заводів Катеринослава, Нікополя, Миколаєва, Кам'янського, до рудників Криворіжжя... Нафтопроводи, що розгружають нафтоналивні судна з Батуму.. Десятки елеваторів, що з них навантажують зерно в трюми чужоземних кораблів... Майбутнє ясне і близьке... і важко й дивно уявити його одразу... Мов зачарований відриваєшся від мап і малюнків...
На дворі весна. Шумить Дніпро... обхоплючи Велику Хортицю двома руслами, мов руками... Пам'ятайте назву Кичкас... Тут кується волею трудящих нове чудо... Казка порогів вмірає, на зміну їй іде нове життя.
