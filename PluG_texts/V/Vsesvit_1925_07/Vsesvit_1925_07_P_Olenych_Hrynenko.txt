РОБІТНИЧА НЕДОЛЯ НА ЛЕНІ.
Акціонерна спілка Лензото, або Акціонерне Ленське Товариство загарбало золоті жили в районі річки Бодайбогільці- Вітіма, що впадає в величезну річку Лену. Товариство закупило всі пароплави, баржі та ще й всю бодайбокську залізницю.
Воно захватило золотими опценьками селян, крамарів, урядовців. Канцелярісти, поліцейські оселедці, гірний догляд, судовники всі задубіли у тих золотих опценьках....
Паливо, світло, хліб, кватирі, коні, харч, мануфактура —все було під владою господарів Лензото.
Неможливо було вільно дихнути там, де господарювала спілка. Голова спілки Белозеров був на Лені богом і царем, а його підручні що хотіли те й робили... До губерніяльного міста Іркутська було 1734 верстви водою або кіньми, то тут кожен зрозуміє чого приходилося терпіти найнятим шахтарям. Дуже гірко приходилося. Щоденно згадувати вони приказку «скачи враже, як пан каже»... Згадували, мовчали, терпіли... Одначе до віку не терпітимеш. Тай не можна було втерпіти: Голодували, мерзли, переносили різні кари, навіть «виморозку», себ-то стоянку в мокрій одежі па морозі після праці у підмокаючих шахтах.
Нарешті загомоніли. Отбили телеграми до губернатора, до міністра. Поки їх діло розбіралося начальством, а розбірати його не було охоти і в Петербурзі, бо і там де-які з адміністраторів були акціонерами Лензота... Довелося самим шахтарям отстоювати свою долю.
Зробили страйк.. Тоді зарепетували господарі, Бунт. Політика. Соціялісти. Смердючим м'ясом годували, прілим хлібом з запеченими мишами. а опріч цьо о гніт, та кривда при підрахунках грошей, примусило робітників застрайкувати. Закінчилось діло тим, що шахтарів постріляно по наказу господарів золотих жил — ротмістром Терещенком...
105 солдат-задурманених селян та робітників розстріляли по наказу жандарського офіцера 270 шахтарів-рідних братів сірої шинелі. 250 чоловік поранили сірі шинелі. Присяга цареві, воїнська честь присилкували.
Тоді заворушилися в Петербурзі... Треба було одвести очі. Треба було пустити по всьому світові, що цар-батюшка і його уряд стоять за правду. Поїхав на Лену шукати правди сенатор Манухин з цілою комісією.
Довго шукав, правив панахидки по забитих, молився за благополучіє царя і народа та й вимолив три копійки.
Не подумайте, що це сказано для посміху. Лензото опісля молитв Манухина додало по 3 копійки поденної платні...
Як би там не було, а шахтарі працювати не схотіли. Чотирі тисячі шахтарів повернули додому.
Попереду везли поранених, та недужих. Пересування почалося переселенськими потягами в травні, а закінчилося тільки в лютому: треба було перевезти сімейних майже три тисячі, а всіх більш 4-х тисяч.
Багато було, повідань про лихе життя, недолю, та кривду, чоловіки і жінки показували одне і теж: усі думали і були певні, що стріляти не будуть, а якщо і будуть так тільки для порядку-« холостими».
Спочатку навіть постріли не налякали нікого. Тільки тоді побачили лихо, як побачили забитих... Тоді тільки стали ховатись за дрова, падати на землю. Задні не бачучи того, що діється, хоч і чули постріли, перлися навперед, бо не боялися «холостих» зарядів. І полягло п'ятьсот душ під кулями стоп'яти салдат. що дали сімсот пострілів по своіх братах....
