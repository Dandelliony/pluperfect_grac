ВОЛЬТЕР ТА ЙОГО ФІЛОСОФІЧНО-САТИРИЧНІ ПОВІСТІ
I
Р. 1789 з’явився знаменний маніфест французької буржуазії, красномовна апологія «третього стану» абата Сійєса. Що являє собою tiers etat запитував автор і відповідав на це гордовито: «третій стан, буржуазія, — все, це нація!» Цікаво зіставити самовпевнену соціяльно-політичну формулу Сійєсову з промовою барона Сенесе на останніх < генеральних штатах» 1614 р., коли чванькуватий аристократ, обурившись на буржуа де Мема, що насмілився йменувати свою клясу молодшим братом духівництва й аристократії, волав до короля: «Третій стан — це городяни й селяни. Селяни підлягають владі й юрисдикції вищої кляси, городяни — це крамарі, ремесники, урядовці. І вони то насмілюються рівняти себе до нас». Барон Сенесе навіть соромиться повторювати ті вислови, які, мовляв, уражають аристократів, запитуючи: «Невже заслуги, що їх з давньої давнини має шляхетство, допускають останнє до братерських стосунків з простолюдинами».
Минуло мало не двісті років, аж поки буржуазія французька спромоглася відповісти численним баронам Сійєсовими словами. Славнозвісний памфлет Сійєса підсумовує в наведеній чіткій формулі думки й почуття французької буржуазії, що протягом другої половини XVII-ro й XVIII-ro ст. висунула цілу армію талановитих письменників, філософів, учених, соціологів, штурмуючи Бастілію абсолютизму й середньовічної схоластики. І ще великий Мольєр, у тяжкій, трагікомічній ролі королівського драматурга, виступає на оборону класової свідомости людей «третього стану». Його Клеон («Міщанин у дворянстві») уважає за підлість «затаювати справжнє своє походження», а пані Журден, дружина буржуа, що пнеться в дворяни, вважає за краще для своєї дочки мати «чоловіка-рівню», бож «чесна людина з достатком» не поступиться якомусь «підупалому дворянчикові». Його обережний щодо висловів резонер Клеонт перетвориться
 в другій половині XVIII ст. на задираку й жартуна Фіґаро, оборонця буржуазної «чести», від жартів якого віє подихом недалекої революції, хоч сам Бомарше, як і Вольтер, прихильники поступових, «демократичних» реформ. «Що ви вчинили для того, щоб мати те все добро? Ви завдали собі труду народитися і нічого більше» — патетично звертається до аристократів (які, правда, відсутні в цій сцені) слуга графа Альмавіви, літературного родича Мольєрового Дон-Жуана, і ця фраза в численних варіяціях лунає Мольєрового Журдена — чванливому й легкодухому Жанно, а Дон-й в оповіданнях Вольтерових. Попліч із Клеонтом та Фіґаро стоїть і Вольтерів Колен («Жанно й Колен»), ідеалізований буржуа, працьовита й добросердна людина, що її протиставлено новій варіяції Жуан та його літературний спадкоємець — граф Альмавіва Бомар-шевої трилогії — перетворюється на спокусника чеснотної Сент-Ів, двірського аристократа Сен Пуанжа в оповіданні «Простак».
Проте не важко запримітити в історії ідеологічної боротьби французької буржуазії проти ancienne regime (старого державного ладу), в літературнім її аспекті зокрема, певні відтінки політичної й філософської думки, певну диференціяцію. Істотну ріжницю спостерігаємо, напр., між політичним «вільнодумством» Вольтеровим, його опортунізмом і революційно-соціялістичними міркуваннями й закликами підупалого Шампанського панотця Мейє в його «Заповіті». Недаремно ж, не випадково, до друку виготовивши цей «Заповіт», о п у-с т и в автор «Кандіда» й «Задіґа» всі ті сторінки, де надто сміливо й непримиренно аналізує свою сучасність Мейє, упереджаючи щодо радикалізму думок і почуттів майбутніх якобінців. Великий буржуа, власник набутих маєтків, приятель титулованих осіб, великий сатирик і великий дипломат — Вольтер може йти попліч якогось Мейє лише до певної межі. Його лякає безумовний атеїзм Мейє, і він протиставить цій політично загрозливій критиці релігії двозначну, дипломатичну теорію деїзму. Якщо Люї XVI, за висловом Мейє великий тільки, як «розбійник кровопийця», якщо Мейє мріє про «велику боротьбу» всіх знедолених за своє право й життя, — Вольтер мріє про мудрих, освічених, гуманістичних державців, про демократичних філософів на троні, як отой казковий Задіґ, вихваляє наближення до цього ідеалу в особі Фрідріха, але, зазнавши гіркого розчарування в пруських Атенах — Потсдамі, не скупує в спогадах про «героя-філософа і поета» на немилосердно-іронічні й брутальні епітети, цинічно викриває брудні інтимні епізоди з життя «героя», а з тим у «Вавилонській принцесі» подає сгримано-хвальну характеристику того ж таки Фрідріха.
Дрібнобуржуазна «революційність» — загострення проблеми власносте її походження, природи влади в філософських творах Ж. Ж. Руссо — 
Вольтер та його філософ.-сатир, повісті 5 спричиниться до ворожнечі поміж двома «владарями думок», і в своїм листуванні вшанує Вольтер женевського філософа званням «божевільного», «Геростратового собаки» тощо, а в оповіданні «Вавилонська Принцеса» писатиме про «фанатиків», які «були б перевернули землю, коли б здолали». Проте ще р. 1764 писав Вольтер: «все, що відбувається навколо, розкидає зерна революції, яка настане неминуче». І революція 1789 р. вшанувала його пам’ять, вирізьбивши па надгробкові напис: «Поет, історик, філософ, він підніс розум людський і навчив його бути вільним. Він оборонив Каляса, Сірвена, де ля Барра та Монбальї, переміг атеїстів та фанатиків, він закликав до толерантности, він проголосив права людини в боротьбі з рабством та февдалізмом». За часів реставрації Бурбонів розлючені реакціонери викинули з Пантеону тіла Вольтера й Руссо, але не спромоглися знищити творів великих письменників, їх ідеї. За 20-х р.р. ХІХ-го ст. в боротьбі з февдально-клерикальною партією французька буржуазія спирається на ідеї просвітньої філософії, на авторитет Вольтера й Руссо, передруковуючи в величезній кількості їхні твори. Р. 1820 книгар Туке заходиться коло видань Вольтерових творів аж у чотирьох серіях. Перша, дешева, призначалася для широких мас і мала назву «Вольтер — хатин», друга, дорожча, йменувалася — «Вольтер — дрібних власників», третя «Вольтер — крамарів» і четверта «Вольтер — великих власників», яка коштувала 300 франків. Видання мали колосальний успіх, а консервативні часописи з люттю нападалися на видавця, вимагали від уряду заборонити шкідливі передруки. Р. 1825 один клерикальний журнал вирахував, що з 1817 до 1824 р.р. вийшло друком півтора мільйона томів Вольтерових творів і близько п’ятсот тисяч творів Руссо.
Тираж, справді, грандіозний, знаменний. Але знаменна й дальша історія Вольтерової слави й популярности на його батьківщині. Зміцнена, звитяжна французька буржуазія, по тріюмфі 1830 р., поринає в цілком реалістичне «будівництво», поспішає збагачуватися, живе тим гарячковим життям, повним своєрідної «поезії капіталізму», що його геніяльно відтворив Оноре Бальзак у «Людській Комедії» і зокрема в таких її шедеврах, як от «Ґоріо», «Сезар Біротто», «Пропащі мрії».
Грізний 1848 р. похитнув міцні, здавалося, підвалини теорії мирного прогресу. Буржуазія опинилася між загрозою військової диктатури й загрозою диктатури пролетаріяту. Звичайно, вона воліє віддатися на ласку Кавеньяка та Люї-Наполеона. Ідеї утопічного соція-лізму починають загрозливо сплітатися з революційним соціялізмом, з «вільнодумства» Вольтера й Руссо повилуплювалися якісь потворні пташенята... Непримиренна діялектика розвитку капіталізму створила клясову свідомість пролетаріяту, його філософію, незалежно, звичайно, від ідей Руссо й Вольтера, алеж вони, зародившися за часів дитинства
й юнацтва французького капіталізму, відбиваючи його прагнення, дійсно були зародками нових «шкідливих теорій».
Отже починається процес поправіння буржуазії французької, замирення з клерикалізмом. Літературу XVIII-ro ст. обвинувачують у згубному впливові на добрі звичаї, в пропаганді анархії. З’являються монографія Ніколярдо, роман Бунґенера, які змальовують в тенденційно-ворожому освітленні Вольтера й його добу, а з тим, коли зникають перші вражіння від 48 р., коли Люї-Наполеон засліплює очі бутафорським блиском державного добробуту, його непохитности, коли Золеві Руґон-Макари тиснуться вгору, падають і підносяться, — передова дрібно-буржуазна інтелігенція французька, занепокоєна надто вже одвертим правим курсом «малого Наполеона», починає в особі В. Гюґо боротьбу проти зухвалого нащадка Наполеона великого, за яким стоять лицарі гербу, церкви й капіталу.
Гюґо пише славнозвісні свої політичні памфлети, а такі вчені й критики, як Берсо, С.-Марк-Жірарден, Сент-Бев поновлюють інтерес до просвітньої філософії, пишуть статті про Вольтера й його епоху. Хоч розвиток експериментальних знаннів, капіталістичної цивілізації, далеко відсунув, здав до архіву історії деякі наукові, історичні, філософські міркування й теорії Вольтерові вже за 60 — 70 р.р. минулого століття тим більше за 80 — 90 р.р., проте Вольтерова іронія, композиційні засоби його філософічно-сатиричних повістей у пригоді стануть тим письменникам, які за доби іглперіялізму, аналізуючи сучасність, не зможуть обминути таких її культурно-історичних ..традицій», як от війна, войовничий імперіялізм, зоологічне дикунство шовіністів усіх Гатунків, клерикалізм, релігійно-містичні забобони, консерватизм науковий, теревені ідеалістичної філософії тощо. Всі ці й багато інших цінностей капіталістичної культури знайдуть сучасного свого Вольтера в особі Анатоля Франса, насамперед у романах-сатирах «Острів пінгвінів» та «Повстання анголів». «Хто читав і пам’ятає Вольтера, — зазначає А. Луначарський, — той щохвилини про нього згадує, читаючи блискучі ці шедеври». «Острів пінгвінів» є тільки талановите розвинення засобів Вольтерівської сатири і часом поступається перед нею глибиною внутрішнього змісту та силою думки. За Франсовою сатирою соціяльною не ховається, як за Вольтеровою, соціяльно оптимістичної клясової думки, віри в прогрес, можливість удосконалення цього «найкращого з усіх світів». Безмежна й гірка суттю своєю іронія розчарованого в ідеї еволюції буржуазного інтелігента, суміш Куанья-рового епікуреїзму й песимізму, поблажливого й скептичного в глибині співчуття тим, хто хоче виправити сумнівну еволюцію за допомогою соціяльної революції, — відзначає Франсову «філософію». Іронія та жаль — найкращі порадники в житті, за Анатолем Франсом. «Не спокушаймо самих себе соціяльними віщуваннями, працюймо в ім’я того,
Вольтер та його філософ, - сатир, повісті 7 що вважаємо за корисне й добре» — повчає він у «Саді Епікура». Вважаємо... Отже не віра, тільки певний стоїцизм.
Безщадна іронія Вольтерова не минає сучасного йому невігластва, тупости, фанатизму, жорстокосте, але в цьому «тимчасовому» є досить елементів як і в сатирі Свіфта, умовно «вічного». І коли ми, наприклад, спостерігаємо «цивілізаційну діяльність освіченої Европи капіталістичної по її колоніях, читаємо про гарячкову конкуренцію в готуванні до найжорстокішого взаємознищування, для нас стає ясно, що старий Вольтер умів глибоко бачити, і не одна сторінка з його «Кандіда», «Задіґа», «Принцеси Вавилонської» видається тепер ілюстрацією до нинішньої дійсносте.
Отже і з цього боку видання українською мовою вибраних філософічно-сатиричних повістей Вольтерових треба визнати за цілком своєчасне, мимо історичного й художнього їх значіння.
II
На літературне поле Вольтер виходить за реґенства Філіппа Орлеанського (1715 — 1723). Скінчилася манірна та чванлива доба Людовіка XIV, що всю Францію затопив був ченцями й черницями, що всьому громадянству накинув офіційну лицемірну побожність. Личину одразу й легко скинено, ледве помер «Король-Сонце». Аристократія та фінансова буржуазія воліють тішитися життям, але остання до того ж уміє працювати. Сам Вольтер, характеризуючи економічні успіхи буржуазії французької, писав («Доба Людовіка XIV)»: «Тепер ми знаходимо в вищій клясі менше достатку, ніж колись, навпаки — більше в середній... За минулих часів увесь прибуток меншої братії полягав у службі вельможам, нині промисловість одкриває тисячу шляхів, незнану сто років тому.»
Здичавіле шляхетство, — зазначає Гетнер, — занепадає щораз дужче, перетворюється на паразитарну двірську челядь, торгівля «стає наукою, біржа незалежною і великою силою». Наука торгівлі потребує розвитку науки взагалі, зміцнення ідеологічного свого фронту, критики всього, що в державній структурі, побуті, в галузі знання й мистецтва гальмує звитяжство буржуазії французької як кляси. стає їй на заваді. Отже в той час, як аристократія внутрішню порожнечу свого життя ховає за театральними декораціями, захоплюється пасторалями, розважається легким та ґалянтним коханням по тих будуарах та садах, що їх виспівували славетні малярі XVIII-ro в. Антуан Ватто, Буше та Фраґонар; буржуазія не лише енерґійно зміцнює своє* економічне та політичне становище, але й утворює свою науку, своє мистецтво. Ціла низка письменників (Лесаж, Кре-бійон, Грессе, Ля-Шоссе, Детуш, Маріво) малює порожнє життя
добірного товариства, оповідає про повсякденне, трагічне й комічне в міщанському побуті. Детуш у своїх комедіях намагається, як сам каже, «очистити сцену від фривольних вихваток, від розпусти, від двозначної гри слів, від ницих та мерзенних звичаїв».
Комедія, на його думку, гідна уваги лише тоді, коли вона «сміючись, поліпшує моральність, бичує людські вади і показує чесноту в належному світлі». Цікаво, що це буржуазне шукання нової правди, намагання глибше й поважніше зв’язати мистецтво з життям «третього стану» — відчувається і в мистецтві фарб. Коли Ватто, Буше,. Фраґонар малюють паркові алеї, острівці кохання, веселі прогулянки, маркіз на каруселях, то Жан Батіст Шарден віддає перевагу жанровим сценкам скромного буржуазного життя. Трохи пізніше Грез показує нам патріярхальне сільське життя.
Реалізмові та демократизації сюжетів у мистецтві відповідає розвиток матеріялістичних ідей у філософії. Елементи розкладу панівної ідеології проступають уже в другій половині XVII в. в аристократичному скептицизмі одвідувачів високих сальонів. Тут іще не ведуть одвертої атаки на церкву та релігію, але багато в чому сумніваються і охоче міняють аскетичну християнську мораль та католицьку побожність, на Епікурову науку, що закликає втішатися реальними, земними, нехай і скороминущими, розкошами. Те, що мало характер легкої балаканини в одвідувачів сальонів, стає клясово-філософічним твердженням у працях Вольтерових попередників — П’єра Бейля та Бернара Фонтенеля. П’єр Бейль перший б’є по марновірству та забобонах у своїх «Мислях про комету» Х1682), вказуючи на можливість відокремлення моралі від науки. Але особливу ролю в руйнуванні підвалин католицтва і віри взагалі відограв «Історичний та критичний словник» Бейля (це суттю збірник уваг та заміток про помилки словника Морері). Бейль був палкий прихильник толерантности, і для нього безсумнівно, що остання не мириться з самим духом релігії.
Ще далі в руйнуванні середньовічного релігійного марновірства зайшов Фонтенель, своєю «Історією оракулів» (1687), торуючи шлях Вольтерові (зокрема в оповіданнях «Білий бик» та «Принцеса Вавилонська»). Тема, на перший погляд, досить безпечна — відсутність «божественности» у формулах та вироках давніх оракулів, але вона дає привід Фонтенелеві розвинути небезпечну для церкви думку про те, що всі дива та чуда завжди зумовлює неуцтво і що те неуцтво, власне, й використовували жерці всіх часів. Там, де з’являється філософія, наука — дивне зникає. В другій праці, надзвичайно свого часу популярній, «Розмові про численність світів» (1686) Фонтенель у приступній і художній формі знайомить своїх читачів з Коперні-ковою системою, і цією картиною неосяжного всесвіту, ЦІЄЮ незлі-
Вольтер та його філософ.-сатир, повісті* 9 ченністю світів руйнує уявлення про людину й землю, як центр світобудови. Ідеї Фонтенельової космології надихають Вольтерового Задіґа в його філософічних міркуваннях та роздумах про всесвіт, бога й богів. До важливих чинників, що сприяли гартуванню філософічної думки Вольтера, слід залічити й вплив таких англійських учених, як Джон Льокк та Ньютон. Саме Льокк дав до рук Вольте-рові потужну зброю на боротьбу з церковними догмами та воднораз і з туманними побудованнями Декартовими про притаманні людині ідеї. Дж. Льокк перший висунув дуже просту тезу (до найрішучіших висновків, згодом доведену в творах Гольбаха, Гельвеція й інших філософів-матеріялістів другої половини XVIII в.), а саме: все наше пізнання має єдине джерело — наші відчування, наш •почуттєвий досвід. Лише на підставі цього досвіду, засобами аналітичної та синтетичної розумової діяльносте складаються загальні уявлення та розуміння. Ми побачимо, що в «Мікромеґасі» (1752) Вольтер виходитиме з ідей Льокка, розв’язуючи питання про свободу людської волі, розвиватиме і тут, і в інших творах думки Льоккової «Спроби про людський розум/. Правда, в питанні про існування природжених ідей він зробив певні корективи до науки Льокка, зважившись за його висловом, «повстати проти думок великої людини, або вірніше провадити їх далі».
От найголовніші чинники, що зумовили філософічний розвиток Вольтерів. Ідеї французьких буржуазних матеріялістів другої половини XVIII -го ст. були вже загостренням і дальшим розвиненням ідей самого Вольтера та Льокківського сенсуалізму і впливу безпосередньо на «фернейського мудреця» вони вже не мали, викликаючи часом навіть гостру критику з його боку.
Звичайно, філософічні та громадсько-політичні погляди Вольтс-рові оформлюються поволі, і не абиякий щодо цього вплив на нього мало перебування в 1726 — 9 р.р. в Англії. Саме з цих часів виходить Вольтер на свою справжню дорогу, творить славнозвісні «філософічні листи», видруковані тільки 1733 р. Відзначімо основні факти соціяльної біографії Вольтерової.
До 1729 р. (народився Вольтер р. 1694 в Парижі) майбутній автор «Кандіда» виступає в ролі поета і драматурга. Син нотаря Арує і дрібної шляхтянки Марґаріти Домар, він до 1713 року вчиться в колежі Людовіка Великого. Іще в колежі він сходиться з синами двірських аристократів, а р. 1714, по недовгій подорожі, повернувшися з Голляндії, починає з’являтися в великопанських са-льонах, де аристократичні вольнодуми та витончені циніки незабаром належну ціну складають його гострому розумові та надзвичайному дотепові. Починається не зовсім трафаретна життьова путь Вольтс-рова. Різноманітні, трагікомічні пригоди його героїв літературних — 
Кандіда, Задіґа, Амазана — відбивають і власний життьовий досвід самого автора, факти з історії його шукання правди, слави та щастя. Мудрість його героїв — вона ж і мудрість їх творця, що її виховує епоха, соціяльне становище Вольтерове, відповідні ідеологічні впливи, відповідні тенденції в буржуазному мистецтві. З аристократичних сальонів р. 1717 потрапляв Вольтер до Бастілії. Його обвинувачено в авторстві анонімної сатири «Я його бачив», скерованої проти Фі-ліппа Орлеанського. Одинадцять місяців перебування в Бастилії практично знайомлять Вольтера з основами політичного ладу Франції, і хоча він назавжди лишився прихильником «просвітньої монархії», проте засоби і шляхи управління монархії реальної знайдуть у ньому непримиренного сатирика. В Бастілії пише він свою першу трагедію «Едіп», де розвиває Мармонтелівську тему — жерці накидають народам свою владу, користуючись з темноти мас. Трагедії писатиме Вольтер протягом усього життя свого (останню з них «Ірену» пише він, маючи 78 років), але вони мають популярність і з великим успіхом їх грають у р.р. 20 — ЗО. У XIX ст., за часів тріюмфу романтизму, вони втрачають ^колишню свою славу. Клясичну трагедію заступає романтична драма. Замість «Меропи», «Заїри», «Тан-креда», «Альзіри» (кращих Вольтерових трагедій) хвилюють, захоплюють одних, обурюють інших — «Ернані», «Король бавиться», «Ма-ріон де Льорм» та інші драми В. Гюґо, його сучасників. А далі і романтична драма поступається місцем буржуазно-реалістичній драматургії. «Для нас, — пише Фаґер * — трагедії Вольтерові тільки одна з метикуватих і почесних розваг талановитої людини».
Відомий «конфлікт» Вольтера з аристократом де Роганом, брутальна розправа останнього з надто задиркуватим «міщанином» спричиняється до арешту за непокірність, за спробу протестувати. Два тижні в Бастілії поглиблюють колишній досвід Вольтерів, а чотири наступні роки (1726 — 1729) пробування в Англії викликають низку цікавих паралелів між абсолютною й конституційною монархіям^ їх державним ладом, побутом, культурою, що їм присвячує Вольтер «Філософічні листи з Англії». Поема «Henriade» замирює на деякий час Вольтера з королем і дає 500.000 франків прибутку авторові, крім слави, крім звання творця великої національної поеми. А втім той же «лявреат» р. 1734 зазнає знову королівського гніву. Причина — зазначені «Англійські листи» й єретична» поема — «Орлеанська Діва». В «Листах» вихваляє Вольтер англійський парлямен-таризм, торкається питань релігії, що не зв’язана в Англії з урядовою політикою, як у Франції, підкреслює значіння в громадському житті Англії її письменників — об’єкт гірких дум, як зауважає Асколі,
Е. Faguet. Voltaire.
Вольтер та його філософ, - сатир, повісті Ц для безсилої жертви де Рогана. Отже «Листи» постановлено спалити. Щодо «Орлеанської Діви», то цей твір уже підкопував підвалини культу, віри в святих, як пізніше Пушкінова «Гавриліяда», як Франсів «Острів пінгвінів», його суто-вольтерівські сторінки, леґенді про діву Орберозу присвячені, його ж таки «Орлеанська Діва». Вольтер поволі, в години відпочинку, працював над своєю пародійною поемою, читав її тільки інтимним своїм приятелям.. Проте, як і «Гавриліяда», поема набуває широкої популярности в численних рукописах, незрідка не від автора «доповнених». Сам Вольтер видав її лише р. 1762, і за другу половину XVIII-ro в. видру ковано 300.000 примірників «Діви». «Орлеанська Діва» з боку літературного — дотепна пародія на виславлення легендарної національної героїні в незграбній поемі двірського поета XVII-ro в. Шаплена, де «Діву» змальовано в трафаретнім церковнім стилі й за допомогою культової фантастики (янгол, оповивши діву хмарами, веде її крізь вороже військо, англійцям допомагає сатана, тощо). На неї насамперед скерував жало своєї іронії й дотепу Вольтер. Всі герої християнсько-церковної поеми Шапленової позбавлені в «Діві» Вольтеровій їхньої театральної величі, авреолі святости. Вольтер поводиться з /Ними за панібрата, як Котляревський з героями римського епосу в своїй «Енеїді», надає їм вигляду звичайних людей, які сваряться, вживають вульгарних висловів, інтригують, мають звички й пристрасті, ненавидять, кохають. Щодо останнього, то тут Вольтера моралістична критика (тепер, як і давніш) обвинувачує в цинізмі, еротичності. За 60 р.р. минулого століття в цьому ж обвинувачували Фльобера, як автора «Мадам Боварі», і тоді, на вікопомнім процесі, адвокат Сенар, спростовуючи прокуророві силогізми, доводив, що «перелюбство» Емми Боварі — наслідок її містично-релігійного виховання. Чи не являє релігія нагромадження змислових забобонів — запитував він, а сам Фльобер у VI розділі роману відзначає, що такі культові порівняння, як наречений, небесний коханець, дружина збуджували в душі героїні «несподівану ніжність». Цій культовій еротиці присвятив Золя свій роман «Провина абата Муре», виявляючи всю абсурдність (з боку психо-фізіологічного) аскетизму — підпори святости, як і Л. Толстой в «Отце Сергее». Але це зробив ще у XIV ст. Бокаччо в «Декамероні», тільки без жадного психологізму, в пляні натуралістичної новелі, що має викрити лицемірство святих панотців і ченців так, як викриває його народній анекдот, казка, пісенька тощо. В цьому стилі підходить і Вольтер до персонажів «Орлеанської Діви», висміявши не тільки нижчу, а й вищу церковну єрархію, а поряд неї побут і звичаї двірські. Коріння його «еротики» в самій проблемі святости, в побуті її носіїв, а сатиричне, пародійне забарвлення поеми, нагадуючи той же кольорит
в оповіданні «Білий Бик», де фігурують персонажі з історії культів дохристиянських, свідчить про ідеологічне настановлення Вольтерової поеми — запеклу боротьбу з клерикалізмом, як підпорою февдальної ідеології. Еротика Вольтерова не засмутила б, не обурила б нікого, коли б був автор «Діви» не виходив з рямок модної тоді «ґалянтности», еротики великопанської, що за часів розкладу аристократії й наближення до неї вищих верств буржуазії — посідала не абияке місце в тогочасній літературі. Алеж він зважився щільно пов’язати «пікантне» з соціяльним. Він насмілився з «брутальністю» Бокаччо, Рабле й Свіфта наблизитися до таких недоторканих святощів, як от віра в Орлеанську Діву. Цього вже Мольєрівські Тартюфи не могли дарувати Вольтерові і навіть за наших часів Фаґе присвячує «Орлеанській Діві» в своїй монографії всього лише три слова «tres meprisable ouvrage» — «дуже ганебний твір». Він насмілився подати свою героїню як служницю з корчми льотарінґської, де знаходить її патрон Франції св. Денис, показати, як вона їде верхи на криластому ослі до Карла VII, позбавив її містичної авреолі.
Деякий час перебуває «грозу» Вольтер у Голляндії, а далі оселяється в замку Сірей, що належав мадам дю Шатле. Одна з «еманси-пованих» жінок того часу, вона знається на давніх літературах, на геометрії, студіює Ляйбніца та Ньютона, і в той же час живе товариським, сальоновим життям. Перебування в Сірей було періодом інтенсивної літературної та наукової роботи Вольтера. Протягом десяти літ він написав трагедії «Альзіра», «Зюліма», «Магомет», «Мерона», трактати «Про звичаї» («Essais sur les moeurs»), «Елементи Ньютоново! Філософії». Працює Вольтер і над великим історичним твором «Вік Людовіка XIV». Прекрасна Емілія не лише вміє надихати Вольтера, але, маючи практичний розум, орієнтуючися в настроях «сфер», за висловом пані Ґрафіньї, урятовує його від багатьох дурощів, цензурує його твори, не дає йому спускатися до полеміки з дрібними ворогами. Р. 1 749 померла мадам дю Шатле. Вольтер гостро відчуває • свою самотність, несподівану втрату «подруги двадцятьох років свого життя». Промайнули давно вже роки юнацтва, молодости. Тепер, у Парижі, де оселяється він, його не засліплює показний блиск, томлять інтриґи. Громадська атмосфера стає все важча й важча. Вороги Вольтерові силкуються принизити його як письменника, утворюючи штучний успіх середньої вартости п’єсам Кребійоновим. Тоді саме його погляд звертається до «приятеля» молодости, до пруського короля Фрідріха Великого. Вольтер і Фрідріх — цей трагікомічний епізод надзвичайно характерний для доби, коли буржуазна «просвітна філософія» пробує вступити в спілку з абсолютизмом. Знайомство Вольтера з Фрідріхом почалося ще з р. 1736, коли майбутній король Пруссії був у неласці в батька і волів займатися, замість воєнщини
Вольтер та його філософ.-сатир, повісті 13 поезією та філософією. Молодий принц виявив , себе палким прихильником Вольтера, і між ними зав’язується Ікваве листування. Р. 1740 Фрідріх сідає на батьковому троні. Заглиблений у нові труди та турботи, він проте не спускає з ока Вольтера. Честолюбний, він мріє про славу «Короля-Сонця», Людовіка XIV, він не раз намагається спокусити Вольтера переїхати до Берліну. По смерті Емілії дю Шатле Вольтер зважується покинути Париж. Р. 1750, 10 липня, він уже в резиденції Фрідріха — в Потсдамі. Перші вражіння сповнені наївного патосу. Дещо від Кандідової та Задіґової життьової простодуш-ности було, очевидячки, і в «демонічному дідові», мало не дияволі в уявленні віруючих. «Опера, комедія, філософія, поезія, герой-філо-соф і поет, велич і ввічливість, ґренадири і музи, сурми і скрипки, платонівські вечори суспільство і воля! Хто б цьому повірив?» — пише Вольтер, повідомляючи небогу, що дістав двадцять тисяч ліврів на рік утримання, помешкання в /королівському палаці, титул камергера і орден. Проте щодо волі Вольтер глибоко помилявся, та й королівська ласка, як незабаром виявилося, досить таки ненадійна річ, і За-діґові міркування на цю тему відбивають власний гіркий досвід Воль-герів. Поезію заступає найзвичайніша проза. Вольтер розпочинає якісь грошові операції, порушує королівський наказ про заборону спекулювати саксонськими грошовими паперами. Справа доходить до суду, і хоча Вольтера виправдано, але процес кидає на нього неприємну королеві тінь. Стосунки межи Вольтером і королем загострюються ще більше, коли Вольтер друкує злісний памфлет на президента Берлінської Академії Мопертюї. З наказу Фрідріха памфлет спалено під вікном Вольтера. Отже король-філософ виказує себе не толерантні-шим від короля французького, короля без філософії. Захват колишніх листів поступається місцем депресії. Вольтер, «сидячи коло груби, з важкою головою і смутним серцем», запитує сам себе: «Чого, власне, сиджу я в цьому палаці?» Більше, ніж коли, він «потребує розради». Але тепер гадає він, ту розраду «дають не королі», а література, творчість. Вольтер наважується розлучитися з королем, що недвозначно був висловився про нього: «Вичавлену помаранчу викидають». Та виїхати з краю філософа-короля, виявляється, далеко тяжче, як заїхати до нього. У Франкфурті на Майні Вольтера заарештовано. Наказано відібрати від його камергерський ключ, орден, його листування та папери і серед останніх розшукати те, що компромітує короля, — рукопис його поезій. По довгому ряді неприємних пригод. Вольтерові щастить, нарешті, дістатися до Ельзасу, а потім знайти собі пристановище у Швайцарії. Він купує поблизу Женеви замок Delices («Відрада») і другий, поблизу Льозанни, — Мопгіоп (Монріон), бож філософам потрібні захистки, щоб «сховатися від собак, які женуть за ними». Правда, рішучости Вольтерової
не вистачає, і опісля він поновляє листування з Фрідріхом, але доба його мандрів по чужих палацах та замках закінчується. З 1758 р., протягом двадцятьох літ, він живе у Фернеї, маєтку на східньому схилі Юри. Тут він може, як Кандід, спокійно «плекати свій сад». Вольтер цієї доби любить називати себе «старим Фернейським пустельником», але пустельник живе, як справжній магнат. З нього прекрасний господар: він будує текстильні фабрики, майстерні годинників, і занедбане містечко швидко розростається. Настає останній період у житті й творчості Вольтера, що дивує нас кількістю довершених творів. За цей час з’являються друком найкращі його філософські оповідання: «Кандід, або оптимізм» (1749), «Мікромеґас» (1752), «Простак» («L’ingenu» — 1767), «Вавилонська Принцеса» (1768), «Білий Бик». У фернейську добу Вольтер з юнацьким запалом виступає проти фанатизму та беззаконства не лише як філософ, але й як оборонець реальних, поодиноких «покривджених та зневажених». Він добивається перегляду справи Жанна Каляса, протестанта, обвинуваченого в убивстві власного сина, засудженого на колесування й страченого. Трилітня боротьба з «законом» скінчилася перемогою. Вольтер довів цілому світові судову «помилку». Каляса визнано невинним, а його родині призначено велику пенсію. Вольтерові щастить урятувати від смертної кари кальвініста Сірвена, обвинуваченого в убивстві дочки, де ля Барра, обвинуваченого в блюзнірстві. В своїм приватнім житті Вольтер не вільний проте був од компромісів із своїми філософськими переконаннями задля життьових вигод. Відкидаючи церковність, офіціяльну релігію, він будує у Фернеї церкву й урочисто святкує в ній Великдень. І це зрозуміло, коли пригадаємо, що на питання Бейля, чи могла б існувати держава атеїстів, Вольтер відповідає, що коли б Бейлеві довелося правити пятьма-шістьма сотками селян, він мусів би проповідувати учення про караючого бога. Взагалі, визнаючи юридичну рівність усіх громадян, Вольтер рішуче відкидав думки про будь-які радикальні економічні зміни в побуті широких мас. Ці «нижчі» верстви суспільства, за Вольтером, мають право «вільно продавати свій труд тим, хто більше дасть», алеж це нездійсненна річ, щоб «на нещасливому нашому світі суспільство не поділялося б на дві кляси: на багатіїв — владарів і. незаможних — слуг». Вільні, тобто раби не февдалів уже, тільки магнатів капіталу, — це той ґрунт, гній, на якому зростають і зростатимуть наука, мистецтво, культура. Нема чого дбати про освіту темної маси. Вона може клякнути в темноті. Такі і подібні думки незрідка висловлює Вольтер у своїм листуванні, бо, за висловом Люї Бляна, він «був справжній буржуа щодо своїх думок, інстинктів, прагнень».
Отже цілком зрозуміло і те, що трактат Ж. Ж. Руссо «Про походження нерівности людської» (1754) викликав обурення в автора
Вольтер та його філософ, - сатир, повісті 15 «Кандіда». Ніколи ще, — пише він, — «не виявляли стільки дотепу, щоб перетворити нас на тварин. Бере охота рачкувати, читаючи ваш твір». Пригадаймо, що навіть Свіфт подавши в «Гулівері» найгострішу й немилосердну сатиру на «демократичну» англійську монархію, залишив рабів у блаженій країні шляхетних коней «ґуїнґнґмів», де, мимо дикунів «йєху», бачимо й нижчу породу кінську — слуг.
Р. 1778, по смерті Людовіка XV, Вольтер приїхав до Парижу. З надзвичайною пошаною й урочисто зустріла столиця 84-літнього великого письменника. В театрі він був присутнім при увінчанні власного бюсту лавровим вінком. Шанування відбувалося 16-го березня, а вночі проти 31 травня 1778 р. Вольтера не стало. Три місяці нервового напруження та неприпинюваної літературної роботи --і кволий організм письменника не витримав. Чотирнадцять років до смерти, у «Посланії до Горація», Вольтер писав, що вчиться в улюбленого Горація «зневажати смерть, смакуючи життя». Напередодні смерти у вірші «Adieux a la vie» * до епікурейської філософії домішується гірка іронія, що її песимістичне забарвлення нагадує вже носіїв «світової скорботи» XIX в. Кожна людина грає, як актор, маленьку свою ролю, потім зникає: «Фарс скінчився», актора забуто. Проте історична роля Вольтера, його творів, як бачили ми, сягає далеко поза межі XVIII-ro в. Вольтер, за влучним висловом Фаґе, справді, «рецидивіст слави», і ці рецидиви його популярности свідчать про те, що в творчості Вольтеровій, в його філософії й соціології західньо-евронейська буржуазія знайшла не тільки свого ідеолога, але й критика, сатирика.
III
Вольтер не створив якоїсь єдиної філософської системи. Філософія була для нього не метою, а засобом. Засобом ідеологічної клясової боротьби. Найзапеклішими ворогами Вольтеровими були середньовічна церковна теологія, церковна догматика. Як і Фонтенель, він знає, яким впливом користаються в темних масах «оракули», спостерігає, як в освіченій Франції, в освіченому XVIII в. панують єзуїти відроджуючи найгірші сторінки кривавої історії середньовіччя. В своїй критиці клерикалізму Вольтер не звертався до важкого апарату, богословських дослідів, він користувався своєю звичайною методою — виявляти все безглузде, все, що суперечить здоровому розумові. Так підходить він до леґенд біблійних та християнських у спеціяльних своїх трактатах («Бог і люди, твір доктора Оберна, теологічний, але розсудливий»), у коментарях до книг пророків, у численних статтях, памфлетах, популяри-зуючи свої висновки в таких повістях, як от «Білий Бик», «Вавилон-
ф «Прощання з життям».
ська Принцеса». Але від питань про бога та релігію не можна було відокремити і таких питань, як сенс людського життя, добро і зло в ньому, свобідна і несвобідна воля. Протягом многолітньої літературної діяльности Вольтер міняв свої погляди на ті чи інші проблеми, але основна його позиція досить стала — це деїзм, тобто визнання якоїсь вищої розумної сили, першопричини всього існуючого. До цього твердження Вольтер приходить через цілий ряд логічних побудовань. Не маючи даних пізнішої наукової біології, не зважившись піти за такими послідовними матеріялістами другої половини XVIII в., як Гольбах, Гельвецій, Вольтер не міг стати атеїстом у сучасному розумінні цього слова. Звідси і повстають ті протиріччя, ті суперечності, ті «прокляті питання», що їх не завжди Вольтерові щастить розв’язати з достатньою глибиною та виразністю.
Усі люди «народжуються на світ з носом і п’ятьма пальцями, але ніхто не народжується з пізнанням бога» — каже він у «Трактаті про метафізику», але разом з тим всесвіт, на його думку, не міг повстати з нічого. Коли ми повні свідомости та розуму, то повинно бути і «вічне, розумне єство.?. Про найвищу творчу силу говорить суворий лад та доцільність світотвору». Коли світ «прекрасна машина», то ми, гадає Вольтер, повинні зробити висновок і «про розумного, великим мистецтвом обдарованого її творця». Проте ця сумнівна доцільність» підпадає, як свідчать пригоди Простака, Задіґа, Кандіда, Амазана й інших Вольтерових героїв, досить поважним сумнівам. Як і всі деїсти, мусів Вольтер зупинитися над /іитанням про походження зла на світі. Як, справді, з’ясувати, виходячи з визнання якоїсь вищої сили, митця-будівничого, «таку силу в його творі зла, насильства, неправди? До 1755 р., під впливом Ляйбніца, Вольтер мав нахил до надмірного оптимізму, і в «Думках про Паскаля ? висловився: «знати, що земля, люди, звірі такі, які і повинні бути, за призначеним порядком, то є ознака мудреця». Але р. 1775 цей оптимізм похитнувся. Жахливий землетрус у Лісбоні, що забрав тисячі жертв, примусив Вольтера скрикнути: «Яка жорстока природа!». Яка сумна гра випадку, гра людського існування!» Ясно: «жорстока природа» не в’яжеться з ідеєю «розумного творця». Не можна бути остільки наївною і світу цього далекою людиною, щоб не помічати, як Кандід, безлічі зла в нас і навколо нас, але, з другого боку, якось страшно і зруйнувати ідею божественної сили. В «Поемі про лісбонський землетрус» Вольтер, як Іван Карамазов у Достоєвського, сумнівається щодо світової гармонії», але не зважується повернути богові свій «квиток на право вступу до неї».
Він намагається з’ясувати зло, як наслідок нашої зіпсованости, як вияв злої волі. Але знову питання — чи ж свобідна вона? Вольтер відкидає Декартову науку про природжені ідеї. Наша думка є лише
Вольтер та його філософ, - сатир, повісті 17 сукупність тих уявлень та розумінь, що утворюються на ґрунті нашого досвіду, тобто наших відчувань. У своїм теоретичнім погляді на душу Вольтер наближається до матеріялізму Льокка, підкреслюючи свою близькість до нього в фантастично-сатиричному романі «Мікромеґас'. Мікромеґас — то велетень, родом з Сіріуса, що з другим таким, лк сам, велетнем з планети Сатурна мандрує небесними тілами. Вони досягають землі. За допомогою мікроскопи вони помічають на півночі корабель з ученими мандрівниками. Мікромеґас, узявши корабель у руку, починає розмову з ученими, що вражають його своїм знанням неба. Але що знають вони про власну душу? Всі вони по-різному відповідають на те запитання. Один дотримується Арістотеля, другий Декарта, третій — Ляйбніца і т. д. Послідовник Декарта каже, ще душа то є «чистий дух», що дістав усі свої ідеї в матерній утробі/ але вийшовши у світ, повинен «іти до школи і там з самого початку вчити все те, що так достотно було йому відоме. Відповідь велетня повна злої іронії: «Але це ж зайва праця, коли твоя душа, така мудра в матерній утробі, стає такою темною, коли обростає бородою».
Коли не існують прирождені ідеї, коли людина з природи не посідає ні ідеї бога, ні ідеї повинности, ні ідеї добра і зла, то в чому ж тоді виявляється свобідна воля, якою мірою відповідає людина за свої вчинки, що стримує людину в її вчинках, що саме робить ТІ ВЧИНКИ громадсько-потрібним, ДОЦІЛЬНИМ? Усі ЦІ Ідеї, 5JO реґулюють життя, утворюються у людини, а не народжуються з нею разом. «Ми не народжуємося уміючи ходити, — каЖе Вольтер, — але кожний, хто народився з двома ногами, набуває згодом і вміння ходити». Та і розуміння права, добра і зла доспівають у певному віці і властиві вони всьому людству на всі± ступенях культурного розвитку. Звичайно, до ідеї соціяльної зумовлености моралі, її клясового коріння, Вольтер не доходить.
Наша воля залежить від нашої свідомости, від наших ідей. Наша,, свобода волі — це наші свобідні вчинки. Вольтер покладає певні межі цій волі, а в своїй науці про душу стає на роздоріжжі між тогочасним ідеалізмом та матеріялізмом, і це вагання не важко помітити, читаючи його філософські повісті. У листі до Фрідріха Великого він навіть	признається в	«повному	незнанні! Чи душа є дух
або матерія, чи	повстає вона з	нічого, чи	живе	в вічності» — усе це,
на думку Вольтерову, — «питання одного сліпого другому про те, що таке світло». З	легкою іронією зазначає	він:	я намагався вгадати,
чи не через ті	самі сили, що	орудують	моїм	травленням і рухом,
дістаю я свою думку. Я ніколи не міг зрозуміти, як і чому думки утікають, коли голод виснажує моє тіло, і як вони повертаються, коли я наїмся».
Отже ідея бога, світової гармонії, зазнає часом чималої небезпеки
від логіки й того ж таки розуму, що хтів би знайти свою першопричину, а з тим вона, на думку Вольтера,, «корисна для людства». І досить цинічно Вольтер пояснює, чому саме корисна: «Я хочу, щоб мій кравець, мої слуги, моя жінка вірували в бога, і гадаю, що тоді мене меншою мірою обкрадатимуть та дуритимуть». Адже всі народи мають своїх богів, що карають, і богів, що нагороджують, а він, Вольтер, — «громадянин світу» («citoyen du monde»). Не стільки, певна річ, громадянин світу», скільки син своєї кляси. Філософія Вольтерова щільно пов’язана з його соціологією, з його політичними переконаннями. Його соціяльне становище зумовило ненависть до февдалізму. Він бачив його розклад, він у захваті від економічного розвитку Голландії та Англії, він придивляється до участи буржуазії в державнім житті Англії та до співробітництва з нею інтелігенції; ідеалом державного ладу для нього є знов таки Англія. То є лад, де «король має всю владу чинити добро і де у нього, проте, зв’язано руки, щоб не чинити злого, де пани стають панами без насильства і кріпаків («Англійські листи»). Вольтер мислить рівність, як рівність усіх перед законом, але проблему рівности соціяльної він ставить тільки теоретично, і клясовий поділ лишається непорушний. В «божественне право лицарства» він повірить лише тоді, коли побачить, що «селяни з’являються на світ з сідлами на спинах, а лицарство з шпорами на п’ятах». Всі люди рівні з природи, але «на сцені цього світу вони виконують різні ролі». Як представник буржуазії, Вольтер сміливо й нещадно атакує деспотизм, февдальне дворянство, але не забуваймо, що Вольтер цінить такий устрій, коли і не пан з походження може стати паном. Він сам такий, «міщанин у дворянстві», як і Бомарше, він землевласник і з усією своєю гуманністю, прихильністю до «народу» («реиріе») він все таки «пан». Марно ми стали б шукати у Вольтера будь-яких революційних ідей щодо цього «народу», і хоч селянин не народжується з сідлом на спині, а проте «народ» не має «смаку, витончености», це «чернь», що має для життя лише руки, що «ніколи не спроможеться чогось навчитися». І коли ця «чернь» починає промовляти в згаданому «Заповіті» Мейє, коли вона надто революційно мислить, буржуазія в особі Вольтера цензурує її думки, використавши з них те, що відповідає її громадсько-політичним прагненням.
З елементами філософічних ідей Вольтера і його соціології ми зустрічаємося по всіх його літературних творах, але найдовершеніше своє втілення знайшли вони в його філософсько-сатиричних повістях, де життьовий досвід і теоретична думка, власні життьові пригоди й вигадані, Вольтер та його доба, його кляса — відбиваються в дійсно художній формі, що ставить їх поряд таких шедеврів світової літератури, як Свіфтів «Гулівер», «Ґарґантюа» Рабле.
Вольтер та його філософ, - сатир, повісті 19
IV
Сатирична повість, сатиричний роман як літературний жанр мають свою довгу історію, що їх тут не місце наводити. Відзначімо лише, що Вольтер, як автор «Задіґа», «Кандіда», «Принцеси Вавилон?-ської» й інших філософічно-сатиричних повістей, не тільки мав, але й добре знав своїх попередників, починаючи з античних часів. Побут сучасний, сучасна історія, факти політичного життя Франції й Европи взагалі, давня давнина, мітологія й фантастика казкова, реальність, утопія — найхимерніше сплітаються в повістях Вольтерових, і в окремих компонентах їх, тих або інших ситуаціях, драматичних чи то комічних, — не важко запримітити чимало літературних ремінісценцій, чимало відгомонів світової сатиричної, сатирично-фантастичної й аван-турної літератури. «Правдиві оповідання» Лукіяна, що висміюють любовні й авантурні схеми романів доби геленістичної культури, лицарські середньовічні романи й геніяльна пародія на них у Сервантесовім «Дон-Кіхоті» — певний відгук знаходять в любовних романах Кандіда, Амазана, Задіґа, численних їх пригодах, що до них спричиняється «доля». Доля розлучає коханців, випробовує їхню вірність, доля, кінець-кінцем, по багатьох драматичних та комічних епізодах доводить їх до щасливого фіналу — одруження. Щиросерді, мудро-наївні шукачі істини Вольтерові не випадково, здається, нагадують часом Серванте-сового великого мрійника, хоч оця лукава усмішка надає їм своєрідного забарвлення. В гострому гуморі, що не милує ненависних йому попів, ченців святобожників, чванькуватих февдалів, Вольтер не випадково наближається до французьких" фабльо. Знає він і цінує Бокаччо, як автора «Декамерона», що його вплив позначається зокрема в «Орлеанській Діві». Але безпосередні попередники Вольтера, як автора повістей, де фантистика та гумор, перетворюючись на злу сатиру, становлять один із засобів розвитку тієї чи іншої філософічної або соціяльно-політичної ідеї — то, безперечно, Рабле з його «Ґарґантюа» та Свіфт з його «Гуліверовою мандрівкою». Поряд цих велетнів світової сатири певну рьлю відіграли в процесі утворення сатири Вольтерової і такі призабуті нині, але популярні свого часу французькі письменники, як Сірано де Бержерак (1620 — 1655), автор двох соціяльно-фантастичних романів — «Комічна історія місячних держав» і «Комічна історія соняшних держав», як Дюфрені (1648 — 1724) з його «Серйозними та комічними пригодами одного сіямця», Монтеск’є з його славнозвісними «Перськими листами». З усіх цих попередників і сучасників Вольтера на перше місце сам Вольтер висуває Свіфта, що з ним він бачився р. 1727 в Англії. «Що більше я читаю ваші твори, то менше мені подобаються мої», — писав він Свіфтові, називаючи в листі до Тьєріо
«сатирою на людський рід» «Гулівера'. Свіфт, певна річ, не «впливав» би на Вольтера, коли б був цей вплив не зріс на ґрунті подібних соціяльно-економічних умов розвитку буржуазного ладу в Англії й Франції XVI — XVIII в.в. Р. 1726, коли з’явився «Ґулівер», англійська буржуазія вже склала свій історичний іспит, відограючи значну ролю в економічному й політичному житті Англії, впевнено простуючи шляхом розвитку «демократичного парляментаризму». А з тим, поряд спорохнілих руїн колишнього февдалізму, помічаються загрозливі плями гнилизни і на мурах нового палацу буржуазно-капіталістичної культури. Остання, розвиваючись, породжує нові форми політичного й економічного хижацтва, і та буржуазна мораль, що їй колись загрожували Річардсонові зіпсуті, розбещені Ловляси, тепер під загрозою з боку «аристократів» своєї власної кляси, та й взагалі буржуазні чеснота й оптимізм починають хитатися, плутатися в соціяльних про-тивенствах. Ще, правда, далеко до зневіри в «проґресі», до Байроно-вого песимізму й бунтарства, ще англійська література матиме свого останнього великого оптиміста Діккенса, але в особі Свіфта маємо вже письменника, що нібито випередив Бальзака, як немилосердний «фізіолог». Свіфт не бунтар, не має на думці ламати, радикально змінити щось в існуючім ладі, він хотів би тільки «вшляхетнити» його за допомогою ідей просвітної філософії, ідеї абстрактного гуманізму. Отже він створює образ ідеального короля-філософа (як і. Вольтер в особі Задіґа) в другій частині «Гулівера» (Мандрівка до Бробдінґнеґу), а в частині четвертій, змальовуючи блаженну країну гуїнґнґмів, намагається втілити свої соціяльно - політичні ідеали, і Свіфтова фантазія не задовольняється, як це буває звичайно в утопіях, з якоїсь вищої людської породи. Ідеальні істоти Свіфтові — це шляхетні коні, що їм протиставлено брутальних, потворних «йєху». Тут Свіфтова критика сягає за межі критики соці-яльного ладу Англії. Його «йєху» не тільки втілення негативних рис панівної кляси, але й інших верств суспільства, всього людства, яким воно видається, яким ввижається дрібнобуржуазному інтелігентові, що мріє про «честь, справедливість, правдивість, солідарність, мужність, цноту, доброзичливість, вірність», як елементи суспільного життя, але, в умовах розвитку капіталістичної цивілізації, не сподівається здійснення своїх мрій. Мізантропізм і песимізм Свіфтів буйно розквітнуть у ХІХ-ХХ ст., але Вольтер, за яким стояла велика французька буржуазія, сповнена ще творчої сили й великих мрій, войовнича й оптимістична, — не має на меті подати «сатиру • на людський рід», як іменує він «Гулівера». Його Простак, Задіґ, Амазан, Кандід так або інакше замиряються з політичною й соціяльно-економічною дійсністю, що їх оточує, не впадаючи в глибокий той розпач Гуліве-рів від споглядання ненависних «йєху», що примушує його з огидою
Вольтер та його філософ, - сатир, повісті 21 ставитися навіть до власної родини й перевагу давати родичам шля* хетних «гуїґнґнів» — своїм коням.
Найяскравіше відбилася оптимістична ця буржуазна ідеологія Воль-терова в невеличкому його оповіданні «Жанно і Колен». Жанно — = син відомого торговця мулами, Колен — син хлібороба. Змалку вони щирі приятелі. Родина Жанно їде до Парижу. Судовий процес зруйнував її добробут, але згодом старий Жанно, через щасливі спекуляції, став паном де ля Жаннотьє. Купивши маркізат, він стає навіть титулованим дідичем. Малого Жанно виховують в дусі великопанської науки. Спритний невіглас Гувернер має зробити з Жанно, як учителі Мольєрового Журдена, людину, що «вміє подобатися». Навіщо вчитися латинської? Хіба ж «освідчуються латинню в коханні?» Непотрібна й астрономія, бо «все це можна знайти в календарі», Найбезглуздіша наука — це геометрія, бо «якщо колись Жанно треба буде геометра, щоб зробити пляна з своїх земель, — «він зможе виміряти їх за гроші». Щодо мистецтва, то краще допомагати їм, аніж їх вивчати». Може корисна геральдика? Ні, вона бо «не в моді» тепер, ущипливо зауважує Вольтер, немає цилюрика, що «не мав би своїх гербів». Отже Жанно вчитиметься танцювати й співати водевільних пісеньок. Цієї освіти, виявляється, досить, щоб посісти почесне місце в модних сальонах. Жанно має одружитися з багатою вдовою, але щастя зраджує знову родину Жанно. Широке життя й широкі борги доводять старого «маркізах до в’язниці. Романтичне кохання зазнає вдару. Чарівна вдова воліє одружитися з блискучим офіцером, що пропонує Жанно «вступити до нього в роту». Гувернер радить стати вихователем, а материн сповідач повчає: «від багатства душі псуються. Бог був ласкавий, що зробив її(матір) старчихою». Міщанина в дворянстві покарано. Але він мусить, за Вольтером, повернутися до рідної кляси, зустрівши випадково в Парижі працьовитого Колена, з якого став добрий, енергійний неґопіянт. Колен стоїть на чолі виробництва полудженого заліза й міді. Він одружений з дочкою багатого торговця посудом. Незлослива 'Людина, він обіцяє навчити Жанно ремества, дати частку в підприємстві, і від Коленової доброти душевної «розвинувся в серці Жанно зародоіг доброї природи, якої світ не задушив цілком». Він побачив, що «щастя не в вельможній чвані».
Наївне це, за наших часів, оповідання дуже типове для Вольтера й його доби. Ідеали буржуазні Колена плекає й Фіґаро Бомарше, хоч простує до них іншими шляхами. Вольтер, що вміє нещадно й дотепно висміяти аристократів, Вольтер сатирик стає тут сентиментальним, моралізує, повчає, поетизує процес збуржуазнення частини селянства в особі Колена й самого Колена, як людину. Ще не надійшов час, коли Бальзаків Вотрен зруйнує своєю аналізою цю ідилію-
промислового капіталізму, коли, за часів розвитку капіталізму фінансового, історії Коленів перетворяться на історію Сезарів Біротто, Ґоріо, Гранде. З другого боку, не впадає Вольтер і в драматизм міщанських трагедій Лесінґа й Шіллера, до якого спонукали їх політичні й економічні умови існування німецької буржуазії, пригніченої й загальмованої у своїм розвитку февдальним ладом Німеччини XVIII-ro в. В «Жанно й Колен» Вольтер промовляє від імени вищої ■й досить уже політично й економічно дозрілої буржуазії, яка вітає ті дрібнобуржуазні низи, що вміють «збагачуватися», що поповнюють лави єдиного антифевдального фронту. Великі й дрібні Колени посваряться лише пізніше, за часів Революції 1789 р.
В оповіданні «Простак» Вольтер, як і Монтеск’є в «Перських Листах», скеровує жало своєї іронії на сучасну державну, офіційну Францію з її міністрами, фаворитами, клерикалами, бюрократами тощо. Подібно до Монтеск’є, сприймає сучасність і критикує її Вольтер крізь призму почуттів і думок екзотичного чужинця, не зіпсованого європейською культурою а саме — гуронця, що випадково потрапляє до Франції. З походження він француз, але народився в Америці, де, по смерти його батьків, урятувала йому життя й заступила матір гуронська жінка. Отже Простак — син природи, людина наївна з погляду європейського, а втім своєрідно мудра. Культура не отруїла його, жадні історичні, релігійні, соціяльні забобони й традиції не впливали на нього, не припустили звичайного лицемірства. Природня логіка, тверезий, гострий розум Простакові рішуче повстають проти того, що бачить і пізнає, він у французькому суспільстві половини XVIII-ro ст. Наївність Простакова спричиняється спочатку до кумедних життьових ситуацій, як наприклад, ті моменти, коли він має вихриститися, коли бажає, всупереч усеньким церемоніям, негайно одружитися з чарівною Сент-Ів тощо, але поволі з комічного пляну повість переключається в драматичний. Одружитися з Сент-Ів не може він, на заваді бо стає релігія, яка забороняє шлюб з хрище-ною матір’ю. Простак, шукаючи захисту й нагороди в короля за виявлене в сутичці з англійцями геройство, потрапляє до добре знаної Воль-терові й багатьом ідеологам буржуазним Бастілії, як жертва чорних кру-ків-єзуїтів, як людина що висловлює єретицькі погляди. Сент-Ів, утікши з манастиря, подається до Парижу, щоб довідатися про долю нареченого. Визволити Простака з Бастілії вона може тільки офірувавши жіночу свою честь сластолюбному дон-жуанові Сен-Пуанжеві. Простак на волі, але самовіддана Сент-Ів, від сорому й тяжких переживань захворівши, вмирає. Історія нещасної Сент-Ів, чеснотливої, хоч і поданої в доброзичливо-іронічному освітленні, буржуазної героїні, наближає цю повість В.ольтерову до сантиментально-буржуаз-яих драм та романів XVIII-ro в. Проте в фіналі «Простака» Вольтер
Вольтер та його філософ.-сатир, повісті 23 лишається Вольтером. Представник ідеології великої буржуазії, він; не мав наміру, як Ж. Жак Руссо, а надто його послідовники, втішатися мріями про «I’homme naturel» — близьку до природи з незайманою душею людину. Його дикун Простак, зазнавши чимало лиха від цінностей «культури», кінець-кінцем, підкоряється її законам. Вольтер не. робить з Сен-Пуанжа якусь потвору на кшалт Шіллерового Франца Моора, замирює цього легкодухого, а проте не злого аристократа з колишнім гуронцем, С.-Пуанж допомагає Простакові «висунутися» в паризькому суспільстві. Простак стає офіцером, і його шанують не тільки, як хороброго вояка, але й як «глибоко розумну й розсудливу людину». Дикунство героя оповідання це лише художній за-соб, засіб «учуднити» ту реальність, що до неї призвичаїлися наші очі-змусивши нас придивитися до неї очима, позбавленими окулярів звичайної аперцепції. Наївні нібито, а з тим цілком логічні міркування Простакові про релігію, культові нісенітниці, теологічні побу-довання, літературу, науку — популяризують соціяльно-філософські ідеї самого Вольтера. Простак критично ставиться до Ґордонової теорії «спокутливої благодати», і в розмовах, що точаться в Бастілії між янсеністом-теологом і деїстом Простаком, становлять філософський стрижень повісти. Устами свого героя аргументує, звичайно, сам автор.
Існує якесь вічне єство, що створило велетенсыфг машину, і люди — маленькі коліщата в ній. Машина діє за загальними законами, і це єдине, що здається Простакові зрозумілим. На думку Гордонову, це значить зробити бога винним за гріх* Алеж, як зауважує влучно Простак, і «спокутлива благодать» не позбавляє бога цієї вини, бо всі, кому в ній відмовлено, — грішать, а хто видає нас злу, хіба не є винен у злі? Як пізніше Фльобер у «Бу-варі й Пекюше», ревізує Простак — Вольтер не тільки метафізичні здобутки, але й сучасну науку та мистецтво, їх суть, їх настановлення, водночас виявляючи свої соціяльні симпатії. В історії, наприклад, вбачає він нескінченну низку злочинів і нещасть (як і Свіфт), за винятком «прекрасних віків римської республіки». З великих французьких писменників найбільше захоплює його Мольєр, зокрема «Тартюф», бож через сучасних тартюфів у сутані потрапив Простак до в’язниці, і блискучий образ одного з них подає Вольтер в особі єзуїта, що його виправдання неминучого «гріху» Сент-Ів викриває всю соціяльну суть клерикальної діялектики. Це справді гідна Мольєрового «Тартюфа» сцена. Поряд дошкульних випадів проти теології й клерикалів звертає свою увагу письменник і на такі характеристичні риси державного ладу, як от бюрократизм, шпигунство, неприхований безсоромний фаворитизм, розпуста духівництва й двірської аристократії. Проте, хоч яка гостра й дотепна ця Вольтерова соці-яльна сатира, вона стриманіша, ніж сатира Свіфтова. Картина сучасної
 державної Франції викликає в письменника зіставлення, як і з «Принцесі Вавилонській», з конституційною Англією. «В Англії це зовсім не так» — звичайний приспів Вольтерів, алеж автор «Гулі-вера», як відомо, досить виразно виявляє всі відворотні сторони цього споетизованого від Вольтера «не так». Англійська «демократичність» — ідеал для Вольтера, але для Свіфта, що спостерігає її в процесі усталення, розвитку, внутрішніх її противенств, вона об’єкт гірких роздумів. Ширшу й сннтетичнішу панораму так мовити б, існуючих державних структур на тлі соціяльно-філософських своїх міркувань подає Вольтер у повістях «Задіґ» та «Принцеса Вавилонська».
Задіґ — герой умовно й алегорично «східньої історії», втілення тієї толерантности, просвітної філософії, що її протиставлено всім проявам деспотизму, насильства, лукавства, невігластва, фанатизму, глуп-ства людського, які спостерігає й від яких зазнає чимало лиха під час своїх мандрівок Задіґ, кінець-кінцем, тріюмфуючи. «Доля> ьчтов-хає Задіґа від одного іспиту життьового до другого, але він не втрачає свого оптимізму, внутрішньої своєї рівноваги. За допомогою запозичених з багатьох літературних джерел трагікомічних ситуацій, своєрідно, майстерньо скомбінованих, веде нас Вольтер від пригоди до пригоди цього нового Дон-Кіхота. Задіґа зраджує непохітно-цнотлива, здавалось, дружина. Задіґ привертає до себе увагу короля за свої суто Шерлоіс-Холмсівські здібності насамперед, а надалі й за справжню Соломонівську мудрість, але фатальне кохання, що пов’язує не позбавленого людських пристрастів філософа й королеву, спричиняється до падіння Задіґа, як фаворита-міністра. Задіґ пізнає ціну, як і Вольтер, королівської ласки, двірської підлесли-востн. Йому загрожує смерть, він змушений тікати з королівського палацу, як Вольтер колись з Потсдаму. Доля, як у старовинних і сучасних авантурних романах, розлучає Задіґа з героїнею. На цей фабульний стрижень, як і в інших оповіданнях Вольтерових, нанизуються численні епізоди з історії мандрування Задіґового. Він захищає жінку, що її немилосердно б’є якийсь чоловік, єгиптянин з національності!. В запалі Задіґ мимоволі вбиває його, і жінка проклинає великодушного оборонця. Вона хотіла б, щоб коханець бив її, бо < заслужила цього, призвівши до ревнощів». Отака своєрідна життьова логіка, що її важкі дотики відчував і Сервантесів ідеаліст з Ля-манчу!
Єгиптяни заарештовують Задіґа. Він стає рабом арабського купця Сетока. Як і завжди, мудрість героя привертає до нього увагу й пошану новою хазяїна. Невтомний пропаґандист ідей Вольтерових, Задіґ диспутує з Сетоком на соціяльні і релігійні теми, виступає в ролі деїста на своєрідній дискусії з приводу переваги того або іншого бога, що виникає між представниками різних релігій. Сміливо
Вольтер та його філософ, - сатир, повісті
виступає Задіґ проти жахливого культового звичаю спалювати жінку з її померлим чоловіком. Він радить владі видати закона, що «дозволяв би вдові палити себе тільки по тому, як вона цілу годину перебуде сам-на-сам з якимсь молодиком». І справді, відколи цього закона видано, — «жадна дама в Арабії не спалила себе». В цьому й дальшому епізоді — визволення Задіґа з рук фанатиків-жерців за допомогою врятованої від спалення вдови Альмони, — Вольтер глузує з лицемірства й прихованого еротизму «святих жерців», цього разу східніх, алеж мало чим відрізйяються з цього боку від аравійських своїх родичів «святі» єзуїти й папське духівництво в оповіданнях «Простак» і «Принцеса Вавилонська». На острові Серендібі допомагає Задіґ королеві Набуссанові знайти ідеального скарбника й не-користолюбну жінку. І знов таки мудрі його поради обурюють фанатичних «бонз». Деякий час пробував Задіґ у замку напів-купця, напів-розбійника Арбоґада, що в цинічнім сповіданні свого бандитизму нібито віщує пізніше народження Бальзакового Вотрена.
Нарешті, в XVIII розділі, доля в особі автора дозволяє героєві й героїні, Астарті, зустрітися. А втім ще не кінець Задіґовим нещастям, що мусить він, за казковою традицією, витримати останній іспит — стати переможцем на турнірі та відгадати три загадки. «Доля» і тут, як побачить читач, переслідує героя, і це змушує його сказати: «Всім керує якийсь жахливий фатум!» Проте таємничий пустельник і його притчі нібито доводять інше — «все іспит, кара або пересторога». Пишемо «нібито», Вольтер бо далекий, як від послідовного античного фаталізму, так і від віри в «спокутливу благодать», що її критикує Простак. Пустельникові притчі доводять лише те. що в складній діялектиці життьовій немає абсолютного добра й абсолютного зла. Вольтер не заглиблюється в цю проблему, не надав їй характеру «богошукання». Відкинувши релігійну догматику й не насмілившись стати на шлях послідовного атеїзму, Вольтер у своїй «казці» лише мимохідь торкається проблеми сенсу життя, що стає актуальною й пекучою для певної кляси й її прошарів, коли вона в соціяльнім житті своїм починає втрачати ґрунт, коли її перспективи історичні притьмарюються. Кляса, до якої належав Вольтер, психологію й ідеологію якої він носив у собі, тільки но починала творити своє соціяльно-політичне життя, прокладати шлях до його розвитку. Повставши проти офіційної релігії, що теоретично й практично обслуговувала тоді інтереси «старого ладу», — ця кляса мала створити тимчасовий її суроґат, деїзм, ідея бо мудрого архітекта, як визнає Вольтер, стримує людство, паралізує «згубну» ідею економічної й політичної рівности всіх людей. Вольтерова кляса має величезне історичне завдання — посісти місце панівної кляси — февдальної й двірської аристократії. Отже в мистецтві, літературі, науці — насамперед
 «соціяльне замовлення», войовнича, оптимістична, а з тим і дипломатична ідеологія.
Час для замирення з офіціяльною релігією, що з доби Наполеоново! монархії почне пристосовуватися до потреб нового державного хазяїна, — ще в майбутньому, як і час для «богошукання». Цю соці-яльну, клясову суть в творчості Вольтеровій західньо-европейська критика здебільша обминає, воліючи із складної її тканини видирати й перебільшувати елементи скептицизму, перетворюючи незрідка Вольтера на якогось сальонового філософа в стилі Ренана, бо такий стилізований Вольтер більш пасує до інтелектуального стилю сучасної «Ев-ропи в присмерку». Алеж між «песимізмом» і «фаталізмом» Вольтера й, приміром, Гавптмана в його «Тілі Ойленшпіґелі» — істотна ріжниця. Отже «Задіґ» не тільки абстрактно-оптимістична «казка», або песимістична суттю, як може декому видаватися, але казка-сатира, казка-памфлет, художня аґітка філософсько-соціяльна, що її всі рядки, всі алегоричні образи, в яких ми тепер, аналізуючи повість, бачимо лише провідні, типові тенденції, — сповнені були свого часу публіцистичних натяків, виблискували тими відтінками живої, в усіх дрібницях зрозумілої читачам думки письменникової, що нині без коментарів історичних важко іноді відчути.
Соціяльна стихія філософічно-сатиричних повістей Вольтерових в «Кандіді» і в «Задізі» не так чітко впадає в око, як у «Принцесі Вавилонській», де вона не затушкована казковим схематизмом, метикуватим алегоризмом. Герой цієї повісти, Амазан, родом з країни щасливих ґанґаридів, як і Задіґ, — втілення людяносте. В зв’язку з трафаретно авантурною зав’язкою любовною блукає світами Амазан, що його «доля» відриває від улюбленої Формо-санти. Як Гулівер, пильно додивляється він до побуту й державного ладу відвідуваних країн. З них найбільшу увагу приділяє Амазан Англії й Китаю. Останній, звичайно, подано в утопічному стилі. Це свого роду Свіфтів Брондінґнеп, країна з фав-дально-патріярхальним ладом, на чолі з делікатним і мудрим імператором. Похваляє його, між іншим, Вольтер і за те, що він повиганяв «тартюфів», тобто місіонерів з Китаю. За тих часів, коли колоніяльна політика Франції ще тільки но зароджувалася, Вольтер не міг оцінити ролі місіонерів, як певної категорії агентів молодого французького капіталізму. Амазан одвідує Скитію й Кімерію, тобто Росію XVIII ст. Ідеолог французької буржуазії, Вольтер віддає пошану тому, хто «прорубав вікно», або точніше двері для вільного Епливу західньо-европейського капіталізму на зародки капіталізму російського. Справжнього панегирика співає Вольтер своїй «учениці» — Катерині II. Реальної Росії XVLU-го в., з її кріпаччиною, напів-.азіятським, напівевропейським дворянством, де читати Вольтеров!
Вольтер та його філософ.-сатир. повісті 27” трактати й батожити водночас своїх рабів — цілком звичайне явище в поміщицькому побуті, Росії, що її змалював Радіщев у «Подорожі до Москви», — Вольтер не бачить. У Катерині цінує він «толерантність до всіх релігій і вболівання за всі помилки», поетизує її, як Державін в своїх одах. Свої армії, довідуємось, посилає Катерина не з тим, щоб грабувати незнані народи, а щоб запроваджувати мир.. Читаючи ці влесливі рядки, мимоволі згадуєш саркастичну Воль-терову. посмішку, що завсігди грає, на тонких його губах, пригадується й епізод із Фрідріхом, теж «великим», що його толерантність-і реальне обличчя знаходить неоднакову оцінку в тій же «Принцесі Вавилонській» і в мемуарах Вольтерових. Аджеж Батавія (Пруссія) має в особі короля культурну людину. Батавія навіть нагадує Ама-занові його благословенну утопічну батьківщину, країну ґанґаридів. У Батвії знаходить він «волю, рівність, охайність, чемність, толерантність». Що це за воля та рівність — Вольтер відчув, як бачили ми, на власнім гіркім досвіді. Проте в особі Фрідріха Вольтер, як і в особі Катерини, вітає ідею централізованої імперії, що поволі ліквідуватиме рештки февдального ладу, прокладатиме шлях до вільного розвитку буржуазії, до збуржуазнення дворянства. Що це справді так, видко з іронічного ставлення Вольтера до февдальної південної Німеччини, де, «що чотири мілі надибував він князя, княгиню, фрейлін і жебраків». Дипломатичний характер компліментів Вольтера на адресу Росії та Прусії видко з порівняння їх до рядків, присвячених Англії. Тут справді щиро й навіть патетично виспівує Вольтер її «демократичність» політичну. Дуже характеристичні погляди письменникові на англійську революцію XVII віку, до боротьби дрібної буржуазії англійської проти абсолютизму й великої буржуазії. Це були, за Вольтером, часи «хаосу, усобиць, жорстокости, неуцтва й фанатизму, коли ті чорні кереї (пуритани — С. Р.) й інші, що носили поверх камзолів білі сорочки (пресвитеріяни — С. Р.), немов покусані скаженими собаками, каламутили цілу націю». Обминаючи соціяльно-політичні чинники революції, Вольтер висуває тільки мотиви релігійного фанатизму. Проте з усього «хаосу», констатує він із задоволенням, утворилася, кінець-кінцем, «найдосконаліша форма правління, яка тільки існує на землі». Парляментські партії, що репрезентують февдальне дворянство й буржуазію, це, — лірично зауважує Вольтер, — «двоє ревнивих коханців, що служать одній коханці». Отже бачимо, як утопічна, казковоідилічна країна ґанґаридів поступається місцем іншій ідилії — здійсненому Вольтеровому ідеалові буржуазної імперії. На тлі побуту й державного ладу Англії, що його не помилувала гостра Свіфтова сатира, з іронією й обуренням змальовує Вольтер економічно відсталу Італію, Італію папи, ченців, релігійного гніту. В Еспанії надибує Амазан войовничу інквізицію, з-під влади
якої визволяє тероризованого короля. Щодо рідної Франції (Ґаллії). то тут автор не окупує на саркастичну характеристику її звичаїв,. її громадського життя. Головний об’єкт її — двірська аристократія, ті «сто тисяч неробів», які не мають іншої роботи, як розважатися й судити про мистецтво, що його творять інші — тобто трудолюбна, енергійна буржуазія французька, оті її чеснотні Колени. Алеж, як зазначали ми вище, Вольтер і проти «фанатиків, що були 6 перевернули землю, коли б змогли?, маючи на увазі тут Руссо. Біограф останнього, Шюке *, зазначає, що женевський філософ виголосив війну всьому, що любив Вольтер, він «не визнавав цивілізації». Той же Шюке з цього приводу глибокодумно додає, не приховуючи негативного ставлення до Руссо, як соціолога: доктрина Contrat social санкціонувала насильства Революції». Руссо — «проклав шляхи до комунізму». Вольтер міг мріяти про блаженну країну ґанґаридів, де живуть аркадійські якісь пастухи, «рівні від народження», володіючи «незчисленними отарами», де вони в білих убраннях, підперезані золотцвітними стьожками, співають з пташками пісень на честь Формосанти, але він, оборонець толерантности, не міг спокійно говорити про Руссо, на думку якого багатії «подібні до вовків, що, раз покуштувавши людського м’яса, — відштовхують іншу страву». Ці рядки міг написати бродяга-філософ, що з гіркої ласки «неробів» жив по їх гніздечках, але не власник Фернейського замку, «некоро-нований король» буржуазії. Вольтер був учителем освічених королів, Руссо — Робесп’єра.
Кумедний епізод зради Амазана своєї нареченої з ґальською артисткою ускладнює авантурно-любовну інтригу, надає Дон-Кіхо-товій «стихії» в образі Амазана й темі Дульцінеї Тобозької своєрідного Гротескового забарвлення. Кінець, звичайно, щасливий. В останніх рядках полемізує Вольтер з обскурантами, з численними своїми ворогами літературними, зокрема з манастирськими газетярами, які не проминуть, знає він, сказати на побожних своїх сторінках, що «Принцеса Вавилонська» твір — єретичний, деїстичний і атеїстичний.
Ще атеїстичніша від неї повість «Білий Бик», де Вольтер з елементів єгипетської, грецької й юдейської мітології створює свій власний міт про царевича Навуходоносора, що через злі чари сім літ пробував у вигляді білого бика, якого вірно кохає єгипетська царівна Амазіла. В історії релігійних метаморфоз бик, як символ сили взагалі й водночас творчої сили землі, посідає почесне місце. Єгиптяни обожнювали чорного бика Апіса, богиню плодючосте Ізіду змальовували в вигляді корови. Євреї в пустелі, за біблією, спору-
Aithcr Cbuqcet. 1-І Rousseau. Р. 1906.
Вольтер та його філософ.-сатир, повісті 29 дили вівтар тельцеві, Зевс перекинувся биком, коли схотів викрасти фінікійську царівну Европу, Грецька напівбогиня Пасіфая, дочка сонця й Персеїди, покохала бика, від якого мала сина — потвору Мінотавра. Але Вольтерів «Білий Бик» воліє кохати Амазіду, ніж бути «богом», за якого його вважають у Єгипті. І з того часу, зазначає іронічно Вольтер, повстав у Вавилоні такий звичай: кожного разу, коли монарх, що його дурили сатрапи, маги, скарбники й жінки, визнавав свої помилки, народ кричав: «хай живе великий владар, що перестав бути биком». Поряд бика й інші тварини фігурують у східніх культах тому й у Вольтера зустрінемо змію, що провадить дипломатичну й витончену бесіду з Амазідою, Валаам-ську знамениту ослицю, голуба й крука з історії про Ноя, велетенську рибу тощо. Всім цим ветеранам легендарним Навуходоносор, ставши королем, дарує «солідні ренти», а невмируща старенька Ендорська пророчиця одержує чималу пенсію. Беруть участь у подіях повісти й три біблійні пророки поряд Ізіди, Озіріса і Горуса. Як і в «Орлеанській Діві» з героями мітичними Вольтер поводиться дуже вільно, дотепно «учуднює» їх, надаючи вигляду звичайнісіньких і балакучих обивателів, що між ними точаться далекі від легендарного патосу розмови, як от бесіда мудрого Мамбреса, фараонового ворожбита в демісії, з Ендорською пророчицею. З цим біб-лійно-мітологічним «травесті» Вольтеровим слід, здається, пов’язувати деякі розділи з Франсового «Повстання анголів». У традиційній формі «східньої історії» подає Вольтер, під серпанком трагікомічної казки про кохання Навуходоносора й Амазіди, цікавий етюд на тему, що її значно пізніше й в іншому літературному оформленні покладає в основу «Св. Антонія» Густав Фльобер, де релігійні забобони, почварні культи, всілякі секти християнські з їх фанатизмом, уся кривава історія «шукання бога» — розгорнеться, як Грандіозний похмурий сувій, засліпляючи читача пишнобарвністю Фльоберового слова. «Білий бик» нібито елеґанський, дотепний, хоч і не дуже глибокий етюд до філософічно-атеїстичної поеми «пустельника з Круасе», як «Кандід» (щодо його теми марного шукання абсолютної істини) поряд «Дон-Кіхота» й «Гулівера» — твори, що надихають його на створення песимістичного й сатиричного роману «Бувар і Пекюше».
«Кандід, або оптимізм» так називає свій роман Вольтер і ставить перед читачем проблему сенсу, життя, мудрости верховного єства. Чи дійсно ж усе утворене «доцільно» і «для найкращої мети», як твердить Панглос? Перевіряючи це твердження, Вольтер провадить своїх героїв, Кандіда та Панглоса, через ряд найтяжчих спроб, ставить їх віч-на-віч з найрозмаїтішими виявленнями несправедливости
та жорстокосте. Февдальні привілеї, фанатизм релігійний, війна, іцквізиція, стихійні нещастя — чи свідчить усе це про мудру доцільність буття? Справа не в тому, розуміється, що такий наплив горя та біди мало ймовірний в житті Кандіда. Кандід — узагальнення. Він є ідеальний оптиміст, як Дон-Кіхот є ідеальний лицар, перед яким треба розгорнуте все, що може похитнути його віру в «доцільність буття». При тому, загострену несподіваність багатьох ситуацій читач повинен розглядати, як пародійне підкреслення усієї ваги випадку в нашому житті, того випадку, що відіграє певну ролю в житті насамперед тієї кляси й за тих часів її історії, коли вона, в особі своїх Фіґаро, що має різноманітними манівцями йти до своєї мети, зазнавати чимало перешкод, часом надто тяжких ударів з боку існуючого ладу що їх напівідеалістичний світогляд пояснює примхою «долі», алеж ця доля не така ще невблаганна, люта, якою стане в XIX-му ст. Тему «Кандіда» Вольтер уже був намітив у повісті «Мемнон, або мудрість людська», де герой, бажаючи осягнуте най-довершенішої мудрости, постановляє перебороти всі пристрасті і ніколи не закохуватися. Проте цього не щастить йому дійти, бо життя сильніше від усяких теорій. Справжня мудрість, видимо, не в філософічних теоріях, а в тому, що ми звемо «прийняттям» життя з усією повнотою його суперечностей, в тому стоїцизмові Марка Аврелія, що, бачачи всю недосконалість світобудови, усе ж закликав любити життя і, в межах можливого, поліпшувати його.
В «Кандіді» Вольтер подає найкращі сторінки й своєї соціяльної сатири. Кандід спостерігає війну між болгарами й аварами (прусаків і французів). Ось аварське селище, спалене «згідно з законами публічного права». Тут «покалічені діди дивилися, як умирали їх порізані жінки, пригортаючи дітей до скривавлених грудей, там конали дівчата з розпоротими животами, задовольнивши природні потреби кількох героїв; там напівспалсні благали їх добити. Мозок було розкидано по землі побіч відтятих рук і ніг». Яка красномовна, реалістична сторінка! А ці «обидва королі», що почали співати Те Deum * — кожен у своєму таборі — хіба ж не лунають їх молитви в молитвах Галіпулетіп та Урлюберльошів Ролянової сатири «Лілюлі»? Вольтер малює страти, жахливі сцени невільницького життя в Америці, але його протест виявляється не в палких філіпіках, не в патосі думки та почуття, а в міцній іронії, в здібності епічної розповіді. Як і Свіфт у «Гулівері», втішає себе Вольтер соціяльною утопією, змальовуючи щасливу країну — Ельдорадо (ва-ріяцію країни ґанґаридів), де немає релігії церковної, ченців, що «навчають, сперечаються, керують, хитрують і палять людей, які
«Хвалимо тебе, боже»
Вольтер та його філософ.-сатир. повісті тримаються іншої думки», де немає суду й парлямента, немає в’язниць, де золото й самоцвіти не мають жадної ціни, де короля дивує — «чим саме так до смаку припали європейцям оті жовті грудки». Наївний оптимізм Панглоса треба примирити, за Вольтером, з песимізмом філософа Мартена. Кінець повісти дає щасливе розв’язання подій. Усі основні герої — Панглос, Кандід, його укохана Куніґунда, що її герой, за звичайною авантурною схемою, довгий час розшукує, Мартен — гкивуть укупі, недалеко від Константинополя. Славнозвісний дервіш, до якого вдаються шукачі правди, не дає жаданої відповіді. На увагу Кандідову про велику перевагу зла на землі він одповідає алегорією: «коли султан посилає корабель до Єгипту, то чи дбає він про мишей». Зустріч з дідом, якого не цікавить те, що коїться в Константинополі, бо доволі з нього, що він посилає туди овочі з свого саду, який плекає, надихає Мартена на висновок: «Нумо працювати, не міркуючи, це єдиний спосіб зробити життя зносним». Треба, «плекати свій сад» цими Кандідовими словами Вольтер кінчить свій роман.
Але, що значить «плекати свій сад»? Чи значить те, що треба відмовитися, як той старий хлібороб, від шукання соціяльної правди? Видимо — так. Такий висновок вив’язується з логіки текстур але не з усього твору, не з аналізи всієї творчости Вольтерової. Вольтер історичний не міг д не хотів сповідати теорію «малих діл», з якою ми не раз зустрінемося в літературі XIX ст. поряд безнадійного й послідовного песимізму. Підозріле примирення з світовим злом Вольтерових героїв і недвозначна сіра нудьга, що опановує їх. Навряд чи Кандід до кінця життя свого плекатиме свій садочок. У всякому разі його творець не був Кандідом, і вся його творчість — заклик до боротьби, до будівництва соціяльного, як його розумів син своєї кляси, син свого віку. Вольтер не міг зруйнувати надто непевної системи деїзму і не міг не бачити глупства теоретичного оптимізму. Історична діялектика зумовила його руїнницьку «стихію» й вона ж зумовила його певний опортунізм філософський.
Надаремно шукали б ми у Вольтерових повістях яскравих побутових образів, складних психологічних ситуацій. Його образи — схематичні, часто-густо вони лише алегорії, немов би персонажі середньовічних містерій. Вони персоніфікують той чи інший елемент якоїсь соціяльно-філософічної чи то етичної проблеми, що її намагається Вольтер розв’язати, а сполучаються ці елементи так само, як того вимагає авторне завдання. Але з усім тим, ці Вольтерові персонажі не справляють враження чогось мертвого. Це не тільки альґебра образів, це справжні образи, і хоча Вольтер, наприклад, не описує зовнішности свого Кандіда, принотовуючи тільки, що вся «душа світилася йому на обличчі» — ми уявляємо собі цього юнака з «найпри
ємнішою вдачею» як уявляємо собі Простака, Задіґа, усіх цих героїнь Вольтерових, що з їх жіночих вад та вартостей любить Вольтер доброзичливо, а часом і в’їдливо покепкувати. Втягаючи своїх героїв у діялоги та монологи, відтворюючи їм мовний стиль, виявляючи основне в характері їх, животворить автор свої філософські й соціальні тези, а невичерпний його дотеп, «ґальський гумор», не дають читачеві втомитися, не зважаючи на обтяжену подекуди допомічними мотивами сюжетну структуру. Відома й стилістична майстерність Вольтерова, його вміння надати своїй фразі тактовної лаконічносте, художньої економії, що поєднується з тим, що французи називають «verve» — запалом унутрішнім, динамічністю думки й почуття. Недаремно ж найвибагливіший щодо питань стилю Фльобер писав: «Признаюся, що обожнюю Вольтерову прозу, його повісті для мене — витончена страва. Я двадцять разів читав Кандіда, переклав його англійською мовою й перечитую час од часу» *. Відтворите в перекладі цей витончений мовний стель Вольтерів нелегке, звичайно, завдання, як і відтворити складну його літературну й соціяльну постать в її динаміці, в динаміці класової боротьби.
Сергій Родзевич.
