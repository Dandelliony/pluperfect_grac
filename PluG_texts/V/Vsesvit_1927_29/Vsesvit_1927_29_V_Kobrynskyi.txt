З ПАМ’ЯТОК РОСКВІТУ ІНДУСЬКОГО МИСТЕЦТВА НА ЯВІ
В першій половині VII-го віку по Хр. Магараджа Гарзавардана будує велику буддійську державу, що охоплює Індію від гір Віндія до Гамалаїв зі столицею Наланда, центром високорозвиненої культури північної Індії. Вплив цієї великої держави поширюється не тільки в самій великій Індії, а й у Тибеті та в Індонезії. Через Бенгалію наландська культура проходить у Шрівіянську державу на Суматрі та в її колонію на середній Яві. Шрівіянський рід Шайлендра старанно дбає про архітектурно-скульптурне буддійське мистецво. Будується відома буддійська святиня Боро Будур. З половини IX віку по Хр. східно-яванські брамінські князі вигонять Шалендр із Яви, засновують на Яві у Лара Дйонґґранґу нову вже брамінську святиню з шости будинків. На одному, з них, присвяченому брамінському богові Шіві, дуже добре зберігся фриз, що - переказує історію Рами, тоб-то вчоловіченого бога Вішну. Хоч святиня й браманська, а будували її, очевидно, майстрі тої ж славетної буддійської Наландської школи, що перед тим побудували й Боро Будур. Подаючи тут зразки досягнень цієї школи, ми повинні переказувати саму легенду про Раму для кращого зрозуміння змісту фризового рельєфу в Лара Дйонґґранґу ,
Легенд про Раму є багато. Найбільш поширена вона в варіянті „Рамаяни”, відомого епос а поета Вальмікі. Ось її скорочений переказ:
Цар Дашарата в Айодшо має три неплідні старші жінки. Йому треба сина наслідника на престол. Одже він кладе жертви богам, щоб дали йому сина. Після однієї такої жертви бог Віншу дає йому трунок для жінок. Од цього трунку жінки вагітніють і проводять йому чотирьох синів: Раму, Бгарату, Лаксману та Шатрухну. Протягом цього ж таки часу князь демонів Равана завдяки аскезі стає таким могутнім, що й самі боги бояться його. Вони обірають бога Вішну, щоб зійшов на землю та переміг його. Вішну вступав в тіло Рами, Святий Вішвамітра просить короля Дашарату дати йому своїх синів Раму та Лаксману на охорону проти демонів, що нищать йому його жертви. Дашарата погоджується і брати убивають демонських велетнів. Вдячний Вішвамітра веде їх свататись у Мітілю, до короля Янаки. Дужий Рама натягає лука бога Шіви, чим і здобуває собі королівську дочку Сіту за жінку (мал. 3). Вертаючись додому, Рама перемагає в бою велетня Парашураму і як переможець дістає собі його лука. Радий перемогами свого сина Рами, Дашарата хоче висвятити його на царя. Та тут Кайкея, матір Рамового брата Бгарати, пригадує Дашараті, що він іще раніше обіцявся те саме зробити Бгараті, і домагається, щоб Раму прогнано з дому на два тижні. Щоб дати батькові спромогу додержати слова, Рама бере жінку Сіту та брата Лаксману і йде собі геть. Так замісць Рами висвячують на царя Бгарату (мал. 4). Рама переходить річку Ганг та бідно живе в лісі. Його відвідує там брат Бгарата, сповіщає йому, що батько Дашарата помер з туги за ним, і просить його повернутися до Айодійо та перейняти царську владу. Рама не згоджується і настановляє Бгарату своїм заступником на престолі. Після цього Рама з Сітою та Лаксманою мандрує далі і осідає в Дандакійському лісі. Тут у ньому закохується дівчина-велетень Шурпанака, сестра князя демонів Равани, і, хотячи причарувати його, обертається у вродливу дівчину людського зросту (мал. 2). Та Рама не хоче її. Шурпанака залицяється далі до Лаксмани, однак і цей не хоче її. Шурпанака хоче помститися за це на Сіті, але Лаксмана ловить її підчас замаху, одрізуе їй носа й вуха і жене геть. Покалічена тікає до брата Равани, а цей хитрощами викрадає Сіту та заносить її до Лауки (Цейльону). Птах Ятаюс хоче визволити Сіту, та йому це не щастить, його тяжко поранено.
Тільки й того, що Сіта встигла передати йому свій перстень для Рами. Рама’й Лаксмана, шукаючи Сіту, знаходять Ятаюса. Перед смертю птах передає Сітин перстень Рамі (мал. 1). Простуючи далі на південь Рама й Лаксмана здибають потворувелетня Кабанду і вбивають його (той же мал. 1). Кабанда, одкуплений смертю від гріхів, радить їм розшукати малп'ячого князя Суґріву, вигнаного своїм братом Валіною з міста Кіткінли. Вони знаходять Сугріву та складають із ним таку угоду: Рама поможе Суґріві вбити Валіну і дістатися знову на втрачений престол, а Суґріва допоможе Рамі розшукати Сіту. Рама стріляє Валіну, Суґріва стає князем і Рама видає накази до всіх малп Суґріви шукати Сіту в усіх кутках світу Малпа Ганумат перестрибує морську протоку між Індією і Лаукою (Цейльоном), убиває богинюохоронницго острова та віднаходить Сіту. Тут на Ганумата нападає ворожий велетень і ловить його. Гануматові навивають на хвіст намочену олією ганчірку і підпалюють її, щоб спалити малпу живцем. Ганумата ж огонь не бере: він тільки бігає од хати до хати, палить ворогові місто, а далі вертається до Рами та сповіщає йому про Сіту. Рама кладе греблю через море, веде тяжкі безупинні бої з велетнями, доходить до Раваниного міста, стріляє Равану на смерть і визволяє Сіту. Сіта піддається вогневій пробі, щоб довести свою незайманість. Рама приймає Сіту і вертається з нею та своїм братом до Айодійо і живе з Сітою щасливо довший час, Однак, його підвладні чомусь невдоволені його співжиттям із Сітою і він мусить одіслати її од себе геть. Прогнана Сіта живе за містом у лісі, в хатині
 поета Вальмікі. Тут вона народжує близнят Кушу й Лаву, а Вальмікі виховує і вчить їх. Через кілька років Рама влаштовує свято приносу в жертву коней, куди приходить і Вальмікі зі своїми учнями Кушою- та Лавою, що деклямують перед Рамою Вальмікін епос «Рамаяну». Рама пізнає декляматорів як своїх синів і кличе назад Сіту жити з ним. Сіта викликає землю на свідка незаслуженої тяжкої кривди і перед очима Рами западається під землю навіки, а Рама незабаром як бог Вішну сходить на небо.
Рама-рельєф у Лара Дйонґґранґу не має тої симетричної будови, точно зрівноваженої, що її мають рельєфи в Боро Будур, та однак він являє собою твір високої художньої вартости, певний життя та легкої рухової композиції, що згармонізовано пливе фризом. Обличчя й фігури тонко відчуті, пройняті ноткою загадкової східної містики та грації. Лара Дйонґґранґський фриз є одним з найкращих пам'ятників індуського мистецтва VIII—IX віків. У ньому спостерігаємо досягнення довшого періоду розвитку індуського мистецтва; не тільки гармонія та живість, але душевні настрої, що виявляються чи то радістю (напр. Бгарата, коли його висвячують на царя, мал. 4), чи то тужливим очікуванням, ясно в переможеній формі зафіксовано в камені. Цей рельєф стоїть без порівнання вище, ніж в Европі рельєфи з тієї самої доби, тоб-то рельєфи романського стилю лицарських часів. А композиційною сміливістю вони сягають у добу європейського пізнього, вже високо розвиненого Ренесансу.
