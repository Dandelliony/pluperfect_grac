ДО ОБОРОНИ
Чогось примовкли прекраснодушні соціял-угодовці, грачі й помагачі „миротворчої" буржуазії. А тринадцять років тому назад як клялися й присягалися, що ось j тільки допоможемо панській „батьківщині" побити злого ворога (звідси — німця, а звідти — англійця) і запанує на віки вічні на землі мир і в чоловіцях — добра воля!

Імперіалістичні чоловіці засталися сами собою. Без ніякої «доброї волі» . Капіталістична бешиха брякне, наливаючись крівавим гноєм нової війни.
Нічого дивного! Війна для капіталізму така ж закономірна метода поступу, як і капіталістичний «мир». Ріжниця — в напруженості, темпі та зброї. Для миру — налигач і батіг. Для війни — одвергий ніж.
Ніж страшний. Не те поліно, що ним, кажуть, тарахнув колись по тімені Авеля простодушний Каїн.
І не те наївне ножаччя, що ним випускали тельбухи один одному ландскнехти Тіллі та Валленштейни. І навіть не ті урагани огню й смерти, що „рятували культуру“ капіталізму десять років тому. Похвалитися, правда й тоді було чим.
Біля двадцяти п'яти міліонів люду вибито з лав світової праці за 4 роки. В тому числі, — не лічучи тих, що каліками залишились, біля 12 міліонів - мертвими від зброї і хороб. Це стільки, що як би класти поруч, плечем до плеча, то зайняли б вони смугу в 10700 верстов. Ледве хватило б на те відстани від Парижу до Владивостоку,
І «продукція» не мала була. 12 міліонів за 1562 дні війни — це як раз по 7682 чоловіки на день.
А те, що готує імперіялізм світові надалі, до чого неухильно й настирливо простує він, має бути значно гіршим, незмірно гіршим. Війна без фронту, без поля, без обмеженого району воєнних дій. Війна в запіллі, війна скрізь у найдальшому кутку, у найглибшій щілині,—ось у чому зміст авіяційної й хемічної техніки, що так зросла й розвинулася за ці роки.
Страшне? Так. Але — не на те, щоб лякатись. Лякатись — не поможе. Треба бути оборонно-готовими. Треба бути готовим і вмілим усім і кожному, бо отрутний ніж імперіалістичної техніки вбивства скеровано проти всіх і кожного.
Гази та повітряна флота стають зброєю. Ми повинні знати свого ворога і його зброю. Кожен повинен знати, що таке гази, які вони бувають, як діють, як від них оборонятись, як орудувати протигазами, і як орудувати самими газами.
Повітряна флота є зброєю ворога? Наша повітряна флота повинна бути не гіршою, а кращою за ворожу. На наших очах ворог випробовує і вдосконалює свою Ліндберг перелетів Атлантичний океанів Нью-Йрку до Парижу. Чемберлін і Левіне прилетіли з Нью-Йорка до Берліну. Берд, —той самий, що буцім то за 14 1/2 годин злітав з Кінгс-бая на північний полюс і вернувся, — перелетів з Нью-Йорка у Францію в надзвичайну бурю.
Це не лише спорт був. І не мирному розвиткові служба. В руки капіталізму кожний крок технічного поступу — то все гострішав лезо війни. І ми знаємо, що то — проти нас воно кується й гостриться, бо в нас, в самому існуванні нашому, капіталізм бачить загибель свою, і всі сили збирав, щоб знищити нас. Наша відповідь, відповідь світової праці світовим гнобителям? Вона може бути тільки одна. Знищити себе, знищити здобутки Революції не дамо. Сміливо — ввічі небезпеці.
Війна проти всіх? У відповідь — готовність усіх. Авіоматки, цепеліни, бомби нечуваної сили, гази, що знищують все на шляху своїм? Всю силу, всю самодіяльність кожного сина праці — щоб у нас усе це було краще, міцніше і більше.
Щоб кожний знав, як поводитись у тім чи іншім випадку небезпеки, як захищатись, як оборонятись і як наступати. І найголовніше, щоб знав кожний робітник, кожний селянин усього світу, що наш ворог — капіталізм, що скрегоче зубами на нас — це й його ворог. Що готуючи оборону робітниче-селянської держави, ми готуємо оборону їх, оборону життя і майбутньої долі трудящих всесвіту. Всі —до оборони!
