ЛИСТ АМЕРИКАНСЬКОГО ПРЕЗИДЕНТА
За чотирі верстви від містечка Учеті — вокзал. А в другий бік, за дві верстви, на Усвятці — порон. Червоні стоять на вокзалі і б'ють по порону. А петлюрівці стоять за пороном і б'ють по вокзалу. Посередині на горбочку стоїть містечко з димарем громадської лазні і каланчею.

Зранку з 9-ої години над містечком починають вибухати гарматні набої, а шрапнель весело верещить вгорі, наче кричить: Доброго ранку! І так — до шостої.
О шостій годині більшовики в ешелонах мирно роскупорювали консерви і починали вечеряти. А петлюрівці відбували в сусідні села „по сало". А сало мабуть любили жареним, бо після них села палали цілими тижнями...
Тільки вночі містечко оживало. Починалися продаж і купівля. Ходили в гості і в синагогу. А коли шрапнелі починали верещати згори „доброго ранку", містечкові євреї ховалися в таємний спокій льохів. У містечку ніякої влади не було. Таке становище і вважають за ідеальне деякі політичні угруповання, але містечкові євреї були перековані „государственники".
Все ж вони ніяк не могли рішити, кого краще чекати: більшовиків чи петлюрівців. Столяр Лейзер більшовиком не був, але він глибоко бажав приходу більшовиків,— це для того, щоб поквитатися з „пузатими": так піднімають ціни на базарі, що бідній людині не сила зварити пару картоплин на вечерю! Багатий шкіряник Лейбзон вважав, що хоч
петлюрівці й порють животи та перини, але в їхній програмі в пункт про вільний торг. А про тих, що руйнують базари і конфіскують крам, хіба варт думати чесному євреєві? Все ж багато хто вагався в виборі влади і вважав, що зняти рундук на базарі це не те саме, що зняти голову з плеч. Євреї ж любили свої голови не менше, ніж свої рундуки.
У вечері, коли містечко зібралося в синагозі для молитви, на трибуні виросла постать Лейбзона. І сказав Лейбзон так:
-	По-перше — ша! А по-друге, я можу вас повідомити, що вам боятися нічого, що більшовикам можна побажати пекла і більш нічого. Я одержав листа від швагера з Київа, де він пише, що американський президент надіслав Петлюрі листа з післанцем, і в листі написано: „Так як до мене в Америку надійшли чутки про те, що ти, Симоне Петлюро варізуєш евреїв, то я тебе перший і останній раз попереджую, що коли хоч один волос упаде з еврейської голови, то будеш мати діло зі мною у мене в Нью-Йорку на Ріверсайд-Стріт, вл. будинок № 6 проти аптеки"... Так пише американський президент. Сам бог послав Петлюрі це послання і розмягчив його серце. І зараз у Петлюри в програмі один новий пункт: категорично раз назавжди заборонено бити й різати євреїв ні під яким виглядом! Отже, росходьтеся євреї по хатах і спокійно чекайте того, з ким сам господь бог і американський президент.

Столяр Лейзер стояв за трибуною і всяко глузував з Лейбзона. А коли той скінчив, він вигукнув: Я знаю в Петлюри у програмі тільки один новий пункт: щоб євреїв справді не вішати... за шию, а від цього числа виключно за ноги! Більш ніяких нових пунктів у Петлюри нема, говорю це вам я, Лейзер, а хто в цьому сумнівається, хай підійде до мене!
Євреї доЛейзера де підійшли, але Лейбзон все таки крикнув: Ви справжній більшовик, Лейзер, і я вам скажу: вам не місце в синагозі! Стану я з такими йолопами залишатися! — крикнув Лейзер і вийшов.
Пізно вночі поверталися євреї з синагоги і говорили: Раз Лейбзон каже, він знає! Легко сказати, американський президент. Він — та Монтефіоре!
Ну-ну: Бісмарк був трохи вищий за них обох. Зрівняв: Бісмарк. Це-ж Америка!... Днів через три перестали лопатися в небесах гарматні набої і незабаром петлюрівці вступили в містечко.
Видно петлюрівці ще не знали про листа американського президента, бо перш за все розійшлися по єврейських хатах і навіть у самого Лейбзона відібрали 100 тисяч романівськими, а його дружині, що кинулася рятувати гроші, набили такого ока, що в усьому містечку не знайшлося стільки пудри, щоб забілити синяву.
А ввечері петлюрівці вчинили найсправжнісінький погром. Навіть Лейбзон, сидячи під дахом коло дружини, сказав переконано:
Ні, я таки бачу, що вони справді нічого не знають про лист американського президента! Втих трохи погром. Вийшов наказ петлювівського коменданта, але грабунки тревали далі.
І ось зібралися у Лейбзона шестеро кращих людей у містечку і стали радитися, як бути. Лейбзон тер довго чоло, і нарешті сказав:
Я розумію, в чім річ. Очевидно Петлюрі не дали прочитати листа президента. Очевидно хтось із його підручних затримав. Треба, євреї, негайно відрядитися до ставки Петлюри, до Жмеринки і відкрити йому очі, а також вказати на всю небезпечність, що загрожує йому від невиконання наказу американського президента.
—	Це правда! — сказав рабин. — Я цілком погоджуюсь із шановним Лейбзоном. Так тому й бути. Сперечатися не стали і одразу перейшли до питання, кого послати.
Їхати до ставки Петлюри — це не зовсім просто. І старий рабин виручив. Пошлемо, — каже, — з пакунком столяра Лейзера. Він великий бешкетник і як що йому скрутять там паскудну голову, туди йому й дорога.
Послали за Лейзером. Той уже спав, і, лаючись, пішов до Лейбзона. Послухайте, Лейзер! — сказали йому. — Хоть ви й бунтівник, але у вас єврейське серце: їдьте до Петлюри до Жмеринки і бог Авраама, Ісаака та Якова нагородить вас! Лейзер брутально відповів: Хай бог Авраама, Ісаака та Якова їде до Жмеринки, а я йду спать! І вийшов.
Лейбзон божився й кричав, що зараз же піде до коменданта і видасть Лейзера, як більшовика. Все ждо коменданта він не пішов і пропонував іще раз обговорити питання. Ще раз обговорили і ухвалили: їхати до Жмеринки Лейбзонові, мануфактуристові Гурляндові і молодому адвокатові Альбертові Хацкелевичеві,
А через те, що їхати доводилося до високої особи, — підхопити з собою також найкращу святкову тору з синагоги. Ті погодилися. І жінка Лейбзона почала негайно жарити гусячі шийки з борошном у маслі та пекти пироги з печінкою. Вранці пішли до коменданта.
Вартовий коло дверей мав явний намір проколоти всіх трьох багнетом, а в коридорі їх ошпарило окропом з гарачого самовара, що його несли дві дужі лапи з приміщення команди.
Молодий комендант прийняв їх дуже тепло, гостинно. Всі три євреї надзвичайно довго, надзвичайно розсудливо, надзвичайно красномовно, — а де бракувало слів, пальцями, — пояснювали всю важливість листа американського президента, доводили, що єврейський народ нічого не має проти Петлюри і при кінці навіть навели цитату з „Мідраша".
Цитата з „Мідраша" видно дуже подобалася безусому петлюрівському комендантові, бо він негайно покликав помічника і, вказуючи євреїв, сказав: Пане-осауле, цим людям треба поїхати до батька Петлюри. Слухаю. Так ось що, дайте їм перепустку до Жмеринки і... гм... ще трохи далі...
Ні, — сказали євреї. — Нам тільки до Жмеринки. Та нічого, можна й трохи далі. Йдіть, пане-осауле! Слухаю. Євреї довго дякували і дали грошей. Комендант з подякою прийняв. На радощах дали й панові-осаулові і навіть тому хлопцеві, що їх трохи не обварив із самовару.
Всі були зворушені. Ходіть за мною! — сказав осаул. Євреї шанобливо пішли за осаулом, хоча й трохи дивувалися, що перепустки у петлюрівського коменданта давались десь унизу, в льоху за гратами, куди їх вів пан-осаул. І всі четверо спокійно й весело спускалися по скрипучих приступочках...
...Ані запашних гусячих шийок, ані зарожевілих пиріжків із печінкою не довелось їм скоштувати...
А комендант сидів того ж вечора за столом і писав наказа про те, що за його роспорядженням розстріляно трьох єврейських наркомів за зносини з американським президентом, а також за те, що вони росп'яли Христа. Коли чорно вика наказу прочитав пан-осаул, він сказав:
Директорія ще не рвала дипломатичних зносин із Сполученими Штатами, тому ніяково писати „за зносини з амери канським президентом".
Комендант почухав потилицю і сказав: — А що, той американський президент, — жид чи православний? — Хрещений жид! — переконано сказав осаул. — Всі американці хрещені жиди! 
Пан-осаул був людина освічена і колись, кажуть, навіть скінчив чотири класи реальної школи.
Хрещений — все одно жид! — сказав комендант і приписав до наказу таке:
„За зносини з американським жидівським президентом" Тепер буде гаразд! — сказав він, промокнув і крикнув вістовому: — До друкарні.
Комендант після цього завалився в фотельку і солодко мріяв про те, що добре було б оце опинитися в Америці і такого перцю задати всім жидам та їхнім американським президентам!
