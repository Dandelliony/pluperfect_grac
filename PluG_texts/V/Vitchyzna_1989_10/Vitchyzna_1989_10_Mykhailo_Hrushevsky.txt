МИХАЙЛО ГРУШЕВСЬКИЙ
ІСТОРІЯ УКРАЇНСЬКОЇ КОЗАЧЧИНИ
ТОМ ПЕРШИЙ
ДО РОКУ 1625
Проголосивши на початку другого десятиліття XVII ст. релігійну справу українську своєю справою, заявивши солідарність свою з православним духовенством і тою суспільністю, яка в обороні тої справи виступала, козаччина — її верхні верстви особливо,— мусили увійти з часом все глибше й далі в те культурно-релігійне й національне життя, яке протягом якраз того другого десятиліття все ясніше розгоралося в найближчім східноукраїнськім центрі. Кисні.
Сі два явища йшли разом, тісно переплітаючися між собою своїми впливами. Київ здавна стояв в досить тісних зв’язках з козаччиною. Ще в 1580 р. кияни в своїх жалях на воєводську управу звертаються до козацької старшини («до пана Оришовського, гетьмана запорожського»).
Тепер, в міру того як козачіли ближчі околиці Києва, як козацькі гнізда все тіснішою Й густішою сіткою обхоплювали його з усіх боків, зв'язки козаччини з Києвом ставали все тісніші. Через те не могло зіставитися без впливу І враження на козацькі кола те національне культурно-релігійне життя, яке починало саме розвиватися в Києві. А з другого боку, маючи під рукою напоготові козацьку силу, певні її помочі і солідарності, київські духовні кола знаходили в тім заохоту до все нових, дальших і сміливіших кроків у розвої національного культурно-релігійного життя, в його обороні, в забезпеченні йому тривких підвалин дальшого існування.
Старий Терехтемирівський монастир на півдорозі між Києвом і Черкасами (крайнею стражницею волості, за котрою починалося вже повне І необмежене панування козаччини) був немов стацією в сих зносинах. Напівофіційна резиденція козацька на волості, де відбувалися козацькі ради, де містився козацький арсенал і заразом монастир, відновлений запорожцями, їхня одинока патрональна святиня на довгий час, служив Терехтемирів немов сполучником політичних, чисто козацьких інтересів з релігійно-національною справою, яку козаччина взяла тепер за свою. На чолі його стояла тоді (в 1616 — 1620 роках) людина, що дуже непомітно перейшла в наших джерелах, але хтозна, чи не заважила багато в тодішніх відносинах. Був се архімандрит Єзекіїль Курцевич, з волинських князів Курцевичів, мабуть отже, чоловік свій між українським панством, а заразом людина світова, освічена, бувала — вихованець Надуанського університету, в каталогах котрого записан він під роком 1600 своє ім'я по-українськи, один-одинокий з усіх. (Так приймається звичайно в літературі. Генеалоги, одначе, не вміють його зв’язати зі звісними князями Курцевичами. — М. Г.). Під його рукою Торехтемирівський монастир виходить на поважну й цікаву позицію політичну. Сюди заїздили київські духовні, сам митрополит навіть, щоб бути присутніми на козацькій раді, впливати на її наради і бути в курсі козацької політики; терехтемирівські монахи були експозитурою київських кіл в самім серці козаччини. Одним з симптомів зросту козаччини на волості був також рух в терехтемирівській околиці помітний в сім часі. Літом 1618 року земський писар київський Сущанський-Проскура заносив скаргу на «игумена и --------- чернцовъ монастиря Терехтемировскаго и -------- фундаторовъ албо надавцовъ тогожъ монастыря то єста гетмана, полковниковъ, сотниковъ, атаманью и всѣхъ Козаковъ (войска) запорозкого», що вони захопили «моцно кгвалтомъ», наславши козаків і міщан терехтемирівських на сусідню маєтність Проскур, село Григорів, і привернули його до Терехтемирівського монастиря. Також захопили козаки коло того ж самого часу й віддали Терехтемирівському монастиреві іншу сусідню маєтність шляхтича Олізара — село Підсуне. Козацька резиденція І козацький монастир ширилися, і росли, і відігравали поважну роль як посередники між новим, відродженим Києвом і козаччиною з її новим курсом національної політики.
Київ у першім і другім десятилітті XVII ст. ставав усе замітнішим центром українського релігійного і національного життя, й пульсація великої релігійно-національної боротьби відчувалася тут все сильніше і голосніше. Завдяки козацькому реваншу, завдяки зросту колонізації з кінцем XVI століття він перестав бути дедалі, то більше самітним замком на українськім пограниччі, воєнним форпостом, виставленим на всяку тривогу Й небезпеку. В нім розвивалося суспільне Й культурне життя, а з тим все більше сунулися сюди елементи тодішньої польської офіційної культури і будили ті прояви й явища, в яких виливалася тодішня національна українська опозиція асиміляційним змаганням державної культури. Біскуп Христофор Казимирський, діставшися на київську кафедру в році L598, заходиться коло урядження своєї резиденції в Києві (його попередник Верещинський, перший спровадившися по довгих віках до Києва, мав свою резиденцію у Фастові). Він будує собі палату, заходиться коло будови латинської кафедральної церкви, збирає на се надання від побожних католиків. Стара домініканська місія, розмножившися, будує собі десь на початку XVII століття мурований кляштор з решток вишгородської церкви Бориса І Гліба, а пізніше мурований же конвент. Побожний прихильник єзуїтів Жолкевський у ролі київського воєводи носиться з планами заснування єзуїтської колегії, а кілька літ по його уступленні з воєводства сей план був сповнений біскупом київським Радошовським : в 1620 році він спровадив до Києва першу єзуїтську місію; але в Києві ЇЙ не сподобалося, єзуїти осілися в Фастові, і тільки в 1640-х роках воєвода Тишкевич фундував єзуїтську колегію в Києві. Менше вибагливі бернардини осілися тут ще з 16 20-х рр.
З’являються й просвітні Інституції українські. Печерський архімандрит Єлисей Плетенецький, наступник на ігуменстві славного Никифора Тура, що оружною силою відборонив від унії Печерський монастир, умів ужити козацьку силу не тільки на привернення печерських маєтностей, конфіскованих королем, а й під ослоною козацької опіки розпочав незвичайно живу й плідну культурну роботу. Величезні засоби, зібрані і старанно збережені поколіннями печерських старців та ігуменів, по довгих віках застою й інерції знайшли собі благородний ужиток в службі культурним і національним потребам свого народу.
Подчас праве утисков, подчас бід церковных.
 Подчас ей турбацій к невчасу полныхъ,—
як каже його панегірист, Плетенецький відкрив нову добу в житті сеї твердині українського аскетизму й зробив з Печерського монастиря першорядну культурну силу, так що за словами його гідного наступника і континуатора Його змагань він «був батьком не тільки для лаври, а і для всього народу російського», «и такъ ся тому святому заслужилъ мѣецу, ижъ штоколвекъ но немъ за помочю божею в томъ пречистой Богородицы монастыру дьстъ и діяти будет, все на єго основі, на єго фундаменть, на єгобудонли починати будовати и кончити будете». Сим заслужив він собі на вічну пам’ять в історії українського життя, і доводиться незвичайно жалкувати, що ми так мало знаємо ближче про нього і про його культурну роботу в Києві.
З двох писань, присвячених печерському архімандриту,— панегірика, виданого в 1618 році під варварським титулом: «Візерункь цвоть превелебного въ Бозъ сто милости господина отца Слисеа Плетенецкого архімандрита кіевского монастыря печерского* і надгробного слова його наступника Захарі! Копистенсь-кого— ми дістаємо тільки скупі Й уривкові звістки, які дуже небагато можемо доповнити з інших джерел.
Знаємо, що Єлисей Михайлович II летенецькиЙ був шляхетного роду («за-цныхъ и побожныхъ родичовъ был урожоный»), з дрібної шляхетської родини, що носила ім’я від свого родового гнізда Плетеним недалеко від Золочева. в землі львівській. (В львівських актах XV століття: Івапіко, Федько, Андрій, Филипко, Іван, Стахно, Василь abas Васько, Сафемія Плетенецька. В 1578 р. Іван Илетенецький, син його Каспар. В описі 1651 р. вже Плетенецьких в Плетеничах нема. — М. Г,). Рід був нічим не визначний і звівся в початках XVII століття. Будучий архімандрит родився коло року 1550. Він вибрав для себе духовну кар’єру. В початках 1590-х років, маючи сорок літ, став він архімандритом пінського Ліщянського монастиря і в сім титулі брав участь у православнім соборі берестейськім. Правдоподібно, тут звернув він на себе увагу рішучою опозицією унії, і се три роки пізніше (1599) дало йому вибір на печерську архімандрію — одну з найвизначніших православних позицій в тім часі, і на сеймі 1605 р. православним удалося добитися від правительства затвердження його на сім уряді. На сій позиції пробув він повних двадцять п'ять літ. до своєї смерті в 1624 році. Досить довго ми, одначе, не чуємо н тут нічого визначного про його діяльність, крім Процесів за монастирські маєтності тн скарги, занесеної деякими ченцями на нього і на іншу монастирську старшину: ченці скаржилися, що архімандрит 1 «старші полатники і застолпники» монастирські «не вьдати где оборочають» значну надвишку доходів монастирських над видатками, «которая бы рачей на потребы монастирскіє яко и чернецкіє оборочати ся мѣла». Можна думати, що вже тоді архімандрит почав щось уймати з видатків на сито і п’яне монастирське життя, призначаючи на інші, культурні потреби, та починав стягати до монастиря людей з літературними і науковими інтересами. Але те, що ми знаємо докладніше з сеї сфери діяльності Плетенецького, все припадає на середину другого десятиліття XVII віку, коли в Києві раптом прокидається сильний культурний і просвітній рух під впливом тих услуг, які віддала релігій но-національній справі козаччина 1 обіцяла віддавати в будучності.
Печерський архімандрит купує друкарню, закладену в Стрятині Гедеоном Балабаном у розпалі його боротьби з Львівським братством і потім закинену; перевозить її до Києва, розширює і збільшує, може, уживши стрятинський інвентар тільки за моделі для далеко більшого нового інвентаря. Згаданий панегірик так описує сей епохальний в київськім житті факт:
Вось воскресилъ друкарню припалую пыломъ 
Балабана цноть волкихъ рсчю и тежъ дѣломъ: 
Онъ за благословенстаом отца намъ святого
Удалъ ся до ремесла (могу речи) иного, 
Ты зась яко милостникъ церкви збытъ ревнивый. 
Хотѣлъ и допалесь то ако не лЬянн: 
По этстю его з свѣта друкарню всиротити 
И прель выдаванье книгъ церковь украсити.
Правдоподібно, се мало місце десь коло року 1615. При кінці 1616 або в 1617 р. вийшла вже перша книжка з нової печерської друкарні — «Часословець». Перед нею розпочато монументальне як на ті часи видання «Антологіонъ» (16+1048 сторін in folio), але воно вийшло тільки в році 1619. а перед ним набор-зі видрукувано і випущено «Часословець», між іншим, «яко да исполънит ся требованіе єже въ училищехъ въ православномъ градъ Кіевѣ и въ прочихъ», як першу шкільну книжку для київських шкіл. Величезні доходи Печерського монастиря знайшли собі призначення. Книга виходила за книгою. За п’ятнадцять літ від виходу «Часословця» (1617 — 1631) печорська друкарня випустила кілька десятків книжок: нам звісно понад ЗО друків, між ними цілий ряд видань монументальних розмірів і знов таких, що були показними результатами праці згромаджених тут літературних сил. Се було більше, ніж скільки дали всі інші друкарні України за весь час свого заложення і до того часу (1631 року). Для потреб друкарні Плетенецький заложив фабрику паперу в монастирській маєтності в Радомишлі на р. Тетереві «коштромъ немалымъ на подивенє в томъ краю якъ речъ небывалую». Мусила бути своя відливарня (гісерня). З’являються свої гравери і маляри; уже «Антологіонъ» 1617 року прикрашений 18 образами святих; на сім полі гравюри, ілюстрації; Печерський монастир надовго зайняв позицію, єдину не тільки на цілий український, але й весь східнослов’янський світ як найбільше, майже одиноке огнище церковного малярства, граверства, ілюстрації.
Збирається і цілий ряд літературних і наукових сил, що з Печорської лаври роблять ряд теологічної академії. КопистенськиЙ, один а членів сього гуртка, визначений потім Плетенецьким на «сукцесора» своїх) на архімандрії, виразно вказує в своїм надгробнім слові Плетенецькому як особливу його заслугу се згромадження печерського ученого гуртка («людей учоныхъ, от негожъ на тоє мѣсце зведеныхъ») і величає його в слові на роковини його смерті як «учоныхъ людей прибѣжище, науки любячихъ промотора и школь ня разныхъ мѣсцяхъ зичливого фундатора». Він «науки намъ такъ Познани разныхъ діалектов як и вырозуменя писма бож. жичилъ и о дидаскалы искусный стирал ся, венцъ и іерокѵріковъ го есть проповѣдниковъ слова божого церковного приспособлялъ, задержовалъ, аыховане ихъ стану и повинности пристойное и довод нос давалъ».
Як першорядні сили сього печерського гуртка звісні нам насамперед сам КопистенськиЙ, далі — Тарасій Земка, Памва Беринда, Лаврентій Зизаній, а в близьких зносинах стояв і перший ректор Київської братської школи (потім Ігумен Михайлівського монастиря) Іов Борецький, що теж, може, не без посередництва Плетенецького опинився в Києві.
Копистенського, братанича звісного перемиського владики, ми стрічаємо в Києві вперше на початку 1616 року, коли він вписується до нового братства київського разом з Тарасієм Лезковнчем Земною. Над виданням печерського «Антологіону » він працює в тих літах разом з Борецьким і Памвою Бериндою. Крім своїх заслуг, які положив він як наступник Плетенецького на архімандрії печерській і гідний континуатор його культурної роботи, КопистенськиЙ прославив себе як визначний богослов, полеміст, історик церковний і проповідник. Монументальна його «Палинодія или Книга обороны католической, святой апостолской вс ход ней церкви и святых патріарховъ», написана з приводу книжки Льва Кревзи Obrona jedności cerkiewnej (1618) і закінчена та ухвалена до друку в році 1621, але не надрукована, зісталася верхом теологічної ерудиції тих часів. Величезний трактат (868 стовпців теперішнього друку) поділяється на дві половини; в першій (частина перша і друга) автор полемізує з католицькою доктриною про примат папи, друга присвячена історії унії на Русі (частина третя збиває аргументи, буцім київська митрополія була в унії з Римом перед флорентійською унією, частина четверта присвячена історії Берестейської унії). Чому ся капітальна і для свого часу незвичайно цінна праця зісталася невиданою, зістається неясним (досить правдоподібна гадка, що в тих роках, 1622 — 1627, вважали нетактовним розводити релігійну полеміку 1 дражнити противну сторону, добиваючися легалізації відновленої православної ієрархії). Твором того ж Копистенського вважається видрукувана без імені автора «Книга о вѣрѣ единой св. соборной апостольской церкве», доповнений переробок старшого віденського видання, незвичайно популярна потім особливо в Московщині. З іменем Копистенського надруковані були тільки дві згадані вище проповіді на похорон і річницю смерті Плетенецького, які репрезентують Копистенського справді як визначного проповідника, і, крім того, кілька передмон при печерських виданнях тих часів. КопистенськиЙ, як показують згадки сих передмов, брав дуже діяльну участь в сих виданнях як перекладач, редактор, видавець.
Памва Беринда прославив своє ім’я своїм словарем «Лексиконъ словенорос-скій и именъ тлькованіє, тщеніємь, вѣденіемъ же и иждивеніемъ малѣйшаго въ іеромонасъхъ Памвы Берынды, протосуггела трону ієрусалимского», виданий 1627 року. В присвяті сеї книжки панам Балабанам пояснює він, що, живучи в домі Федора Балабана, фундатора стрятинської друкарні, він тоді вже за його принукою зачав збирати «реченія и имена словенския», «аки не у сущу тогда лексикону развѣ любомудра кир Лаврентія Зізанія». З сього лексикону Беринда покористувався сам на початках, а потім не переставав протягом довгих літ доповняти свою збірку і, нарешті, перейшовши до Києва, «покликаний до друкар ні (печерської) до спрямлення бесід на посланія апостольські», над котрим він працював два роки «нощеденствуя», він вирішив видати вибірку з своєї збірки «в пользу спудесмъ». Словар сей надовго зістався найбільшим і найповнішим, і по смерті Беринди передрукований був ще в році 1653. Крім того, перейшовши в Київ (мабуть, таки при тім, як забирано до Печерського монастиря Балабанову друкарню) і ставній тут управителем друкарні (архітипографом). він увесь час . аж до своєї смерті (1632 р.) брав дуже діяльну участь в літературних працях печерського гуртка, правлячи рукописи, доглядаючи видань, пишучи до них передмови і т. ін.
Третім таким дуже діяльним, хоч і менше помітним учасником видавничої ? печерської колегії був Тарасій Ленков и ч Земна, ігумен братського богоявленського монастиря І проповідник печерський. як він підписав себе на передмові Бериндиного лексикона, справщик книг і управитель друкарні, муж учений в мові г грецькій, латинській, слов'янській І руській, як величає його в епітафії КальнофольськиЙ. Почавши від перших початків печерських видавництв (ми бачимо р його підпис разом з Копистенськнм на братськім упису 1616 року як єромонаха, правдоподібно, печерського) і до смерті своєї в році 1632 кін зіставався діяльним р учасником печерської видавничої роботи, і Кальнофольський в згаданій епітафії р нагадує друкарям: «жили ви ним, поки він жив і він жив вами». Бачимо в печерських друках його вірші, передмови, переклади «на малоросійскую бесіду общую» й т. ін.
Далі трохи, хоч і в близьких зносинах з сим гуртком, стояли два Інші визначні діячі.
Лаврентій Зизаній, бувший дидаскал Львівської братської школи, один з найбільш рухливих і многосторонніх людей свого часу, автор букваря, граматики, словаря, катехізиса, педагог, полеміст, проповідник, перекладач і редактор в Києві з’являється десь коло року 1620, прибувши з сусіднього Корпя, де був священиком від року 1612. В Києві він перекладає «Бесіди Златоустого», толкувахня Андрія Кесарійського на «Апокаліпсис»; передмови сих видань славлять Н Його як «благоговійна мужа, словесніша дідаскала и вітію. художнаго елли ногреческого языка умѣніи и искусство стеживша», І пояснюють, що переклад «Бесід...» він вчинив на запрошення Плетенецького.
Іван, в чернецтві Іов Боренецький, теж бувший дидаскал львівський, з сього гуртка найраніше з'являється у Києві, мабуть, вже в роках 161 і —1612 був він тут священиком Воскресенської церкви («Пресвитером храма воскресенія Христова» називає він себе ще в 1617 році, бувшим, очевидно, до переходу на ігуменство Михайлівського монастиря, а Іван, священик воскресенський, звісний нам з 1611 — 1612 років, правдоподібно, був таки Борецький. — М. Г.), а з заснуванням братської школи був И першим ректором, потім ігуменом михайлівським і митрополитом і через се тільки почасти міг брати участь в працях печерського ~ гуртка. Кальнофольський в своїй епітафії величає його за чесноти християнські й й аскетичні, але Косів у «Патерику» підносить інші прикмети славного митрополита, що був він «в науках свобідних, в знанні мови грецької, латинської, руської чи ледве чи рівний кому». З значною правдоподібністю можемо бачити його перо J в тій інтересній протестації 1621 року, з якої вище навели ми екскурс про козаків, і «Юстнфікації» 1622 року.	J
Поруч сих видніших діячів бачимо цілий ряд другорядних літератів, як і Олександр Митура, автор згаданого панегірика Плетенецькому («Вѣзерункъ 2 цноть». 1618), брати Памви Беринди, Лукаш і Стефан (автор віршів на честь Плетенецького). Філотей КизаревичЮ, Йосиф Кирилович й інші. Здебільшого були Ь се галичани — напевно знаємо як галичан Борецького, Копистенського, Зизанія, братів Бериндів (до них замислюють ще львівського клирика Гавриїла Дорофейовича, але чи справді був він в Києві, не знати. — М. Г.); додати до них ще Касія на Саковича, ректора братської школи в роках 1620 — 1624. і трохи пізнішого і Кальнофольського. Було се перше «нашествіе галичан» на Київ, що під покровом і і протекцією гетьмана козацького, також галичанина, заходилися культурними засобами Західної України відродити на київськім грунті заглушене культурно-національне життя й привернути старій столиці України її давню національну і культурну роль й значення.	
■ 
Рух сей не обмежився самим Печерським монастирем, а ширився й творив м нові огнища свої. Плетенецький а товаришами, за наведеним вище свідоцтвом Копистенського. «науки такъ познаки равныхъ діилектоя яки вырезу.меня писма святого жичиль» и о дидаскалы искусным старая ся». Разом з заснуванням друкарні в Печорському монастирі виникни фундація Галшки Гулевичівни, жінки маршалка мозирського Стефана Лозки. Записом своїм з дня 14/X 1615 року записує вона на всенародну фундацію --- (подробиця дуже важлива в ті часи, бо тільки засновані на шляхетських грунтах православні церкви і монастирі не підпадали, як показалося з тодішніх процесів, правительственным репресіям). ----- І для безпечнішого здійснення тих планів заявляє фундаторка, що вона вже «зараз в той двір впровадила і впроваджує благовірного священоінока (печерського священика) отця Ісаю Купннського й інших мерців, як також і школу*.
Се були тимчасові держателі, але слідом з’явився і властивий господар, для котрого призначався сей двір «з вільностями І правами шляхетськими». Було ним братство, запроектоване вже перед тим, але ще не зав'язане формально, правдоподібно, чекаючи для нього благословення від царгородського патріарха, по котре послали ініціатори братства. В останніх днях 1615 року було воно вже зав’язане: маємо його «упне» (фундаційний акт), але в пізнішій копії без дати і тільки з деякими підписами; один з меншої братії «вонноцехъ Захарія Копнстенский исповѣдникъ» підписався під ним з датою 4/1 1616 — се дає дату «упису ».
Братство зав'язувалося «ведле порядку прав братствомъ отъ си. патріарховъ наданыхъ» — братства Львівського, Віденського, Могилівського й інших. Метою своєю ставило воно «утьшеніе и утвержденіе въ благочестіи нашому россійскому роду — сыномъ всходнего православія, обывателемъ воєводства кіевского, такъ духовного вшелякого яко и свѣского: шляхетского стану и всее речи посполитое жестокое (київської міської «речі посполитої», себто київського міщанства. — М. Г.) и всѣтмъ христоименитымъ людемъ, на виконань« христіанскихъ милосердныхъ учинковъ такъ духовныхъ (въ размноженью и въкорененью христіанскихъ добродѣтелей, честного иноческого житія, въ подаванью наукъ учтивыхъ и въ неименью дѣтей народу христианского — откол я хвала всемогущего Бога на земли множит ся, потѣха родичамъ изъ сыновъ наказанныхъ ростете, речи посполитой оборона и оздоба предивная фундуєт ся и цвѣтетъ) — яко и тѣлесных?» (въ обороненью вдовъ к сироть и въ поратованью всякихъ людей упад-лыхъ)».
До братства вписалося «безчисленно» різного народу з місцевого духовенства (передусім з того печерського гуртка, що, безсумнівно, був і властивим, головним ініціатором заснування братства) і світських людей — міщанства, шляхти. А що було найбільше знаменним — вписався і гетьман Сагайдачний а усім військом козацьким, приймаючи тим чином братство під спеціальну свою опіку і присвоюючи собі тим способом формальне право всюди і все виступати його офіційним заступником і протектором. На жаль, не знаємо ближчої дати сього важливого факту: згадує про нього Сакович у своїх віршах на похорон Сагайдачного, що він
---------
Що се було, одначе, не під час передсмертних розпоряджень, а далеко раніше — перед актом 1620 року — в сім не може бути сумніву.
Братство се злучилося з фундацією Гулевичівни і заснованим на її грунті монастирем Богоявления, що став патрональним братським монастирем. При нім зараз же засновано братську школу. Першим ректором її був Борецький. З літа 1617 року маємо його поквитування, дане ним у Львові львівським братчикам за забрані у них «книжки грамматіки грецкіе друка лвовского», себто за братський Адельфотес Борецький, ідо називає себе тут «ректором школы братское въ Кієве», правдоподібно, умисно на те їздив до Львова на вакаціях, щоб зробити запас всього потрібного для нової школи. По нім був на сім уряді, здається, Мелетій СмотрицькиЙ до свого посвячення на архієпископа полоцького, а в роках 1620— 1624 Калікст (в чернецтві Касіян) Сакович, галичанин, син протопопа з Потилича, вихованець Замойської академії Й Краківського університету, чоловік здібний. дотепний, але слабохарактерний (перейшовши потім до люблінської школи, він перейшов на унію, пізніше на латинство і став одним з найбільш в’їдливих критиків і унії, й православ’я). З його часів маємо перше testimonium diligenbae братської школи, звісні вже нам «вірші на погреб Сагайдачного», рецитовані учнями братської школи, але зложені не ними, а самим Саковичем. Імена учнів подані при рецитованих ними розділах віршів і мають певний Інтерес: се Стефан Почаський, Петро Созонович Балика. Іван Сакович, Феофілакт Іванович, бурмистрович київський, Іван Тарнавський, протопопович київський, Федір Скаревський, Леонтій Балика, бурмистрович, Єремія СтавровецькиЙ, Іван Стецький, Микола Отрешкович, Іван Козарин, Іван Пелчицький, Євтихій Самуїлович, Матвій Кирилович, Григорій Кондратович, Димитр Кривкович, Лукаш Беринда, Георгій Воронин, Карп Михайлович, Семен Шульга. Імена сі характеризують братську школу як міщанську і духовну колегію (свояки звісних нам київських та інших літераторів — Беринди, Саковичі, Ставровецькі і діти священиків), але й не без шляхтичів тут також (Вороничі, Козарин. Скаржевський та ін.).
Вірші служать ілюстрацією того напряму, в якім ішла наука шкільна в сфері літературній. Вони мають характер вповні схоластичний, переобтяжені ремінісценціями псевдокласичної ерудиції, стоять вповні і в стилі, і в мові під впливе ми польсько-латинської школи, вихованцем котрої був Сакович; але заразом перейняті дуже сильним козацьким патріотизмом — не тільки з огляду на свого героя і на військо запорозьке, тому що йому сі вірші присвячені, але даючи вираз тим тісним зв'язкам, які лучили київське братство з козацькими колами. Тут читаємо, наприклад:
------
За ректорства Борецького школа мала, мабуть, сильніше виражений «грецько-слов'янський» характер в стилі львівської братської школи. Взагалі київська школа мусила бути організована на взірець львівської і йти її слідами: ми бачили, що на чолі сього освітнього руху стояли головно галицькі, львівські сили, і саме братство організувалося на взірець Львівського передусім. Загальний характер братської науки патріарх Теофан означає, називаючи її в своїй ставропігіальній грамоті «школою наукъ еллино-словенского и латино-польского письма», а її мету ставить в дусі того часу «въ цвіненню побожного живота, въ подаванью наукъ наложныхъ, где выэнаня вЬры непорушно и догматъ св. вселенски ми седми соборами церкви восточной уставленыхъ неотмен не хотящим ся учити, а звлаща младенческому уму наука прозъ учителей тоежъ церкви щире показо вана и вливана быти масть».
Взагалі дуже скоро по своїм заснуванні братство, чуючи над собою протекцію православної шляхти, місцевого магістрату, а найбільше — козацької сили, а розпоряджаючись й значними культурними силами, які містив у собі київський світ 1615—1620-х рр., почуло само себе й дало почути своїм противникам, як неабияку силу. Митрополит Рутський в своїм меморіалі про способи заведення унії в Києві найбільшою перепоною для розповноводнення унії вважав се «нове братство, засноване схизматиками три роки тому, без королівського привілею,— там вони мають свої збори й наради, а наслідком їх було зараз се, що, по-перше, утоплено митрополичого офіціала, потім слугу, що збирав податок, зловлено з грошима, виведено в дикі степи і приковано до гармати, а тепер схоплено також і уніатського попа, а він тільки один тут і був, і незнати де його поділи; трудно думати про щось добре, коли не буде скасоване се братство, а скасувати його можна або властю воєводи, або позвом до задвірного королівського суду».
Але ні київський воєвода, ні сам митрополит не відважився піднести на нього руку, і братство, а з ним і київська православна суспільність все вище підносили голову. Гостина патріарха Теофана в 1620 року І поставлення православних владик піднесло ще вище престиж братства. Не знаючи, чим скінчиться вся оте я справа, київські монастирі, взагалі духовні кола, пильнували, як менше себе зв'язувати з сим сміливим вчинком. Його взяло на себе братство з одного боку, і його протектори-козаки, з другого. Патріарх заїхав до братського «странноприїмного двору» і тут мешкав увесь час; в братській Монастирській церкві посвячено на митрополита колишнього ректора братського, Іова Борецького, а другого, тодішнього ректора. Мелетія Смотрицького, на другу з ряду ієрархічну позицію — на архіепископію полоцьку. Братство при тім одержало від Теофана. уповноваженого до сього патріархом царгородським, права ставропігії для свого монастиря і для інших своїх інституцій; як він пише в своїй грамоті, «на знак бытности нашей в мѣстъ Кіевѣ на керуйте братскомъ, при церкви святыхъ Богоявленій и Благовѣщенія, крестъ водружаемъ и ставропигіонъ патріаршеское достойно быти судивше, благословляемъ, которое жадной духовной — митрополічей, архіепископской, епископской ани жадной иной въ духовномъ исправленіи зверхности, судови и благословенству ни кол и подлѣгати не маетъ и не будетъ повинно вѣчинми часы окромъ самой патріаршеской константинопольской вселенской столицы». Рядом грамот Теофан затвердив і благословив братство, крім сього братства старѣйшого», заснувавши при нім іще «братство младенческое», що мало бути зложене з молоді, правдоподібно, з учеників братської школи, на взір ученичих «содаліцій», в католицьких, особливо єзуїтських школах; потвердив і благословив братську школу й інші інституції той «страннопріимный дворъ», де він сам «по силі, дарованія божія отъ обывателей мѣста гощоный страннолюбнѣ» перепочивав; похвалив їх організацію і поручив на будуще, від'їжджаючи, «лребывати въ немъ богобоязненно со всяцЬмъ усердіемъ», в любові та згоді.
Київ по довгім упадку свого церковного життя знов став церковною столицею, резиденцією митрополита, що більше — столицею всього майже православного єпископату, на всі українські (або й білоруські) землі, на довший час, поки православні владики, непевні своєї безпечності, за ліпше вважали не потикатися в свої єпархії та далі зіставатися під покровом козацької протекції в київських і сусідніх монастирях. Ставав найпершим і найважливішим культурним огнищем на всі українські й білоруські землі, куди з різних кінців і країв скликалися й збігалися культурні, наукові, просвітні сили, борці за подвигнення свого народу. певні безпечного захисту, доброго прийняття, а навіть і достатку, коли не кар'єри. З глухого пограничного кута, непривітного й тривожного форпосту перетворився він в національну столицю, заразом в бойовий табір відродженого українства, готового до боротьби, до реваншу, до здобування утрачених позицій.
В першій лінії таким бойовим настроєм перейняте було се Київське братство.«Что єсть еже въ нашей земли братство православныхъ?» — писали в 1625 році київські братчики московському думному дяку (державному секретареві) Грамотіну, просячи підмоги з Москви на будову братської церкви, і так пояснювали значення і завдання своєї організації: «Братство нарицаєть ся. єгда христіане православный живуще посредѣ иновѣрныхъ, посредѣ Ляховъ, унЬятовъ и проклятыхъ еретиковъ и хотяще оть нихъ отлучити ся и съ ними ничтоже смѣсгно имѣти, сами со собою любовно совокупляютъ ся, имена свои во єдино списують и братіами нарицають ся,— се же да твердѣе и скорѣе и роти вовѣр пыхъ отразити возмогутъ».
Різні надання на братство і закупка грунтів за значні ціни, роблені ним в 1620-х роках, вказують на зріст його матеріальних засобів. В 1625 році воно закінчило будову нової братської церкви. А три роки пізніше король Жигимоит, що, без сумніву, добре тямив впливи й значення сього схизматицького гнізда, був змушений на прошення православної шляхти київської видати грамоту, де заднім числом дозволяв фундувати на грунтах Гулевичівни «братство милосердія водле рекгулы св. Василія», то значить монастир, при нім церкву й шпиталь «для людей убогихъ, старыхъ и уломныхъ, такъ духовныхъ, яко и свѣцкнхъ» и людей рыцерекихъ, на послугахъ нашихъ и ръчипосполитос отъ непріятелей нашихъ въ разныхъ битвахъ покал ѣчоныхъ». Про школу поки що промовчано, але се не перешкоджало їй існувати й функціонувати далі.
В другій половині 1620-х років можна помітити між різними групами сього відродженого православного Києва певну конкуренцію, певне напруження, яке, одначе, скоро вигладжується під натиском суспільності, і знову-таки в першій лінії — козаччини. Відроджена православна ієрархія не зразу вміла собі дати раду в тих відносинах, які в православній церкві уложилися за попередні часи безвладичного життя, з широкою автономією монастирів і братств, що виробилася супроти дезерції владик І була санкціонована патріаршими ставропігіяльними грамотами. Різким виразом сього була місія Смотрицького на Сході (1624 — 1625 рр.). яка принесла патріаршу грамоту, що касувала автономію ставропігіальних церков, братств і монастирів і віддавала їх під власть єпископську. Я вернуся ще потім до сього епізоду, тут тільки зазначаю, що сі заходи, як і певна тенденція до компромісу з католицько-уніатськими колами, виявлена відродженою ієрархією в інтересах легалізації своєї,— поставили православний єпископат, згромаджений у Києві, в досить напружені відносини і до братства, і до печерського гуртка. З другого боку, новий архімандрит печерський, наступник Копистенського (від року 1627), енергійний і амбітний молодий «воєводич земель молдавських». Петро Могила також виявив певну охоту до конкуренції з братськими колами.
Чи невдоволений характером і напрямом братської школи, чи просто бажаючи мати свою власну школу. Могила заходиться коло заснування своєї власної колегії при Печерськім монастирі і, не вважаючи на невдоволення і опозицію, яку сі плани викликали в київських колах і навіть серед братії самого Печерського монастиря, здійснює сей план. За словами пізнішого вихованця Могилянської колегії, він незадовго по своїм посвяченню на печерського архімандрита «післав від усеї капітули київської до патріарха до Царгороду і дістав від нього благословення на те, щоб завести в Києві латинські й польські школи і, насамперед вибравши відповідних монахів, вислав їх в різні краї для науки». Опозиція печерських монахів, які нерадо дивилися на нове обтяження печерського бюджету, була зломлена суворо; сучасник, київський шляхтич Єрлич, оповідає, що коли монахи шпитального монастиря св. Трійці, призначеного Могилою на нову школу, спротивилися планам архімандрита, Могила скинув ігумена з посади, забрав у нього гроші, всади в у в'язницю і казав бити, так що той потім скоро й умер. (...Єрлич сам жив у Печерськім монастирі і, очевидно, переказує печерську традицію про суворого архімандрита. — М. Г.). Митрополит Борецький, що також, здається, дав певний вираз тому суперництву, підтримуючи своїми засобами і протекцією друкарню під управою Спиридона Соболя (в дворѣ Іова Борецького, митрополита... — М. Г.). що робила конкуренцію друкарні печерській і випустила в роках 1628 — 1629 ряд видань, даремно силкувався вплинути на Могилу, щоб не робив конкуренцію братству. В своїм тестаменті, визначаючи Могилу екзекутором (душеприказчиком) і заповідаючи Йому свою колекцію грецьких і латинських книг, заразом клав він йому на серце «за наперший и церкве божой и всему православному народови россійскому потребиѣйший пунктъ», «абы школы въ братствѣ киевскомъ для цвячеяя дѣток хрестиянскихъ, а не гдЬ индей фундованы были,— подъ неблагословеніемъ приказую». Але Могила держався свого.
По наукові і просвітні засоби для своєї школи звернувся він туди ж, звідки черпали культурні сили організатори печерського гуртка і братської школи. Літом 1631 року Могила з'являється у Львові і дня 15/VI дає тут таку декларацію: «Я, Петро Могила, з божої ласки архімандрит київський печерський, бачачи в православній церкві велику утрату в душах людських через неосвіченість духовних і неучення молодіжі, за ласкою і поміччю божою і за власною волею моєю, бажаючи запобігти такій великій утраті й хотячи позискати заблудших від правосланія, рішив фундувати школи на те, аби молодіж у всякій побожності, в обичаях добрих, в науках свобідних була виховувана (цвічена), а то не на якусь користь, або славу мою. а тільки на славу і честь живоначальної Тройці, на користь і потіху правовірного роду. На те діло боже зібрав я до себе братію, бажаючи, аби вона була належна, на певних правилах, до тої святої справи. їй маю я дати слушне удержання як на поживу і одежу, так і на інші потреби з свого власного кошту на вічні часи, на певне число осіб, відповідно до фундушу, аби вони без перепони відправляли діло боже. Одначе, поки мене благодать божа потримає на тім світі, я всіляко і у всім маю бути їм опікуном і промотором, наскільки будуть дозволяти мені мої здібності і заняття архімандричі і на скільки буде того вимагати їх потреба в служенні душам людським. І аби поспіх без проволоки був у тім ділі божім, і аби братія, закликана до того, збиралася на те без усякої вимівки, я тепер тим, які при мені прибувають, чесним отцям і братії : ієромонаху Ісаії Трофиміусу і монаху Сильвестру Косову, і тим, що потім зберуться до них, обіцяю з усього серця мого перед Господом Богом, що я все написане в моїм фундуші, їм мною наданім, без проволоки і утиску буду приводити в дійсність в Кисні, в монастирі Печорськім, або де я й вони вважатимемо за потрібне. А той фундуш в формі правній, вповні певній, маю їм подати якнайскорше, але не більше в кожнім разі, як дванадцять місяців, будуть вони чекати сповнення тої моєї обіцянки. А все те, аби було певніше, я добровільно обіцяю се в храмі Успенія у Львові, перед хрестом господнім. А коли б зійшов я зі світу, не скінчивши тої справи божої, маю забезпечити те тестаментом і за опікунів до сповнення його без всякого нарушения моєї волі маю взяти людей чесних і сильних».
З осені того року зібрані Могилою професорські сили розпочали науку в організованій ним лаврській школі. На чолі стояли згадані в наведеній декларації львівські професори Ісаія Трофимович Козловський і Сильвестр Косів, вихованці люблінської колегії й замойської академії; перший став ректором, другий — префектом Лаврської школи. З інших професорів знаємо ще Софронія Почаського, «риторики професора», вихованця Київської братської школи. Школа була поведена, в противність братській, ближче до типу колегій єзуїтських, з перевагою латинського характеру — се була, очевидно, провідна ідея Могили, що, з огляду на практичні потреби сучасного українського життя, школа повинна дати перевагу елементу латинсько-польському над грецько-слов’янським.
Але не занедбувано і «рушчини». Доказом того мав послужити виданий першого ж курсу, як свідоцтво успіхів нової школи, панегірик фундатору школи Петру Могилі. Він носить, нівроку, довгенький титул: »Euxaplôrnplov албо вдяч-ность, ясне превелебнЬйшему въ Христѣ его милости господину отцу руръ Петру Могилѣ, воєводину земель Молдавскихъ, великому архимандритовя святой вели кои лавры чудотворной печерской кіевской, вѣры православной въ церкви святой восточной промоторови побожному и несмертельний славы годному обороици одъ спудеовъ гимназіумъ его милости зъ школы реторіки за гойныи добродѣйства собѣ и церкви православной въ фундонаню школъ показанный при вѣншованю святъ хвалебныхъ въскресенія Христа Спасителя міру повинне а упрейме отда ная (з друкарни того монастыре Печерск. Кієвск. року 1632 мѣсяца марта 29 дня)». Містить, окрім присвятної передмови професора (ієромонаха Софронія) Почаського, ряд віршів, де описуються поодинокі науки нової школи (звичайне trivium і quadrivium) під загальним титулом «Геликонъ», а потім, в другій частині (Парнас), поодинокі музи і їм присвячені науки; все се з панегіричними притоками до особи фундатора.
При кожнім вірші знаходимо ймення учеників, що декламували, а може, й укладали під проводом свого професора сі вірші: Стефан Стрибиль, Григорій Трипольськнй, Олександр Олекшич, Самуїл Мужиловський, Андрій Черховський, Василь Климович, Василь Каменнцький. Михайло Полубенськнй, Мартин Сурик, Фил. Миклашевський, Іван Заруцький, Василь Сущанський Проскура, Филон Ільковськии. Стефан Колчицький. Максим Кресловськнй, Федір Сусло, Василь Чудновець, Василь УстрицькиЙ. Георгій Негребецький, Євтихій Соболь, Стефан Трипольськнй, Трофим Онушкович, Єремія Войсяцький. Бачимо тут імена й родовитої місцевої шляхти, котру, видко, умів притягнути своїм престижем печерський воєводич.
Але сей primum munus Mmervae (перший дарунок Мінерви), говорячи стилем її професорів, був і останньою пам'яткою нової школи. Над нею вже гучала буря -і і завзятий воєводич, що не побоявся неблагословенства свого приятеля митрополита, мусив зложити зброю перед невдоволенням, яке піднімалося проти його її фундації серед київської людності, і особливо — серед всевласної козаччини. «Від неучених попів і козаків велике було негодованнє»,— пише цитований вже вихованець братської школи,— «на што латинское и польськоє училище заводите, чего у насъ дотуду не бывало, и спасались!». «Хотіли були самого Петра Могилу й учителів на смерть побити: ледво їх умовили».
Те ж більш-менш оповідає в своїм хитрословнім Exegesis префект лаврської -, школи Косів. Згадавши про ті плани, а якими фундувалася та школа, «аби ми преславному народови нашому, вирісши серед нього, могли дати світ Апольона», він каже: «Але скоро тільки ми з й. м. отцем Петром Могилою завітали до тебе, вікопомний Києве, і, пожираючи очима твої сотні святих і твої неосяжні вали, Н стали приладжувати перший дарунок Мінерви,— зараз пішли про нас розсівати в слухах людських такі поголоски, що ми уніати, що ми неправославні. Які з того і перуни, які громи і тріска ви ці почали шибати на нас, того язик атраментовий не л подужає анатомізувати! Був уже час, що ми, висповідавшися, тільки того й чекали, коли нами схочуть начиняти животи дніпрових осетрів, або поки одного Н огнем, другого мечем не пошлють на той світ».	
Можемо здогадуватися, що сими злобними агітаторами були не тільки  «неучені попи» та монахи печорські або братські, але в ній були винні й деякі інтелігентніші елементи; Косів скромно не шукає їх, пишучи по довершенім компромісі. Як би там не було, коли удалося рушити козаччину проти нових фасонів печерських, справа була рішена: печорський воєводич мусив піти на капітуляцію. Ще зимою 1631 —1632 рр. прийшло до порозуміння в сій справі між ним і братством. З дня 30/ХП маємо вже формальний акт у сій справі. Шляхтичі київські й інші братчики київського братства освідчують, що вони. бажаючи мати школи при своїм братстві, упросили П. Могилу перенести фундовану ним школу до братства і тут її фундувати. а братство натомість признає його на весь час його життя старшим братчиком, опікуном і дозорцем свого братства і з тим, що виборні «старости» братства у завіданні управами його ні в чім не будутъ противитися раді й волі Могили, а в усім будуть його слухатися.
Під сим актом підписалося тридцять київських шляхтичів — цікавий реєстр православних шляхетських родів, що трималися своєї національності, хоч переважно підписувалися вже по-польськи (Флон Воронин, Богдан Солтян, Юрій Голуб, Криштоф Муховецький, Федір Сущанський Проскура, Юрій Лясота, Станіслав Третяк, Филон Стрибіль — чашник київський, Семен Павша, Федір і Парфен Трипольські, Остап Виговський. Іван Струсевич — коморник київський., Андрій Літинський, Олександр Веланицький, Юрій Мощаннцький, Самійло Некрашевич, Василь Домбровський, Данило Пашинський, Данило Грудницький. Микола Сусло, Самійло Сокор (сі підписалися по-польськи. — М. Г.), Федір Виговський, Іван Невмержицький, Стефан Міланський, Як. Черняховський, Куп-ріян Левковський, Самуель Володкович, Марко Трипольський, Олександр Олекшій (сі підписалися по-руськи, — М. Г.). Крім того, потвердили осібними своїми грамотами сю згоду київські владики (митрополит з двома єпископами іменем всього духовенства) і військо козацьке.
З сих грамот довідуємося, що злучити Могилину фундацію з братством просило не тільки братство і духовенство, але також і військо запорозьке — гетьман і все рицарство, вважаючи се «речь быти святобливою н всей церкви православной велице потребную и пожиточную«. Як члени братства, «гетман, асаулове, полковникове и все війско є. к. м. запорожское» дало свою згоду на признання Могилі прав «доживотного дозорцы, опекуна и оборонцы» братства і поручили київському отаману і всім товаришам мати Його в усякій опіці. «Яко завше зъ предковъ своихъ войско запорожское звикло чинити стараніе о добримъ н пожитечнимъ церкви божой, не мней и теперь въ томъ не уставаючи, звлаша видячи знать зезволеньє Духа Святого, тудежъ згодное застановенье всего народу нашего россійского, духовного и свъцкого — ихъ милости пановъ шляхты яко и посполктства, абы науки або цвиченя въ писмѣ святомъ ку подпоре благочестія нашего при церкви брацкой св. Богоявленіи были за старанемъ. коштомъ и накладомъ в Бозѣ превелебного отца е. м. П. Могили,— теды и мы видечи барзо речь слушную и церквомъ божіимъ пожитечиую,— тоеюжъ милостю бретерскою обовязанные будучи, зезволяемъ и на то припадаемъ, и при той церкви братской яко и при школѣ новозаложеной и при шлителѣ до ней належачомъ обовязуемъ стоять и опоновать до горлъ своихъ».
Без сумніву, становище, зайняте в сій справі Військом Запорозьким, головно й рішило її для Могили. Козаччина не тільки чула за собою обов'язки, але й права супроти того церковного і національного життя, взятого нею під свою оборону й опіку, й, не жалкуючи своїх услуг, коли треба було нагнати відповідного холоду на якого-небудь «неприятеля віри святої», диктувала свої бажання також і самій православній суспільності, і ієрархії православній, яка завдячувала їй своє існування. Робила се в справах церковної політики, в дражливій справі компромісу православних з уніатами, що займала українську суспільність, і особливо київські круги, в тих часах, і так само, як бачимо, в питаннях освітніх, в організації школи, в характері шкільної науки. Козацькі верхи зовсім не хотіли зіставатися пасивними й індеферентними свідками сих спорів і різниць, які займали сучасну київську суспільність.
Але характер, енергія, здібності, проявлені молодим печерським архімандритом в сім шкільнім інциденті, очевидно, були відповідно оцінені і в київських інтелігентських сферах, і в козацьких колах. Капітуляція була зроблена з честю для нього: за ціну перенесення фундації до братства він здобував роль його старшини, і енергійний, повний ініціативи й амбіції характер Могили давав гарантію, що в його руках сі права старшого братчика не будуть порожнім почесним титулом. А коли рік пізніше Могилі дісталася митрополича митра при живім митрополиті Ісайї Копистенськім, ся комбінація не викликала ніякого живішого протесту з боку козаччини, так само як і з боку київських інтелігентських кіл, незважаючи на те. що Ісайя, чоловік напряму консервативного, старовірського, більш підходив під симпатії козацьких кіл, ворожо настроєних до всього, що пахло релігійним компромісом. І ся обставина, і неканонічне поставлення Могили було прийняте мовчазною згодою, очевидно, не тільки з мотивів опортуністичних, але Й з огляду на особисті прикмети сього офіційного кандидата.
Комбінація ся відкривала дуже важливі перспективи спеціально для київських кіл, заінтересованих успіхами культурного, національного руху. Всі три центри, асі три найважливіші позиції — Печерська лавра, братство, митрополія, між якими було зазначилося певне напруження, певна небажана дисгармонія, суперництво, тепер сходилися в одних руках — енергійного й здібного печорського архімандрита, і він мав спромогу ті матеріальні й моральні засоби й сили, які давало йому довір’я суспільності і престиж ієрархічного голови, і літературні та наукові здібності київських літераторів, І послуги друкарського верстата сконцентрувати і планово використати на здійснення своїх освітніх і релігійно-національних планів. Церковні й культурно-освітні інституції київські на кільканадцять літ злилися в одну велику, могутню інституцію, кермовану сильною рукою Могили, що кладе глибокий слід своєї індивідуальності на всім характері культурно-релігійного київського життя сих часів, а навіть на культурнім житті цілої України завдяки тому центральному, першорядному значенню, але здобував собі Київ для цілої України (й Білорусії частково) з другим і третім десятиліттям.
Повний упадок Острозької академії, значний уже а другім десятилітті, завершується по смерті Януша Острозького (помер 1620 р.). Ослаблення культурного життя помітне І у Львові, де братчики, зайняті будовою і прикрашенням церкви, менше дбали про школу, так що стягали на себе докори патріарха. Віденське братство переживало також чорну годину; про інші, менші центри ані говорити. Вороги українського національного руху злорадо вказували па упадок старших огнищ національного руху. «Всі ваші заходи коло освіти не приводять до нічого»,— писав православним Смотрицький по своїм переході на унію з кінцем 1620-х років; «лихі були ваші школи давніше, а тепер ще гірші. Де школа острозька, львівська, берестейська й інші? А віденська? Багато на неї видано кошту, а користі небагато: от уже скільки літ з неї як з каменя — ані огня ані води! Діти в ваших школах тільки й мають ту користь, що з телят стають волами». Супроти того Київ стає безсумнівним центром для всього православного світу Польщі н Литви, стягає до себе сили з усіх кінців його, і його культурно-національне життя, з його ясними й темними сторонами, в третім, четвертім, п'ятім десятиліттях ХѴП століття здобуває незвичайне значення для цілої України й Білорусі.
Зазначивши ті обставини, які зробили з Києва, найбільш покозаченого з усіх більших міст України, центральне огнище церковного, культурного я національні його життя України (Й Білорусі), й ті моменти, які привели козаччину до ролі протектора й оборонця сього руху, тепер детально будемо переходити важніші явища суспільно-політичного і національно українського життя і слідити участь у них козаччини, як найбільш активного національного фактора українського тих часів. Просліджуючи далі історію зросту козаччини, її політичної й соціальної сили, ми паралельно з тим будемо слідити за історією сучасних суспільно-політичних і національних змагань українських, що так тісно в'язалися в сім часі зі зростом і ваганнями козацької сили. Многоважні події 1620—1621 років, до котрих ми підійшли в огляді історії козаччини, послужать нам вихідною точкою.
Ми полишили козаччину зимою 1619— 1620 року в тім моменті, як польське правительство, полагодивши, як здавалося, певно і міцно свої відносини до Туреччини І «змусивши» воєнною силою козаччину до капітуляції, вважало можливим перенести свою увагу на захід, на боротьбу протестантських і католицьких партій і володарів, що мала незмірний інтерес для католицько настроєного короля Польщі і його ближчих повірників. Козацька старшина під проводом Сагайдачного відітхнула легше, позбувшися грози конфлікту з шляхетськими шабельками, і приложила старання, щоб по можності делікатним способом звести на ніщо ті обмеження, вложені на козаччину комісією 1619 року. Як ми знаємо, в цілім ряді пунктів вона полишила собі право переговорів і петицій до центрального правительства і, правдоподібно, не спішачися, помаленьку мала замір розводити сі переговори. Щоб зайняти загал козацький. Сагайдачний звернувся до кримських усобиць, і з кінцем року козаки ходили на Перекоп під його проводом щасливо і добичливо, без образи маєстату Речі Посполитої.
Для козацької політики обставини складалися тим прихильніше, що відносини з Портою в дійсності не були зовсім полагоджені, і вже з початком 1620 року почали приходити з Туреччини тривожні вісті, які наперекір недавнім сподіванням ворожили близьку і дуже серйозну війну з Туреччиною. З Персією потверджено згоду восени, турецьке правительство мало розв'язані руки, й войовничі поради заохочували молодого султана Османа до нових воєн. Найлегшою здобиччю здавалася Польща, й на неї приготовлялася війна в найближчім часі. Козаччині треба було тільки вичекати, і таку політику вичікування вів Сагайдачний. Але козацьким масам прищепити її не було так легко, і ще раз козацька стихія, як в 1617 році, вирвалася з його твердих рук. Невдоволено корилася вона політиці його і старшини, не мирилася з уступками, зробленими польському правительству, обмеженням реєстру, забороною йти на море. Коли Сагайдачний вийшов на Перекоп з старшиною і реєстровцями, серед невдоволених, особливо виписаних з реєстру, почався рух проти нього. Наслідком було, що се своєвільне козацтво проголосило Сагайдачного скиненим з гетьманства і вибрало гетьманом Яцька Не родича Бородавку, «зі всіх найнецнотливішого і найбунтовнійшого», як його атестував Жолкевський. «Він заявив їм, що не тільки на море, а хоч би й до пекла готов іти з ними». Грандіозний похід на море — було перше, чого жадала ся своєвільна козаччина, і зараз зачалися приготування до нього. Вже в лютім рознеслися поголоски не тільки по Польщі, а й по Туреччині, що козаки вибираються великим походом, готують триста човнів. Запорожжя перейшло в руки сих своєвільників.
На волості, одначе,— в Києві, в Терехтемирові. сім центрі городової козаччини, далі рядив Сагайдачний, якого вибір Бородавки, очевидно, зовсім не позбавив впливів і власті серед статочнішоі городової козаччини (я вказував уже, що в сім епізоді вперше достерігаємо певного розділу між козаччиною городовою, що загніздилася на волості, і тим своєвільним елементом, що гуртувався на Низу). Офіційно Сагайдачний числився полковником Запорозького Війська, під регіментом гетьмана Бородавки (мабуть, гетьманство Бородавки не було признано скрізь і відразу. — М. Г.); неофіційно був повним хазяїном на волості незалежно від Бородавки. І тимчасом як своєвільна козаччина Бородавки забралася до приготувань для морського походу всупереч категоричній забороні останньої комісії і вганяла тим в циганський піт польських політиків, Сагайдачний з своєю статочнішою старшиною спокійно займався здійсненням плану, що виник в київських колах, мабуть, ще з 1916 року, коли не раніше, і тепер знаходив дуже догідні обставини в політичній констеляції, коли польські політики супроти турецької і козацької своєволі мусили кидати у мильні погляди в сторону ста точнішої волосної козаччини і її скиненого гетьмана.
Ще перед кампанією 1618 року проїхав через Орду і українське пограниччя до Москви єрусалимський патріарх Теофан, закликаний туди для участі в посвячення царевого батька митрополита Філарета на патріарха московського. Під час кампанії 1618 року він жив в Тулі, в сусідстві воєнних операцій, брав участь в московсько-польських переговорах і по всякій правдоподібності мав нагоду познайомитися із Сагайдачним, і з іншою важнішою старшиною. Перед тим він ще довго був затриманий в Криму (цілий рік, за словами Борецького), так що на Україні ген заздалегідь були приготовані до його приїзду. Літом 1619 року він своє діло в Москві зробив, Філарета посвятив, і на Україні сподівалися Теофана назад. І сим переїздом його рішено було покористуватися для відновлення православної ієрархії.
(В традиції старшій І в новішій історіографії головна заслуга відновлення ієрархії з-поміж козаччини признавалася Сагайдачному... ні в яких джерелах, від польських мемуаристів до безстороннього Густинського літописця включно, Бородавці не надається ніякої активної ролі в сій справі. В усіх моментах, зв'язаних з відновленням ієрархії,— від стрічі патріарха до посольства до короля 1 перед Хотинською війною — виступає все тільки Сагайдачний. І думаю, що ; Бородавці, провіднику буйної голоти, вибраному під прапором своєвільства, походів «хоч до пекла», нема пощо й накидати роль якогось спеціального протектора церковної справи, коли мала вона свого опікуна, звісного і джерелами ’ засвідченого, в особі Сагайдачного. — М. Г.).
Обставини українського життя зробили сю справу незмірно пекучою вже від j кільканадцяти літ. По тім, як майже цілий єпископат український і білоруський 7 покинув православну церкву з проголошенням унії, православні в першім запалі 7 хотіли добитися, аби сих владик-відступників відсуджено від їхніх урядів і на 7 єпископські місця посаджено кандидатів православних. Сей план і запал розбився, одначе, о залізну рішучість правительства Жигимонта ІІІ не попускати православним і вважати владик-уніатів за правосильних голів «руської» чи  «грецької віри» польсько-литовської держави, котрих позиції їхнє прилучення до  католицької церкви не уняло нічого. По десяти літах заходів в сім напрямі  православні переконалися, що се справа страчена; в останнє на рокошових з’їздах 1607 року вони піднесли ще се домагання позбавлення урядів владик-уніатів, але при компромісі з правительством відступили від сього. Від сього часу ' православні добиваються тільки, щоб на будуче правительство роздавало православним ті бенефіції, що належали до православної церкви, І правительство р ніби згодилося на се в сеймових постановах 1607 року. Але, замінивши докладнішу стилізацію сього постулату, предложену православними, своєю формулою, р менше ясною, правительство витолкувало по-своєму сю постанову про обсаджування православних бенефіцій «людьми справжньої грецької віри», і систематично обсаджувало далі всі духовні посади, якими розпоряджало, кандидатами р уніатськими. Всі протести православних в сій справі зіставалися без результату, зараз по ухвалі 1607 року король віддав луцьке владицтво уніату Єловичу-Малинському, і всі протести волинської шляхти лишилися без успіху. Так само всі представлення перемиської шляхти і навіть формальна війна, яку повела вона проти накиненого їй королівського кандидата уніата Крупецького (1610), не справили ніякого враження на правительствені кола.
Тим менше могли вразити їхні паперові протестації, якими стріла православна суспільність (шляхетська) обсадження королем митрополії по смерті Потія Вельяміном Рутським, вірним уніатом, римським вихованцем московського емігрантського походження. Се була тільки опозиція про око, і так вона мусила бути оцінена правительством. На володимирську кафедру Потія король посадив Іллю Мороховського, Потієвого секретаря, і протест волинської шляхти, занесений на сейм 1616 року, і жадання, щоб на сю кафедру посаджено волинського ц шляхтича, не мали ніякого значення. А се грозило вже повним вигасненням православної ієрархії, бо ж від 1610 року, від смерті Копистенського, одиноким православним єпископом на всі українські й білоруські землі зіставався львівський владика Тисаровський, та й він дістався на свою кафедру тільки тому, що ц присяг держатися унії і сеї присяги не дотримав. І коли б не знайшлося в будучи ні другого такого охочого, православні дуже легко могли б опинитися зовсім без владик.
А тим часом правительство, маючи на православних кафедрах уніатів, міцно стояло на тім. що сі владики являються єдино законними і правосильними духовними властями для православних, повинні мати владу і послух у них і у всіх церковних інституціях своєї єпархії. Сфальшувавши конституцію 1609 року і віддавши всі спори між православними і уніатами під юрисдикцію духовного департаменту трибуналу, де перевагу мали католицькі духовні, правительство поставило православних а становище просто безвихідне. Всі процеси, ведені З уніатськими владиками, з їхніми претензіями на православні церкви, монастирі, братства, маєтності і т. ін., на владу і юрисдикцію над православними незмінно програвалися. Всі протести православних, їхні заходи на всіх сеймах другого десятиліття XVII в. зоставалися без якогось помітного успіху.
Опозиційний рух серед загалу шляхти ослаб І домагання і протести православних депутатів не знаходили енергійної підтримки навіть у посольській палаті. Проект закону в інтересах православних, прийнятий нею на сеймі 1613 року, не був прийнятий правительством. На сеймі 1615 року домагання православних були підтримані тільки опозиційною групою послів, яка й розірвала сейм, не можучи добитися задоволення православних і дисидентів. Безрезультатно пройшов І новий сейм (1616 року). В 1618 році правительство, потребуючи козаччину для московської війни, дало обіцянку у вигляді сеймової конституції «про грецьку релігію», де читаємо, що як з огляду на навал різних справ не прийшло на нинішнім сеймі «до повного заспокоєння грецької релігії», то відкладається воно до ближчого сейму, а тим часом людям грецької релігії забезпечується спокій, свобідне богослужіння і виключається всяке примушування судове чи інакше в релігійній справі. Але ся «досить м'яка» конституція, як її називали православні, зараз була опротестована клерикально настроєними сенаторами Й послами як неправосильна, а обіцянка «повного заспокоєння» новим сеймом (1619 року) зовсім не була сповнена, незважаючи на настоювання українських депутатів і всі «аклямації та голоси» у сій справі. Релігійний спокій зовсім не додержувався, коли в гру входили інтереси унії. Новий уніатський арцибіскуп полоцький Йосафат Кунцевич саме забрався підбивати під свою владу православні церкви віденські, і королівський суд вповні став по його стороні, присудивши всі церкви й монастирі могилівські полоцькому арцибіскупові, а за оружие противления могилівських міщан проголошено смертні засуди на їхніх провідників.
Десятилітні заходи православної шляхти на парламентарній арені таким чином не привели ні до чого. Справа православної церкви зісталася в тій же безвихідності, і навіть надії на можливий вихід з неї маліли й зникали в міру того, як рідшали ряди православних шляхтичів українських і білоруських. «Ваше духовенство вело свою справу тільки за поміччю світських людей, але тих сильніших помічників вам замітно убуває, а інших не прибуває»,— писав в 1617 році уніатський полеміст арх. Кревза, і православні мусили болюче відчувати справедливість сих слів.
Тому в київських колах, коли тут довідалися про переїзд Теофана, сама собою мусила виникнути гадка — при помочі єрусалимського патріарха відновити православну ієрархію, самовільно, на власну руку, користаючи з опіки й протекції козаччини, що робила тут «яко на Україні» справу православних незайманою для правительствених і уніатських чинників. Переговори і наради, ведені в сій справі, розуміється, пропали для нас, як пропало майже все з того неофіційного, інтимного життя сих кіл. Бачимо тільки, що духовенство київське вирішило в переведенні сеї справи явно не виступати з огляду на можливі репресії за се з боку правительства, а все взяла на себе козаччина, почасти Київське братство.
Здається мені дуже правдоподібним, що згадане козацьке посольство до Москви, вислане на новий рік 1620, мало метою не тільки переговори з московським правительством і навіть не стільки сі переговори, як порозуміння з патріархом, що перебував тоді в Москві ще (московському правительству, до котрого ніби були вислані, козацькі посли не мали властиво нічого особливого передати — хіба зачепити, чи Москва не схоче давати козакам «жалованье», аби ходили на Крим). В цитованій протестації митрополита Борецького можна бачити досить виразний натяк на те. що козацькі посли в Москві порозумівалися з патріархом,і я думаю, що порозуміння а патріархом було тоді таки зроблене. Коли він, виїхавши з Москви в марті 1620 року, прибув на Україну, мого стріло козацьке військо під проводом самого Сагайдачного, і під сею військовою охороною привезено до Києва, де закватирував він в братському домі сливе на цілий рік. «Провождаху же его множество воинъ Козаковъ, гетманъ Сагайдачный Петръ (мужъ зѣло воинственъ бяше и страшенъ бѣ врагомъ всѣмъ) и поставишу святѣйшаго отца патриарху во братствѣ, средѣ града киевского, и обточиш а его стражбою аки пчелы матицу свою, тако святѣйшого отца и пастыря овцы словесныя отъ волковъ противныхъ стрежаху»,— як пише сучасний український літописець.
Охорона буле справді потрібна, бо в польських колах дивилися на патріарха дуже невірно, підозріваючи в його подорожі до Москви політичну місію проти Польщі: що турецьке правительство вислало його підіймати на Польщу Москву, й тому він їхав такою «незничайною дорогою», через Орду, Тепер, довідавшися про його приїзд до Києва, боялися. що він має з Москви доручення вести інтригу теж і між козаками. Жолкевський, прочувши, що патріарх має вертатися з Москви на Львів, збирався без пардону арештувати його. В Києві се було зробити тяжче, і. довідавшіся про приїзд патріарха до Києва, Жолкевський вислав туди свого агента Пачановського, поручивши йому заохотити патріарха вертатися для безпеки через Поділля на Кам’янець. Про око дано сьому такий вигляд, мовби сей агент висилався для почесті і вигоди патріарха: Жолкевський пересилав з ним листи до київського магістрату 1 до «обивателів» українських, писані наслідком звідомлень патріарших, і доручав в них мати патріарха в «пристойнім пошануванню як великого чоловіка і поважного гостя» взагалі, а особливо з огляду на напружені відносини з Туреччиною, і просив чинити йому свобідний і догідний переїзд до Хотина на Кам’янець. В дійсності, очевидно, патріарха чекала там доля нещасливого екзарха Никифора, якби він здався на сі намовлення. (В згада нім листі Замойського Жолкевський висловлює побоювання, щоб патріарх з Києва не поїхав до Терехтемирова, бо там з огляду на козаків його не можна б було арештувати,— М. Г.). Та він се знав, і знали се в його оточенні; сучасник, згадавши про виїзд його з Києва до Терехтемирова, каже, що патріарх боявся «абы од Ляховъ не был посланий в заточение» (записка очевидця з 1621 року... М. Г.). І тому він на намови Пачановського не піддався, міцно тримався Києва, а тут його не можна було чіпати з огляду на козаків — «аби з того не виросло ще більших бунтів і розрухів між козаками». Зрештою, про властиву ціль патрі аршого приїзду в польських колах не мали, очевидно, ніякого уявлення: польські політики XVII століття були такими ж ігнорантами українського життя, як і їхні наступники з XIX.
Патріарх тим часом об’їздив церкви й монастирі Києва і його околиці; був у Межигорі, Білій Церкві, Терехтемирові — всюди, де чув себе безпечним під опікою козацькою; навідував доми православних обивателів, «приймаючи человѣколюбіе и достойную честь» і підтримуючи своєю присутністю, похвалами і благословеннями дух православних. З різних сторін України й Білорусі прибували до нього депутації православних, просячи потверджень і благословень для братств, монастирів, церков і одержуючи від нього грамоти і ставропігіальні права. Теофан узяв від царгородського патріарха повновласть на всякі церковні функції в його київській дієцезії; крім того, при нім був і екзарх царгородської церкви Арсеній, що стверджував деякі грамоти й своїм підписом. Так наприклад, дістали від них грамоти з благословенням і затвердженням (або потвердженням) в правах стапропігій братство Київське, Луцьке, Слуцьке, Львівське й інші. З огляду на непевні чутки, які ходили про нього, патріарх вислав своїх посланців до короля, запевняючи його в своїй лояльності і просячи свобідної дороги через землі Корони, і король відповів листом, де висловлював своє довір’я до патріарха і запевняв йому свобідний переїзд через Кам’янець.
Тим часом ішли переговори і приготування до посвячення владик. Як каже літописець, сталося се «со совѣтомъ многихъ и благочестивыхъ пановъ шляхець кого рода и всѣхъ посполитыхъ христіанъ, а наипаче же гетмана войска запорожского Петра Сагайдачного, и множества отъ всѣхъ краинъ: Волынскихъ, Подольскихъ, Подгорскихъ. Покутскихъ, Полянскихъ, кмязстаа Литовского и Украинъскнхъ благочестивыхъ, такъ духовныхъ яко свѣцкихъ; много бо бяху тогда дивныхъ и неисповѣданыхъ гаданій і совѣтовъ, не токмо в духовныхъ» но и в свѣцкнхъ». Отже, був то певного роду національний український конгрес, де рішучу роль відігравав новий національно-політичний фактор — козаччина.
Смотрицький вказує ближче час сього з’їзду — свято Успенія, храм печерської церкви. Сей конгрес виступив перед патріархом з формальним прошенням поставити їм нову ієрархію. Теофан відрікався довго, бо боявся біди «від короля і Ляхів», і тільки обіцянки козаччини, що оборонять його від всякої біди, осмілили  патріарха: «Святѣйшаго патріарху взяша на рамена и опеку свою благочестивое войско и гетманъ глаголемый Петръ Сагайдачный»,— і патріарх рішився. Подібно оповідає се в своїй протестації митрополит Йов: «Були справді такі, що відраджували патріарху з огляду на ті небезпеки, які тепер справді нам загрожують; але люди рицарські, духом гарячі, сказали найсвятішому: «Не був би ти патріархом, не був би добрим пастирем, не будеш намісником Христовим і апостольським, коли б не посвятив і не зоставив народові руському митрополита й єпископів, заставши нас тут серед нагінок без пастирів»
Перед в сім вела, очевидно, козаччина, а її підтримувала і заявляла свою солідарність шляхта. Київські посли на осінньому сеймі 1620 року, жадаючи гарантій для православної релігії, мотивували се тим, що «козаки й багато значних людей взяли її («грецьку релігію») в оборону й сприсяглися між собою від неї не відступати, так що легко може дійти до розрухів і повстання, коли вони тих гарантій не одержать». Головне значення в сій справі як у православних, так і уніатських колах признавали козаччині, а серед неї дають центральну роль Сагайдачному: Сакович в своїм панегірику так описує се:
Тымъ часом патріарха вчасне къ намъ за в и талъ
З землѣ Святой мѣста Іерусалима, Отколь вышла на въвесъ свѣтъ правдивая abpa. Которого тотъ гетманъ зь войскомъ маведмвшм Въ Києаь и поклонъ му достойный отдавши Съ православными, почаль раду въ томъ чинити Жебы могли пастырей православныхъ мЬти Въ церкви своей, на мѣстцахъ владико въ унѣтовъ. Которыхъ маетъ народъ нашъ за езуитовъ, Кдыжъ укѣяты зъ ними единомудрствуютъ. Всѣхъ побити подъ владзу папы усилують. Обравши теды згодне къ зъ людей духовныхъ Честныхъ мужей и въ пнемѣ бѣглыхъ, особъ годныхъ, Патріарсѣ святому ихъ презентовали, О посвяченя ихъ на владыцетвв жадали.
А кгды святѣйшій отецъ зъ ексархом обечи.ть
Слушностъ гь жада ню, особъ тыхъ посвятити ранилъ:
Іова Борецкого на митрополію
И владыкъ ма кожного ихъ епископію.
Гарантії, дані козаччиною і православною шляхтою, вирішили справу. З дня ІЗ/VI11 маємо окружну грамоту патріарха до православних Польщі й Литви, де він між іншим, хоч і досить глухо поручав їм визначити кандидатів на посвячення — «вибрати собі єпископа, апостоломъ и правилъ узаконенного, повеліній и запрещеній міра не бояще ся». З огляду на тайність, в якій велася вся отся справа, грамота ся мала чисто формальне значення; головну вагу мали наради зібраних у Києві делегатів з різних країв, або таємні пересилки з православними громадами владичих столиць. Вважали потрібним позбутися королівського комісара, що сидів у Києві для нагляду за патріархом, нібито щоб провести його до границі. Патріарх заявив, що вже буде їхати, й вибрався в дорогу. їхати через Поділля він не схотів, і Пачановський провів Його тільки до Білої Церкви, а там передав на руки полковника козацького Богдана Кизима. що мав відвезти патріарха до границі, сам же Пачановський поїхав до короля. Тоді патріарх вернувся до Києва, мотивуючи се небезпечністю дальшої дороги, і тут, не маючи над собою королівського ока, приступив до посвячення владик.
Першим посвячено звісного нам ігумена Київського братського монастиря Ісайю Колимського на єпископа перемишльського. Кілька днів пізніше свячено Йова Борецького на митрополита. Потім Мелетія Смотрицького на архієпископа полоцького. (Густинський літописець каже, що Копинського посвячено 6/Х, а Борецького «в недЬлю по немъ». 9 X старого стилю. І вісім тижнів потім Смот рицького — сі дати приймаються звичайно. Але СмотрицькиЙ... рішуче каже, що їх свячено перед молдавською катастрофою, яка закінчилася 7/X нового стилю а Борецький в протестації пише, що патріарх по посвяченні їх пробув ще на Україні майже півроку. Приходиться думати, що свячення сталися раніше, але, мабуть, тут вагання можливе невелике. — М. Г.). Робилося се в великій тайні в братській церкві поночі, причім вікна церкви були забиті дошками і завішані, щоб світло в церкві не притягло чиєїсь уваги. Співав потиху тільки співець патріарха. Крім патріарха, як два інші владики, брали участь в церемонії звісний нам митрополит Неофіт, що здавна пробував у Києві, і єпископ Авраамій, що приїхав з Теофаном. Пізніше, виїхавши з Києва з кінцем року під охороною козацького полку і самого Сагайдачного, в супроводі духовенства, шляхти й Іншого народу, патріарх в різних місцях своєї подорожі посвятив іще трьох владик. В Терехтемирові висвятив він тутешнього ігумена Єзекіїля Курцевича на єпископа володимирського (на сю кафедру був призначений віденський ігумен Леонтій Карпович, але він захорував і вмер на той час). Потім в Білій Церкві посвячено ігумена черницького монастиря Ісаакія Борисковича на єпископа луцького. Нарешті, заїхавши до маєтності князя Стефана Четвертинеького м. Животова в Брацлавщині в перших днях лютого старого стилю, патріарх посвятив тут іще ігумена мілецького Паісія Іполитовича на єпископа холмського. (...Грамота Борисковичу з датою ЗО... Животовська запись подає ближчу дату побуту патріарха в Животові, 3—5/П старого стилю. — М. Г.). Чи робилися сі посвячення в дорозі для ліпшої непознаки, тому що справа посвячень стала вже голосна, чи кандидати, не поспівши на час, догонили патріарха вже в дорозі, трудно сказати.
Кінець кінцем висвячено було разом митрополита і п'ятьох єпископів, а шостим наставлено приїжджого єпископа Авраамія владикою пінським. Таким чином православний єпископат був в цілості відновлений. Але тим часом виникало питання далеко складніше — як добитися признання 1 легалізації від правительства сій ієрархії, поставленій самовільно, з порушенням віками усвяченого королівського «права подавання» православних бенефіцій. Скрутне становище польського правительства подавало на се надії, і навіть можливо, що подані були з правительствених кіл деякі приводи до сих надій. Але від того до формальної легалізації було ще далеко.
Далі буде
