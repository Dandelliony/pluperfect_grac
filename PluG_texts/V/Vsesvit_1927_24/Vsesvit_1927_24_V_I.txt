ЛІТАЛЬНИЙ АПАРАТ ДАНИЛЕВСЬКОГО

В доктора медицини К. Данисевського чудна доля. Вчений лікар перебуває в полоні у настирливого винахідника. Пів життя витратив К. Данилевський на здійснення своєї цілком оригінальної ідеї: будову літального апарату за принципом машин важчих за повітря. В атмосфері неприязного, а іноді й просто ворожого ставлення винахідник вперто йшов до своєї мети. Ще в 1897 році, 30 років тому, в нас у Харкові, в дворі на Мироносицькій вул. №50, переводилися перші спроби.
Механізм апарату 1897 року не задовольняв К. Данилевського: він був надто важкий. В 1898 р. було зроблено легший апарат і спроби цього року дали К. Данилевському великий матеріял для дальшої розробки.
Принципи нового апарату типу 1899 року такі: літальний знаряд, що керується людською силою. Людина, пускаючи в рух крила, підіймає в повітря лише частину своєї ваги. Отже, щоб підняти всю свою вагу, потрібна додаткова підносна сила в формі водневого балону. Все це доти, поки не буде винайдено механічного двигуна, що зможе підняти весь вантаж: себе, людину і механізм.
Горизонтальний балон, що його висувалося раніше, замінено вертикальним. Це полегшило перемогу опорности повітря, а значить частково розвантажило напруження людини, що керує апаратом.
Апарат удосконалювався безперервно. Лікар К. Данилевський вперто йшов до мети, не вважаючи ні на які перешкоди. Та все-ж тупе, бюрократичне ставлення державних органів, не похитнувши енергії, вичерпали матеріялні ресурси лікаря Данилевського. Коштів не вистачало і ніхто не допомогав. Військове відомство чинило перешкоди лікареві Данилевському лише тому, що винахідник насмілився стверджувати, що його апарат досконаліший за ті, що їх прийнято було в той час в армії.
Так заглухла велика справа, що їй судилося відіграти велику ролю в розвиткові авіяції.
	
Усі спроби виконував молодий механік Коськов, відважний чоловік і щирий прихильник ідеї лікаря Данилевського. Тов. Коськов про далекі роки своєї сміливої діяльности говорить із захопленням.
„Перші спроби переводилося в дворі на Мироносицькій. Апарат був на привозі, та вирьовка обірвалася, хотів сплигнут — не можна: височина сажнів 53, внизу будинок. Довелося лавірувати, відлітаючи до Іванівки, до лінії залізниці. Тут зачепився за трубу заводу. Якось відштовхнувся і спустився на землю. Збіглися мешканці. Мацали, мацали чи живий? Справжня людина, чи сатана..."
На третій рік переїхали на ст. Рогань. Там улаштували завод. В роботі була вже четверта модель: парашют з апаратом
в формі велосипеда з крилами, що робили до 333 змахів на хвилину. На цьому апараті пророблено до 40 спроб. Апарат підіймався 500-600 метрів височини. Про останній політ механік Коськов росповідає: „Хотів перелетіти з Рогані до Харкова. Піднявся я легко, пролетів верстов 7. Обірвався ланцюг (привода до крил). Довелося робити на одному крилі. Спустився в лісі". Після цього спроб не робилося.
Не було коштів, не було підтримки. Лікар Данилевський їздив до столиці, просив, добивався, та в установах на ентузіязм людини, що все життя віддала великій і цікавій справі, не знайшлося відгуку. З вірою в те, що його винахід матиме практичне значіння і вмер невизнаний винахідник у великих злиднях недовго перед початком імперіялістичної війни.
Працю К. Данилевського особливо цікаво згадати тепер, коли за кордоном поширилася нова форма спорту плигання з балоном, наповненим легким газом, Адже ж принцип тут той самий, що був відомий К. Данилевському ще 30 років тому: балон мав тільки компенсувати силу притягання землі, а рух приладу керується мускульною силою людини. Але тоді, як закордонні спортсмени можуть зі своїм балоном тільки підплигувати — метою К. Данилевського було давати апаратові певний напрямок за допомогою спеціяльних крил, порушуваних людиною. В цьому винахідник випередив свою епоху і може тільки через те й не був визнаний своїми сучасниками.
