Каїр
Коли перегортаєш класичну працю Лейна про звичаї Єгипту то вражає та величезна зміна, що відбулась у цій країні за 70—80 років з моменту видання цієї книги.
Куди дівалась строгість звичаїв, релігійність, що доходила до нестями!
Сьогоднішній єгиптянин міський житель найменш хоче походити на африканця. Замісць зручного, прекрасно пристосованого до климату національного одягу, він носить європейський костюм, високий комірець і барвисту краватку. І, виражаючись до Европи, поспішає зняти останній залишок традиційного одягу)свій червоний тарбуш (феска).
Коли вірити Лейнові, то раніш, підчас великого посту — Рамадана (продовжується він цілий місяць), удень усі кафе та ресторани бували зачинені, відчиняючись  тільки увечері, коли після заходу сонця правовірним дозволялося їсти. Тепер-же внуки цих правовірних переповняють бари, де всупереч заповітам Магомета, п'ють французькі аперетиви (лікери) та американські дринки (спиртуоз).
Жінки виявили себе консервативнішими. До наших днів вони носять свою чорну верхню одіж і затуляють обличчя — правда, у міських жительок це накриття часто буває не товще від павутинки.
Часто ходиш по європеїзованому Каїру, дивишся в зеркальні вітрини з паризькими моделями і навспражки забуваєш про всяку Африку. Однак, трапляються пригоди, що вражають своєю віковою непорушністю.
Так було вчора, коли ми спускалися по Еммад - Ельдину, одній з найбільших європейських вулиць Каїра, геть чисто увішаній різнобарвними плакатами кінематографів. З однієї з вулиць побіч почувся свист, бій барабанів, дикі згуки волинок і характерні святочні вигуки арабських жінок.
Завиднілась процесія. Спочатку юрба душ в 50, очевидно, всяких нероб, за ними оркестр музик у заялозених синіх костюмах військового зразку, що завзято дули у флейти та били в барабани. За ними кілька допотопних карет, повних жінок та дітей. Далі йшов паланкин, його тягли два верблюди. А при кінці знов кілька карет і безкінця, очевидно, гостей, що йшли пішки. Тут-же підстрибували акробати, показуючи свої немудрі фокуси та випрохуючи гроші у людей.
Виявилось, що ми маємо діло зразу-ж з двома святами з одного боку, тут відбувалось весілля — в паланкині була молода з другого боку, відбувався обряд обрізання.
Небагаті сім'ї часто об’єднуються в такий спосіб для того, що-би зменшити видатки. Дійсно, нам кинулось у віч бліде личко хлопчика років 6—7, що сидів в одній з карет, з червоним, з золотими розводами, тарбушем на голові. 
У мусульман обрізання відбувається в дітей саме такого віку, а инколи навіть пізніше. 
Пройшли останні учасники процесії і вулиця знов стала звичайною, буденно-європейською.
В двох кроках від велетенських кінематографів, в одній з бокових вулиць, видніється величезне кафе, густо запруджене темно-шоколадними людьми, 8 величезними білими тюрбанами, обгорнутими кругом голови.
Вони п'ють каву, чай і голосно розмовляють якоюсь гортанною мовою. Це бербетини нубійці, населення країн на південя від Єгипта.
Цих нубійців у Каїрі беруть за прислугу і їх є 80% усієї чоловічої прислуги в цьому місті.
Вони живуть своїм відокремленим життям, розмовляют своєю мовою мають своїх шейхів (старшин), що керують їхніми справами і відповідають за них.
Зібравши трохи грошей, вони їдуть знов до своєї далекої країни, де їх чекають сім'ї, що ніколи не покидають насиджених місць, спокійно ждучи повернення своїх чоловіків та братів.
Недурно ці берберини здаються чужими серед 4-х поверхових будинків та зеркальних вітрин — такими-ж чужими, як продавець “тамаринди" — тубільського прохолодного питва, що блукає тут-же, поблискуючи на сонці своїм мідяним глечиком. Ще квапливо чимчикують по вулицях маленькі ослики, уквітчані жовтими та блакитними бусами, але вже воркоче поруч їх грузовик — важкий символ заморської цивілізації.
Ще великі арабські квартали з вузькими вуличками та вікнами, з дрібними гратами — мушарабнею. Але помалу прорізають їх прямі — широкі проспекти і поволі, але неухильно Европа шириться в самому серці Африки.
Бутксер.
