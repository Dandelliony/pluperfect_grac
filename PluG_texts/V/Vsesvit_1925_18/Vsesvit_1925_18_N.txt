У друзів 
Джєбел-Друз – невеликий краї на південному сході від Сирії.
Друзів налічується всього 44.000 душ. Серед них живе трохи христіян. У друзів життя вільне, напівкочове. В свій час вони запекло боролися з турками, і цим дуже підтримували мілітарістів під час світової війни.
Тоді, як французи захопили Сірію друзам обіцяли самостійність. За губернатора краю Джебел Друз французи обіцяли призначити шейха Антроша, з друзів. Захопивши-ж Сірію у свої цупкі лапи, Франція обіцянки своєї не виконала і призначила за губернатора друзів лютого сатрапа Корб’є.
Надалі друзи таки домоглися, що цього «правителя» взяли від них. 6 місяців друзи «спочивали» від опіки Корб’є. Але потім він знову появився у Друзії, як губернатор, і чинив люті розправи.
Друзи надіслали делегацію до Сарайля з проханням взяти цього правителя від них. Сарайль делегації не прийняв і навіть наказав її заарештувати. На це друзи відповіли повстанням. Залогу французів з 200 душ зовсім було знищено. Сарайль послав проти друзів артилерію, піхоту та аероплани. Наслідком – 20 друзьких сел спалено і зметено з лиця землі. Все-ж друзи захопили майже всі французькі гармати, кулемети і навіть аероплани.
В шпиталях Дамаску та Бейруту біля 3.000 поранених.
Сарайль – найвищий комісар Сірії зазнаючи поразок від друзів, чинить криваву розправу там, де це можливо.
Друзі розорили зовсім. Христіянське населення тікає з краю. Сила втікачів прибуває до великих центрів, покинувши на місцях усе своє майно. Розор друзів тяжко відбився на арабах, що провадять з ними торговлю, а разом з тим, це викликало заворушення навіть на англійській території, в Заіорданії та Палестині. Й досі друзи уперто боряться. У них знайшлася зброя, мабуть їм постачають її з сумежних країв – англійських колонії у Палестині. Генерал Сайрайль вживає рішучих заходів. Він мобілізував усю свою військову силу проти невеликої групи друзів-повстанців. 
Друзи все-ж тримаються і в них є надія на приєднання до них бедуїнів. Тоді можливо повстанці зуміють обстоювати себе протягом довгого часу і примусити французьке командування подумати про задоволення цілком законних вимог друзів. 
