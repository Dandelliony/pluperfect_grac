НА З'ЇЗДІ ГІРНИКІВ
22 ЖОВТНЯ в залі засідань ВУЦВК відкрився 111 з'ївд гірників.
Коло 250 делегатів з місць, з Горлівки, Макіївки, Рутченківки, з Ірминської копальні, з Максимівської... зібралися обговорити свої справи: як найшвидче і найкраще підвищити продуктивність праці, налагодити як слід масову культроботу, і намітити основні шляхи питань оргроботи.
Представник Всеукраїнського Комітету тов. Акулов відзначав збіг відкриття з'їзду з передоднем великого свята — роковинами Жовтня.
Соціялістична країна, — говорить тов. Акулов, — підводить підсумки досягнень першої пролетарської революції в світі.
Величезна роля гірників України в справі оборони і відбудування нашого Радянського Союзу і не дарма цю ролю відзначено в маніфесті 10-х роковин Жовтневої революції.
Преаидію з'їзду обирається з 35 чоловіка.
... — Акулов, Радченко, Жірков, Тимошенко, Хмара, Скляр... викрикують прізвища.
До почесної президії пропонують обрати — тов. Сталіна, Рикова, Томського, Ворошилова, Петрзвського, Кагановича, Чубаря.
Вважати прийнятим без голосування? В залі—оплески. Рух у рядах, Човгання, кашель. Газетні репортери гострять олівці.
Яка барвиста, ріжноманітна президія. За довгим червоним столом видніються і голова дівчини в кольоровому плетеному капелюсі й сіра борода діда-шахтаря з блідим обличчям, з мішками під очима, чистовиголене обличчя в рогових круглих окулярах інженера, а он там, ближче до краю стола — широка виразна шия, гарний лоб, глибокі, глибокі очі.
Читають низку привітань від ЦК КП(б)У, від ВУРПС, від Червоної армії...
З’їзд береться до порядку денного.
