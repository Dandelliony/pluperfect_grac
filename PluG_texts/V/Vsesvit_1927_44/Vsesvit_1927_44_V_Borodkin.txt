СИЛА З СОНЦЯ
ВЖЕ віддавна люде намагаються впіймати соняшне проміння і примусити тепло, що міститься в ньому робити на користь людини.
Та хоч сонце й віддає землі так багато свого тепла, що за словами Едісонового співробітника Штайнмеца „10% соняшного проміння, що припадає на Південну Америку може дати 13 міліардів кіловат енергії" — як раз роскиданість промінів складає найбільшу перешкоду, що заваджає розв'язанню даної технічної проблеми.
За допомогою величезних, комбінованих з багатьох шкелець дзеркал соняшне тепло збирається в одній точці, де теплова енергія перетворюється на механічну — крутить невеликого рухача то-що.
Однак, тут на шляху соняшного інженера стає нова проблема — земля крутиться і вся машина повина крутитися, щоб завжди стояти супроти сонця, сказати б „дивиться йому в обличчя". Це все значно ускладняє питання, бо на кружіння приладу треба витрачати багато з пійманої ним енергії. Не зважаючи на труднощі будування соняших рухачів вони все ж поширюються, бо енергія дармова, і коли тільки дзеркальна система може зібрати більше тепла, ніж треба, щоб крутити її — рухач виправдує себе.
В Егіпті, Алжірі, Каліфорнії вже працює багато таких рухачів, що смокчуть воду для зрошення бавовняних плантацій. Зараз інженери — француз Моро і німець проф. Маркузе винайшли дві нові системи таких сонцеловок.
Моро стоїть на старому принципі, але дає йому найдосконаліше конструктивне оформлення: його рухач складається з дзвонового корпусу з 1575 маленькими дзеркалами, що кидають соняшне проміння на систему оптичних лінз. Останні, в свою чергу, концентрують мепло в одній точці, де, як запевнює винахідник, температура досягає 8.000 Цельсія. Такої температури досить, щоб ростоплювати не тільки метали але й вогнетрівку цеглу, лищак і коштовні камні.
Професор Маркузе збудував свого апарата за цілком іншим принципом. За сонцем ходить лише велике плескате дзеркало, кручене годинниковим механізмом. Соняшне проміння концентрується за допомогою окремої оптичної системи, що складається з двох лінз. Фокус лінзи, де температура перевищує 1000 Цельсія, скеровано на пильно ізольований казан: в ньому під нагнітом закипає рідина. Описаний акумулятор соняшної енергії за обчисленнями конструктора даватиме потроєний від звичайних рухачів коефіцієнт видатности.
Зараз соняшні машини перебувають ще на тім ступні розвитку, як парові 190 років тому, але, вже й у нинішнім вигляді вони доволі корисні для людей.
І в нас по де-яких районах азіятської частини Союзу є досить сприятливі для експериментів з соняшними рухачами райони. Цікаво було б роспочати там досліди зі „скутим сонцем" і перетворити його тепло на воду для бавовняних плантацій.
