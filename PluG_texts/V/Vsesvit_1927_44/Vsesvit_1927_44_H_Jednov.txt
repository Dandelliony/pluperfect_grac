Худжулі
В обіймах ічкари
Жінка нашого Союзу, порівняна в правах з чоловіком, довно користується своєю рівноправністю, та бере однакову участь з чоловіком у будівництві нового кращого життя та держави.
Жінка-узбечка роспочала боротьбу за свої права.
До революції вона була бесправною, була невільницею свого чоловіка, вічною затворницею ічкари (жіноча половина хати). Рідко яка жінка-узбечка, до смерти стиснута жовтими дувалами (паркани з глини) ічкари, змучена лютістю свого пана-чоловіка, — відважувалась кинути свою в'язницю та через дували тікати туди до міста, де її притягувало світле життя вільної людини.
Бо за нею часто - густо чоловік кидався на здогін, вертав неслухняну додому, добре бив, а інколи забивав до смерти.
Безнадійно мріяла жінка-узбечка у своїй в'язниці над бішиком (колиска), де тихо спала її дитина, про ті дні, коли й до неї прийде дарована всім пригнобленим воля, коли й вона зможе приєднатись до світлого життя.
Фортецю взято
Радянська влада почала робити те, про що так жгуче мріяла жінка-узбечка.
Почалося те, що налякало мул (попів) та їшанів (святих).
Комуністична партія, за участю трудящих мас, почала кампанію до роскріпачення жінки-узбечки. Почала атаку проти паранджі й чачвана.
Почалося те, що зветься худжум (наступ).
Роботу було розвинуто в 5 округах республіки: Самаркандській, Ташкентській, Кокандській, Андижанській та Ходжснській. Визволення жінки прийняло величезний розмах. Прагнення до роскріпачення прийняло масовий характер.
Фортецю старого, гнилого побуту було взято штурмом. Вільно вперше в житті, назустріч світлому життю, вийшла з ічкари жінка-узбечка.
За останніми даними визволено 87 тисяч жінок-узбечок.
В одному старому Самарканді скинули чачван (сітка, що закривав лице) ЗО тис. жінок, у Пай-Арикському районі — 477l жінка тощо.. .
Копка-геган-туй
Робітники-узбеки міста та дехкани (селяне) з кишлаків (сел) радісно поставилися до роскріпачення жінки-узбечки.
У деяких кишлаках одкрились разом усі жінки.
Дехкани кажуть, що треба влаштувати копка-геган-туй (всенароднє свято)та одразу відкрити всіх узбекських жінок.
У місті Коканді в одній а махалля (район міста), де мешкають виключно робітники, останні встановили поміж собою кругову запоруку за цілковите роскріпачення жінок.
Кують новий побут
Жінки - узбечки йдуть до нового життя.
Вони беруть участь у громадському житті і не дають чоловікам себе зневажити. Жіночі установи захищають їх. Цілий день йдуть туди — і жінки, й дівчата.
Завідателі жінвідділів не мають змоги вислухати всі скарги. Жіночі установи зараз називають „расхатханами" (будинки сліз).
Жінки, що відкрились, почали вимагати, аби їм одкрили школи лікнепу, дали їм роботу, об'єднали в артілі. Серед жінок з'явився актив, що палко взявся до громадської роботи.
Наркомосвітою було відкрито для них — 120 шкіл лікнепу. Крім того, в Самарканді є загально-освітні курси на 120 чоловіка. В м. Намангані та Андижані під жіночі клуби відведено нові, великі помешкання. В Самарканді та Ташкенті будуватимуться нові, спеціялні будинки.
Утворено сімейні гуртки: в Самарканді — 95, в Коканді — 80.
Гуртки влаштовують щочетверга, „айля-утриш“ (громадськосімейні вечірки), куди відкриті жінки приходять зі своїми чоловіками.
Йдуть сюди також партійці, комсомольці, громадські робітники й дехкани.
„Айля-утриш" відріжняються від старих традиційних „гапів" (вечірок), де жінки та чоловіки відокремлювались по своїх половинах. На айля-утриш хазяйнує жінка-узбечка.
На айля-утриш кується новий побут.
Дайош—роботу
--- Поступово їм дають роботу в гренажних, шовкомотальних фабриках, об'єднують їх в сільско-господарські та інші жіночі артілі, втягують до кустарно-промислової кооперації.
До 10 роковин Жовтня
Жінку-узбечку визволено з-під тягаря паранджі й чачвана.
Не пізнати в ній колишньої пригніченої істоти, темної, мовчазної, слабої, замордованої.
На окружному та всеузбекському курултаях (з'їздах) дехканок і робітниць, що відбулись наприкінці вересня ц. р., я бачив узбечок-жінок і дівчат, але — вільних, сміливих, радісних.
Вони брали участь в обговореннях докладів, критикуючи, вносячи свої пропозиції, думки та корективи.
Я бачив їх. Їх було, обраних зі всього Узбекістану, понад 500 чоловіка,
Вони вимагали в промовах: Дайте школи! Хочемо вчитись! Дайте ясла! Ночліжний дім! Лікарів! Дитячі майдани Клуби! Кооперативи!
Якась дехканка з Чирчика рекомендувала встановити в жінклубах районів радіо та гучномовця — це притягне більш жінок до клубу. В Самарканді видається узбекською мовою жіночий журнал „Янгі-Юл“ („Новий шлях"), редагує його узбечка Таджі-Хан-Шадієва (Член ЦВК УЗСРР).
Жінку-узбечку визволено.
Це зробив Великий Жовтень.
