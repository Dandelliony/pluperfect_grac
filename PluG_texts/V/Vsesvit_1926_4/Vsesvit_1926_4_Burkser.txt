Сучасна жінка Египту.
Ми нині стоїмо напередодні розріпачення жінки Сходу від многовікового рабства...
За прикладом європейських сестер, вона поволеньки, але твердо стає на шлях боротьби за свої права, і недалекий уже той час, коли її малолітні сини перестануть звисока дивитися на своїх матерів та сестер.
Принаймні, до цього часу маленький хлопчик в мусульманській родині в усьому користується більшими правами і значінням, ніж його мати і тільки через те, що він майбутній чоловік.
Скоро зникне і відійде в забуття і зовнішня відмінна ознака східної жінки, — це її традиційний чорний одяг та чадра, що закриває обличчя щільною завісою, — не тільки фізично, але й як символ безособовости.
Нарешті зникне і жіноча частина будинку в стінах якого проходить все її життя. З того часу, як європейська жінка — лікар, учителька дістала доступ в гарем цей «святая святих» мусульманського будинку, єгиптянка, хоч і рідко, але виривається на волю вчиться і поволі втягується до ріжних процесів громадського життя.
Є вже серед них жінки педагоги, літератори, що дістали освіту в Европі, немає ще зовсім жінки робітниці, бо це звязано з виходом із зачарованого жіночого-кола.
Тим то є жінки танцюристки, музики на весіллі, плакальниці на похороні, але в жадній майстерні чи фабриці, де по инших країнах здавна працює жінка ми тут жінок не зустрічаємо.
Проходячи низки майстерень, де за східним звичаєм, робота відбувається на очах у кожного, ми в численних пральнях, крамницях, ятках не побачимо працюючих жінок, те-ж самісіньке спостерігається і у виготовленні білизни, одягу килимів —  праця, що з успіхом могла-б виконуватися жінками, цілком перебуває в руках чоловіків. Навіть хатньої жіночої прислуги немає, її заміняють підлітки - араби, чи берберини, в Верхнього Єгипту.
Багата-ж класа виписує гречанок в островів Архипелаге. Взагалі в галузі жіночої праці ми спостерігаємо строгий класовий поділ. Сказане вище стосується до жінок робітництва, міських мешканців.
Буржуазна жінка сита, товста, розгодована, що вважається у них за взірець краси, живе за рахунок чоловіка, причім головне її піклювання в тому, щоб вподобатися чоловікові. Розфарбована та гарно зодягнена вдома, вона все-таки виходячи на вулицю одягає також ту самісіньку чорну одежу і закриває обличчя. Єдиною жінкою, що бере участь в загальній праці, є жінка селянка — фелашка. 
Крім хатньої роботи, до речи сказати, дуже нескладної, бо живуть вони надто вже примітивно, вона допомагає в роботі на полі, доглядає за худобою, одвозить продукти на базар. 
І вона зовнішньо не відріжняється від міських жінок, і в неї підведені очі, розфарбоване обличчя, а часто й руки, її шия, вуха, руки і ноги в прикрасах, і вся вона загорнута в халат, що волочиться по землі, але її рухи вільніші, бо її дух менш закріплений. І гадається, що в той день, коли їй буде дана цілковита змога здійснити свої громадянські права, вона легче, ніж инші дасть собі раду з цим. 
Її темнота і фанатизм є наслідком відсутности будь-якого культурного впливу на неї. 
Взятий нині курс на сільську освіту та кооперацію безсумніву швидко буде мати вплив на фелашку, і виведе її на широкий шлях соціяльного прогресу.
