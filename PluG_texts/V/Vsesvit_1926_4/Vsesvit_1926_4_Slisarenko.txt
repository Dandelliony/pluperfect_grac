Алхемік.
(Оповідання Ол. Слісаренка).
Над довгими кривульками шанців, що зорали піщану Білоруську землю, над могилами бліндажів і землянок нудьгував геній войни.
На фронті панувала «тиша», підчас якої хоч і лунали поодинокі постріли, та не відчувалося в них бойової активности, — так собі, нюдьгуючи люди тратили набої, щоб хоч трохи розважитись голосною луною в лісах за Вілейкою.
Будні війни каламутними болотними туманами обволікали мозок, а зледащіла, в притуплюючій бездіяльності, думка, ледве ворушилась, шукаючи поживи...
Зима дурила короткими залізними морозами, а після них чавкала цілими тижнями відлигами і гноїла салдацькі онучі. В такі дні не хотілося вилазити із землянки, хай темної і непривітної, але сухої. Млявість обволікала людські тіла, нерви розмагнічувалися і обм'якали, а на сцену висувався брутально-непристойний анекдот, вигадка з’їденого пранцями Ероса, карти з нескладною механікою думання, наркотики і алкоголь. Всі ці способи підбадьорити нервову систему були в однаковій шані і в брудних зле устаткованих салдацьких землянках і в комфортабельни  — офіцерських.
В салдацьких землянках програється і виграється все що має будь-яку мінову цінність: і заялозені грудки брудного цукру, і нові онучі, і теплі штани, і рукавиці, і білизна. Все це переходить з рук до рук, то скупчуючись в одного якогось улюбленця фортуни, то розпорошуючись в десятках рук дрібних щасливців.
Офіцери цураються плебейського «очка», вони «полірують кров» шмендефером, користаючись десятками колод єдвабних карт, що, виконавши свою місію у високому товаристві, згодом переходять до лінивої компанії денщиків, а ще далі за якусь компенсацію, до темних землянок справжніх фронтовиків.
Пранцюватий Ерос в офіцерському товаристві припудровує свої пранці, стає дотепніший і вигадливіший ніж в салдацькій компанії і спроваджує панів офіцерів не до брудної примітивної сільської повії, а до вишуканих елеганських панн із шляхетних родин, що наїздять на фронт шукати екзотики випадкового кохання зі зголоднілими мужчинами. Виправдує їх перебування на фронті біле вбрання сестри  — жалібниці та, самовидець ріжних пікантних пригод, червоний хрест на грудях...
Офіцери не споживають і смердючого каламутного самогону, цього бажаного, але рідкого гостя у салдат,  — тонкі вина запашної Грузії і Криму та гострий спірт «рідного» виробництва тішать серця під «шляхетними» нараменниками та аксельбантами привелейованих військових частин...
Коли пройти верстов за дві в тил передових піхотних шанців лісовим берегом Вілейки можна натрапити на великий бліндаж, що зовні справляє вражіння непривітної кротячої нори. Поруч нього менші бліндажі, а над ними всіма густо сплуталася павутина дротів польового телефону. Це штаб полка розташувався тут в безпечному затишкові з усіма своїми допомічними установами, а великий бліндаж  — то житло офіцерів і разом з тим полкове офіцерське зібрання.
Вражіння непривітної кротячої нори зникало без сліду, коли увійти в середину його. Велика кімната обклеєна шпалерами біла в стилі Ампир кафельна груба, вибілина умілою рукою штукатура, стеля і старано вистругана підлога. Умебльовання хоч і носить характер випадковости, та зате добре припасоване до комфортабельного життя. Навіть піянино було сюди перенесено з розбитого містечка, видимо з попівської оселі, бо підбор нот та написи на них носили сліди семинарських смаків і стилю... Сьогодні в полковому зібранні накурено і душно. Справляються іменини полкового ад’ютанта поручника Губелідзе, і з півтора десятка офіцерів завітало до штабу скласти своє віншування особі од якої часто залежав і чин і орден. З півдюжини «сестер» з сусіднього польового шпиталю було привезено спеціяльно для «букету» і вони розташувавшись поміж офіцерством і плели свої інтриги, правдивим автором яких, коли вірити старовинним містам, був грек небесного походження по імени Гіменей.
З нудним чаєм швидко було покінчено і ті кому невистачило пари сіли грати в карти, та в передбаченні розкішної вечері, гра не клеїлась.
Поручник Губелідзе в карти грати не сів, а вмостившись з «сестрою» Свідерською на кінці столу почав розкладати пас’янса щой-но привезеного з столиці. Пас’янс був дуже вже мудрий і швидко набрид.
Киньмо цю нудоту,  — жартливо ударила Свідерська поручника по руці і змішала карти.  — Я вам краще поворожу... Ворожіння було причіпкою, щоб зайвий раз мати нагоду притиснутись ближче до поручника, та кокетуючи заглядати йому в вічі.
Карти в руках «сестри» звичайно виказували, що червова дама в яку без тями закоханий трефовий король теж палає коханням і вони незабаром поберуться. Червова дама аж надто була схожа до Свідерської, а в трефовому королі поручник міг побачити себе, як у дзеркалі. А що карти мали підстави таке виказувати підтверджували недвозначні натиски під столом «королевих» колін на коліна «дами»...
Незабаром ворожінням зацікавилося ще кілька осіб і коло поручника і «сестри» зібралась чимала компанія. Свідерська всім ворожила, пророкуючи незвичайні пригоди і пророкування її однаково і дотепні і недотепні викликали сміх.
Панове! Хочете я викличу справжнього ворожія?  — запропонував капітан Волинкін, командир батальйону. Це якого саме? — з усмішкою запитав Губелідзе. Ви його не знаєте, це санітар мого батальйону Устименко... Прекрасно вороже! Просимо! Просимо!  — залунали голоси, а поручник іронічно посміхаючись спитав Свідерську: Ніно, невже ви вірите у ворожіння? Буває, що неможна не вірити..  — і вона почала розповідати ад’ютантові випадки влучного пророкування. Все то випадковий збіг обставин, не більше того... а иноді то й просто шарлатанство,  — промовив поручник. Не скажіть!... Свідерська палко почала захищати ворожіння. Вона як і всі женщини «шляхетного» виховання, була не менш суєвірна ніж її неписьменна покоївка. Тільки «шляхетні» жінки надавали своєму суєвірству елегантних форм з претензією на модне філософування.
Денщики метушилися, розставляючи посуд, а тимчасом капітан Волинкін взяв трубку польового телефону і викликав свій батальйон. Перекажіть Устименкові, щоб миттю «на носках» прибув до полкового бліндажу! Капітан поклав трубку і сів ближче до компанії. Я у ворожіння не вірю, але Усхименко мене просто збиває з пантелику... Він, маєте собі, з тиждень тому напророкував одному салдатові, що того вб’ють, і що-ж би ви думали? — Через десять годин салдат мав кулю в лоба в такому місті, що здавалося-б туди жадна «шальна» куля не могла залетіти...
Капітан розвів руками, виявляючи цим покору чи то перед якоюсь вищою силою, Чи то перед сліпим випадком.
Що дивного, що на війні людей вбивають? знизав плечима поручник Губелідзе,  — аджеж і без ворожбитства у нас досить гине люду. Ні, не скажіть... почала Свідерська та не кінчила. Полковник на стук у двері гукнув «заходь» і в кімнату ввійшов високий худорлявий салдат, незграбно тримаючи шапку. Всі повернулися в бік дверей.
Салдат стояв і очікував видимо на наказа полковника. На кощавому обличчі його горіли великі чорні очі, а білий лоб мармуровою дошкою спирався на чорну смугу брів. Нижче очей біліли вилиці з яких спадала чорними блискучими пасмами борода і зливалася з вусами в одну чорну пелену, закриваючи нижчу частину обличчя. В його обличчі було щось і од дикого шамана і од єгипетського астролога. От що, браток,  — сказав полковник  — кажуть що ти майстер ворожити, так от поворожи панам офіцерам. Слухаю! — відповів по-салдацьки Устименко, втупившись своїма віщими очима в полковника. Він підійшов до столу якось боком, боячись видимо зробити
рух не установлений артикулом. Йому було трудно, бо ніде у військових статутах не значилося, як мусить поводитись салдат, ворожучи панам офіцерам. Незграбно він узяв карти і старано їх перебирав.
В бліндажі запанувала тиша. Говорити почали невідомо чому пошепки і незадоволено поглядали на стіл накритий білою скатертиною і вставлений посудом. Полковник наказав з вечерею зачекати.
Ні на кого не дивлячись, немов справляючи таємного ритуала, маніпулював Устименко з картами, перекладаючи їх, комбінуючи на десятки способів і тоном безучасним і холодним вичитував з них минуле і майбутнє людей... Його пророкування вражали і дивували і найнеймовірніші з присутніх мимоволі захопилися містичним настроєм, що опановував гостей... Вражаюче!... Це-ж правдиве чародійство!...  — шептались навколо столу. Тільки Губелідзе, підтримуючи свою марку скептика, іронічно посміхався і в його голові склався план сконфузити ворожія. Поручник носив вінчального персня, але не був ще одружений, хоч Свідерська і домагалася того. На цьому саме Губелідзе і ухвалив викрити шахрайство ворожія. Держучи руку з перетнем так щоб Устименко бачив, що він одружений, поручник спитав його: Ти мене знаєш? Не можу знати, ваше благородіє, я недавно в полку. Гаразд, так ти мені от що скажи, чи скоро я побачу свою дружину?
Устименко пильно подивився на поручника і попрохав його руку. Він довго вдивлявся в лінії долоні і нарешті тихо промовив: Ви не одружені ще... але... але у вас є невінчана жінка... Вроді наче-б жінка,  — поправився він,  — з якою ви ніколи не одружитесь...
Свідерська широкими очима дивилася на поручника, а той зніяковів і не знав, що робити з простягнутою рукою. «Сестра»« встала із за столу і сіла в напівтемному кутку кімнати, а Губелідзе лишився за столом і нервово тарабанив пальцями по скатертині. Він охоче-б затопив у пику ворожієві, що так недоречі розгадав його затаєнні думки, та було незручно і він одклав це на другий раз.
Устименко ворожив далі і всі уважно слухали несподівано правдиві його слова. Устименко ніби патрав душі цих людей і холодними чорними очима скорботно розглядав їхню убогу наготу. І своїми манерами, і зовнішністю, і голосом він навіював якийсь сумно-містичний настрій і держав у тому настрої, як у сітці всіх присутніх.
Просто алхемік якийсь!.. — шепотом сказав капітан і всім здалося, що це назвисько дуже пасувало до Устименка.
Доки поручник утамовував болі «поруганого кохання», ворожіння знов перейшло на карти. Ад’ютантові набридла Свідерська зі своїми сльозами і він ніби за якимсь ділом підійшов знову до столу. Йому хотілося якось припинити ворожіння, а разом з тим до ворожіння тягла його дикунська цікавість.
Коли після чергового влучного пророкування всі висловлювали своє здивовання, Губелідзе насмішкувато кинув:
Не дивно це вгадати! Це-ж трапляється майже з усіма людьми! Карти то-ж тільки декорація, що створює настрій, з таким само поспіхом можна пророкувати і без них!
Порушуючи правила взаємин салдата і офіцера, Устименко з палом відповів на це глузування:
Карти ніколи не брешуть... з картами не шуткуйте, вони ніколе не брешуть!...
Ніколе не брешуть?  — глузливо посміхнувся поручник,  —  коли не брешуть то поворожи-ж і мені... Хочу знати і я свою долю!  — і не до речі засміявся.
Устименко мовчки взяв нову колоду, уважно перебрав її і почав розкладати. Він довго перекладав карти, замислювався, збирав до купи, тасував і знов розкладав, аж доки на столі не лишилося п’ять закритих карт. Не хапаючись він перевернув їх одну по одній і «вини» серце схожими списами немов вразили ворожія в серце. Брови його насунулись на паренісся, вилиці вкрилися мертвотною блідістю, ана крейдяно-білому лобі лягли скорботні чорні зморшки.
Всі няпружено чекали, що скаже ворожій а він, витримавши павзу, тихо промовив: Недобре вам випадає... Ну, ну, кажи, що там вийшло, — роблено весело промовив поручник, але за робленою веселістю, чулися нотки тривоги і непокою.
Санітар мовчав. Він взяв другу колоду карт, так само як і першу, почав перебирати. Перевірю на свіжій «рубашці».,. І коли дійшла черга одкрити п'ять закритих карт, присутні затаїли дихання і чутно було, як шерстка салдацька рука шаруділа новими єдвабними картами. Знову п'ять «вин» ударили чорними нічками в очі глядачів і всі важко зітхнули. Глухе здивування рокотом пройшло між присутніми і десятки поглядів перескочили з карт на Устименка. А той стояв і дивився кудись по - над головами в просторінь і очі йому вкрилися димкою невимовної туги.
Зморшки на чолі поглибшали і гадюками вп'ялися в чорну птицю брів, що нервово піднесла крила. Піт великими краплями виступив на чолі, а вилиці вкрилися хоробливо сухотними червоними плямами.
Поручник вже не міг замаскувати свого непокою. Він зблід, нервово перебирав пальцями, а його скептична посмішка нагадувала вирізку з паперу що її недоречі наклеєли на обличчя. Ну, що там вийшло? — чужим придушеним голосом спитав поручник. Теж саме...  — ледве чутно прошепотів Устименко, тупо дивлячись на світло лямпи. Що саме? — аж нахилився поручник. Нехороше вам випадає...  — і знов запнувся салдат. Та говори-ж, скотина!  — зі злістю вигукнув поручник і посуд на столі задзвенів од його кулака!
Присутні зніяковіли, а полковник насторожився. Справа набирала неприємного обороту. Устименко хвилювался і видимо силувався видушити з себе всю правду.
Він переводив очі то на полковника, то на поручника і нарешті витиснув з себе: Смерть вам випадає... швидка... до схід сонця...» Між присутніми почувся зойк. Свідерська забилися в істериці. Хтось підхопив її і поклав на похідне ліжко. Присутні заворушилися. Поручник мертовно зблід, але роблено весело засміявся, та помітивши, що сміх пролунав якось не до речі, він, щоб стушувати ніяковість різко кинув Устименкові: Дурень ти і карти твої дурні!...
Це вже було зовсім глупо. Устименко, згадавши про дисципліну промовив трафаретну формулу салдацької покори начальству:
Винуватий!  — і якось зігнувся, немов очікуючи на побої. Коли-ж офіцери обступили Губелідзе і кожен по своєму почали утішати його, Устименко непомітно одійшов до порогу і став там в очеканні наказу. Поручник стояв в оточенні гостей і нервово хрускав пальцями. Він вкрай втратив владу над собою і істерично вигукнув:
Це чорт зна що!..  — нижня губа йому тремтіла. Нарешті начальство в особі полковника рішило взяти на себе ліквідацію неприємного інцинденту. Він витяг гаманця і, подаючи карбованця Устименкові, сказав: На і можеш іти. Спасибі!
І коли вийшов Устименко, всі з полегкістю зідхнули. Немов спав тягар, що пригнічував і сковував волю. Салдат вийшов із землянки, але здавалось що вийшов то не «нижчий чин», забита і пригнічена істота, а владар людських душ, чарівник. Це якийсь гіпнотизер, чорт його знає!  — вигукнув безпосередній молодий прапорщик. Алхемік! — повторив свій дотеп капітан Волинкін, і сам засміявся! Охота хвилюватись. Дурниці! Побачите ні чорта не буде! —  говорив тоном веселого балагура полковник і не вірив своїм словам. Поручник махнув рукою: Та хіба я хвилююсь, я-ж у ворожіння ніколи не вірив, мені шкода Ніну Петровну...
Губелідзе починав оволодівати собою. Він пішов в темний куток кімнати, де на походному ліжкові лежала Свідерська. І і вже чимсь напоїли і вона заспокоїлась. Коло столу ділилися вражіннями, а Губелідзе нашептував Ніні про своє кохання, аж доки вона весело не усміхнулась. Коло столу полковник шуткував: Добра з Губелідзе шептуха, глядіть як він одшептав Ніну Петровну!
Коли сідали вечеряти поручник вже зовсім оволодів собою. Перші чарки знищили рештки чарівницького навіювання і настрій потроху підносився. Губелідзе, вставши з-за одвів у бік полковника і довго щось говорив йому, а той сміявся і хлопав свого ад'ютанта по плечі.
Глузування з небезпеки найліпший засіб піднести настрій в найкритичніші моменти. Це знають, всі кому доводилося ризикувати життям під ворожими кулями. Сміх одгонить страх, дає змогу забути про серйозність становища. Більшість гостей вірила в ворожіння і тому з особливою охотою взялася до цього випробованого способу одгонити чорні думки. Що з того, що Губелідзе загине, аби годину другу, що лишилася до загину, провести весело і безтурботно.
Тоста за «кандидата в покійники» виголосив сам полковник, і гучний регіт людей на підпитку був нагородою за дотеп. В надійному бліндажі весело було виголошувати зухвалі тости, бо один шанс на мільйон був за несщасливий кінець. Кожного разу, як вибухав віддалений гарматний постріл, заглушений грубим шаром землі та шумом вина в голові, у бліндажі проголошувався тост за влучний постріл гарматників і віра в смерть «до схід сонця» розвіювалася, як дим.
Та несподіванка чекала на гостей далі. Як вже всі були на доброму підпитку, полковник встав і проголосив тоста «за молодих».
Губелідзе і Ніна Петровна встали і під вигуки «ура» поцілувалися.
На зло ворожієві! Ура молодим!  — лунали п'яні голоси. Ну а тепер вип'ємо за алхеміка, — проголосив капітан. Пили і за «алхеміка». Свідерська сяяла і гордовито поглядала на менш щасливих жінок.
Бенкет не угавав веселощами і сміхом, і ті що не втратили ще змоги про щось міркувати радісно були здивовані коли у вузьке віконце бліндажу встромився гострий сонячний промін.
Час закляття минув У похід, у похід!...
Проспівав хрипкий баритон і тепер вже чарки спорожніли за «невдалого кандидата в покійники» , який не дивлячись на безліч випитого, прекрасно тримався на ногах. В колі гостей не можна було дорахувати тільки кількох дам, що відпочивали в окремих ізольованих офіцерських землянках...
До чорної кави, проте, зійшлися всі і ухвалили йти пішки до найближчого тилового села, де було залишено коні. За ніч мороз скував калюжі і легенька пороша притрусила оголені од снігу трави і пеньки. На Вілейкою висів тонкий серпанок ранкового туману, а ліс був мовчазний і лунко відгукувався на кожне сказане в голос слово, як струни рояля. 
Чорт зна що вчора «поров» алхемік, а отже справив вражіння...  —  признався Губелідзе. Ох, я так налякалась, так налякалась...  —  прошептала Ніна міцніш притискуючись до нареченого, — мені так хотілося, щоб ти побив його... Нічого, я сьогодні-ж накажу призначити його на передові позиції під міномети... Побачимо хто швидче здохне... Ніна Петровна з ніжною вдячністю подивилася у вічі Губелідзе.
Недоходючи до села, компанія нагнала двох санітарів, що несли носилки з пораненим. Забачивши Свідерську вони поставили носилки на землю і один з них звернувся: Подивіться, сестрице, на раненого... Куля в живіт влучила... Якого батальйону?  — начальницьким тоном спитав Губелідзе...
- N-го батальйону, санітар, уночі повертався зі штабу...
Свідерська кінчиками пальців з огидою підняла подерту салдатську шинелю, що нею був вкритий ранений. Великі чорні очі, затуманені холодом смерти глянули на неї... .
