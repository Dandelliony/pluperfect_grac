СПОЛУЧЕНІ ОКЕАНИ
Ми вже так звикли називати шахрайство великого маштабу — панамою, що навіть забули, звідки воно походить.
А проте — сьогодні це слово святкує своє сорокаріччя: у 1889 році збанкрутувалася французька компанія, що під проводом інженера Лессепса (будівника Суецького каналу) і Ейфеля (будівника відомої башти в Парижі) намагалися сполучити каналом через Панамську шию Атлантійський і Великий океани. Руйнація Панамської компанії коштувала кілька десятків мільйонів франків і зачепила інтереси тисяч дрібних акцієдержців, що довірили свої заощадження підприємству, ініціатори якого обіцяли надзвичайні прибутки. Судовий процес викрив всі шахрайські комбінації пройдисвітів, що присмокталися до грандіозного підприємства і з того часу слово — панама — стало рядовим.
Але до банкрутства Лессепсової компанії спричинилися не тільки шахрайство й злодійство у цьому винні були також надзвичайно тяжкі кліматичні обставини району робіт — жовта пропасниця й малярія обернули його на кладовище. За дев'ять років діяльности компанії вмерло 50.000 людей. За п'ять років нове товариство спробувало відновити роботи, але пам'ять про панамський процес була ще свіжа і дирекція де могла зібрати потрібних великих коштів. Роботи знову довелося припинити й 1903 року все майно, а також і залізницю Панама—Колон (поруч з проектованим каналом) компанія продала урядові Сполучених Штатів.
Територія, що її мав перетяти канал, належала республіці Колюмбії. Остання не погоджувалася з пропозицією Штатів здати їм в посесію з суверенними правами шостимильну смугу від океану до океану і вимагала надто велику плату за користування зоною каналу. Таке становище було Штатам не до вподоби і тогочасний президент Рузвельт звернусся до конгресу в посланієм, вимагаючи, щоб Сполучені Штати розпочали будувати канал навіть без згоди Колюмбії.
Висловлюючи думку імперіялістичних кіл Рузвельт писав у приватному листі: «Я був би радий, коли б Панама була незалежною державою або коли б вона проголосила незалежність саме тепер. Але я не можу заявити це офіційно, бо це значило б, що я підбиваю до революції й тому я не можу висловлюватися".
Проте Рузвельтові й не потрібно було „висловлюватися офіційно", бо напрям політики Штатів був ясний і без того.
3-го листопаду 1903 року в Панамі почалася опереточна революція, а 4-го коло берегів її з'явилися панцерники Штатів, що мали охоронити «волю» новоявленої
республіки Панами. За два тижні після цього було підписано умову — Сподумені
 Штати одержали в довічну посесію 10-ти мильну зону поперек Панамської шиї.
Чверть віку тому американці кинули на Панамську зону багатотисячну армію робітників і інженерів, до якої було додано штаб лікарів. Сподіватися успіху можна було лише знищивши малярію і пропасницю, чому й присвятили себе видатніші медики Штатів. На боротьбу а комарями, розносниками зарази, кинули всі засоби від нафти, якою заливали болота, до хіни, якої роздавали робітництву понад 1000 кіло на рік. Подолавши комарів можна було заходитися коло будівельних робіт.
Вони визначилися не тільки своїм розміром і кількістю робітників — понад 50 тис. чол.,—але й високим ступенем механізації. Парові лопати, землечерпалки, вагони з автоматичним розвантаженням, могутні смоки, що розмивали земляні масиви міцним струмом води —все було мобілізовано, щоб прокласт-п'ятидесятимильну водну путь через Панамську шию. Будівникам каналу довелося обернути Гатунські болота на велике судоходне озеро й розділити врізом мало не кілометр завширшки Кулебрський горб, що досягав височини 125 метрів. Вже французи вийняли 60 міл. куб. метрів грунту, американці ще 165 міл. Майже дві третини будівельних витрат припадає на земляні роботи.
П'ятнадцять років тому, саме тоді, як почалася імперіялістична війна, американці відкрили канал для вантажного руху. Будівельні роботи стали Штатам мало не у вісімсот мільйонів карбованців. А коли додати сюди витрати на аренду, 25 міл. доларів сплачені Колюмбії, 40 міл. французькій компанії, велетенські витрати на фортифікацію, так усе спорудження коштуватиме біля мільярду.
З юридичного боку канал невтральний і судна всіх держав користуються з рівних прав з американськими, але на випадок війни Штати мають в руках ключ до океанів, бо велетенські гармати по берегах каналу говоритимуть краще за всі міжнародні умови.
Сполучивши океани американці більш, ніж удвічи скоротили путь з Нью Йорку до Сан-Франціско (раніш доводилося пливти навколо Південної Америки), а також утворили короткий шлях до Японії, „Австралії і островів Великого океану: тепер од Нью-Йорку го Сіднею (Австралія) лише 9700 міль, а з Англії 11.600.
Таким чином американці відкрили собі вигідний путь не тільки до Янонії й Хіни, але також до англійських колоній. Британська торгівля чим раз більше відчував конкуренцію Сполучених Штатів, які витискують англійських купців з Канади, Австралії, Тихоокеанських володінь. З дня відкриття каналу минуло якихось п'ятнадцять років, а він вже не задовольняв сучасного судоплавства. Пароплавам завжди доводиться чекати у черзі й витрачати зайвий час на очікування. Система шлюзів також затримує судна на деякий час.
Тому Сполучені Штати вже готуються прокласти новий канал, що перетинатиме Нікарагуанську територію й сполучатиме обидва океани штучним водним шляхом без шлюзів.
Американський капітал готовий сплатити ще мільярд доларів за панування на світовому ринкові.
