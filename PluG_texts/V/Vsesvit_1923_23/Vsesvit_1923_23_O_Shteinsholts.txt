СВЯТКУВАННЯ V ПЛЕНУМУ ЧЕРВОНОГО СПОТІНТЕРНУ
Бадьоро прокинувся Харків 2 червня. Вже о 8-ій годині вбудили місто задиркуваті співи молодих голосів фізкультурників, що рівними шерегами простували до іподрому.
Вони зібралися вітати V пленум Червоного Спортінтерну, що відбувся в Харкові. І що з того, що небо, вкрите сивими хмарами, загрожувало дощем? Хіба могло воно злякати загартованих юнаків? — Навпаки — небо перелякалося могутнього вигляду сотень ріжнокольорових колон і коли зацвів живими квітами іподром, воно поспішило привітно всміхнутися. О 1-ій годині — прибули закордонні гості — делегати пленуму. Роспочалася парада. Понад годину проходили фізкультурні лави повз трибуну, викликаючи вибухи овацій.
О 3-ій годині на іподромі свято закінчилось з тим, щоб черев годину знову розпочатися на стадіоні Металіст.
Вже з 1-ої години біля стадіону зібрався кількатисячний натовп. Ролю «гвоздя» програми відогравав футбольний мачт між «Збірною РСФРР» та «Збірною України.» Отруєні футбольною бацилою люди штурмували каси, втворювали біля них майже бійки, а потім вдиралися в ворота стадіону. Хоча матч мав розпочатися лише о 6 год., трибуну (6 тис. місць, о 2 год. дня забили людськими тілами вщерть А до 4-ої на стадіоні було вже близько 15 тис. глядачів.
На легко-атлетичні змагання, хоч і були вони досить цікаві, майже не звертали увагу. Раз-у-раз було чути:
- Котра година? п'ята! і потім з тугою — «ще цілу годину? чекати». Нарешті останній заїзд велосипедистів і об'ява. Розпочинається матч... в складі «Збірної УСРР» та «Збірної РСФРР».
Завмер стадіон. Напружились обличчя. Урочисто заспівали фанфари.
Блакитними «РСФРР» і черновими «УСРР» — майками ожило спортивне поле. Сюрчок судді гра почалась...
Відразу ж «Україна» стала наступати. Не встигли глядачі зрозуміти що сталося, як біля Воріт «РСФРР» мішанина. Вдало перепасувалися «Українці» і на віддалені ¼ метра від штанги пролетів м'яч в авт.
Промазали!., застогнав хтось. От-от!..
РСФРР'івці об'єдналися. Тепер вже вони біля воріт «України».
Комбінуючи наступ, вони прорвалися майже до воріт, але в останню рішучу хвилину, м'яч відбили.
Напружено, але в значно слабшому темпі пройшло хвилин 20. Коли відразу немов блискавиця промайнув м'яч в бік «України», Ще один удар і... Загув майдан... «Україна» одержала гола.
До перерви—без змін. Коли ж знову розпочалась гра «Україна» вирішила відквітатися. Вона уперто тиснула «РСФРР», обстрілювала її ворота, але шкода!... увесь час без результату.
Наприкінці матчу гра набрала виключної жвавости.
Розпалені грачі метушились на майдані. «Україна» все ближче ближче до воріт «РСФРР» і нарешті таки добилась свого хвилина мішанини біля воріт і м’яч в сітці « РСФРР».
- Го-го!..
- Відквітали! Відквітали!— зірвались глядачі зі своїх місць.
Живою стіною оточили майдан, де ще кілька хвилин тривала уперта боротьба й нарешті задоволені «болельшики» почали росходитись: —
Всеж таки відквітались!!..
