ДВА ПРИСУДИ
Значить, шкодуєте за своїм братом? —як з далекої кімнати почув Бачіла: — чому ж не відповідаєте?
Бачіла відповідав без слів: обома руками хапається за ґратку й кам'янів, як статуя, і з очей тої статуї пробиваються сльози краплина за краплиною і падають гарячою росою на дерев'яні поруччя ґратки і на кам'яні руки статуї.
Суддя зрозумів відповідь Бачіли і покликав свідка.
Спочатку ввійшла Машка.
Боже великий. За цю жінку він убив Матье?! Через цю білу булку на ньому тепер лежить кров його брата?! За це солом'яне волосся, водяві очі і опуклі щоки він погубив і сім'ю й самого себе?! О, сором!.. О нещасна моя доле!
Як скошений упав він на лаву, обличчя, що у нього палало вогнем, сховав у руки і заткнув вуха. Він вже не дивився на батьків, не слухав нікого. Часом, як той злодій, що ховається, піднімав голову, але знову швидко ховав обличчя в руках і бажав тільки одного, щоб скоріше скінчалася його мука, відбувся десятирічний присуд і Бачіла знов вернувся до Метехського замку.
Після свідків спочатку говорив прокурор. Бачіла так його зрозумів, що той і обвинувачував його і одночасно виправдував братогубця. Потім почав говорити захисник. Спочатку він говорив дуже гарно, але потім почав виправдувати і обілив Лазаря Чічілашвілі, як великоднє ягня.
Бачіла почав хвилюватися.
Що він робить, куди гне цей чоловік?
Не винен мовляв! Повинні виправдати? Хто його просив, щоб він так старанно виправдував Бачілу? Ні, ні! Бачіла не хоче щоб його виправдали, не хоче йти з Метехської в'язниці.
Він підвівся, відкрив рота, щоб заговорити, замахав руками. Суддя помітив його хвилювання і показав йому сісти.
Бачіла знову сідає, та не може заспокоїтись. А захисник все про своє говорить. ; Я певен, що судді вдовольняться моральними муками цього нещасного і виправдають його.
Захисник витер піт і сів так, наче зробив Бачілі незабутну послугу. - Лазаре Чічілашвілі, — говорить суддя, останнє слово за вами. Бажаєте, щось сказати?
Як же! Як же! Хвалити бога, Бачілі дають сказати, що йому треба. А сказати він мав дуже багато! Дуже багато! Тільки слухайте його терпеливо, а то може бути, що й до вечора він не закінчить свого прохання... Я... хочу сказати, що... ось цей чоловік, що казав, все брехав. — Тихий регіт змішав Лазаря і він забув, що хотів сказати.
Ледве зібрався з силою, щоб говорити далі: Цей чоловік сказав, що Лазаре не хотів вбити свого брата... ненароком убив і тому повинен бути виправданим. Що правда, так правда, Матье я вбив ненароком. Але, щоб виправдати мене, то вже неправда. Я... я не хочу, щоб мене виправдували. Більш нічого...
Сказав і сів. Судді вийшли. Заля спустіла. Андро і Пелаго так зникли, що навіть не подивились на нього. За півгодини судді повернулися й публіка ввійшла знову до залі. Голова довго читав присуд. Бачіла нічого не чув. Він розібрав тільки останні слова:
- ... І ослобонити від кари...
Хтось зідхнув. Одні зашепотіли, інші заговорили і одвернулися від Бачіли. Дехто до нього ласкаво всміхався, дехто йому навіть вклонився злегка. Андро й Пелагр, як і раніш, зникли в людській хвилі і так вийшли, наче були невдоволені з того, що їхнього сина виправдали. Засмучений Бачіла йде до Метехського замку. На скільки років засудили, Бачіло?- питав якийсь в'язень Лазаря Чічлашвілі, бо той увійшов до камери з таким виглядом, наче його засудили до розстрілу.
Ей хлопче, чуєш? Мене? Авже ж тебе! Який дурень! Скільки років? Ніскільки. Сьогодні випустять,— Бачіла І Лазаря повернули до в'язниці й слідом за ним Надіслали присуд.
Увечері наглядач ще раз гукнув з середини двору:
- Лазаре Чічілашвілі!
- Тут, тут, — відповів один і звернувся до Бачіли, — чого ти мовчиш, наче кличуть тебе на розстріл. Ну вставай, іди!
Бачіла знехотя підвівся й з таким виглядом вийшов з камери, ніби його виселяли з палацу до курника.
Лазаре Чічілашвілі стоїть біля брами Метехського замку. Він ніколи не поводився б так навіть з своєю собакою, як гробили з цим самотним в'язнем. Вивели його за огорожу й заперли за ним двері. Коли собаку вигонять з дому, він знайде собі денебудь що їсти, або хазяїн своєчасно дасть йому. Все таки він має своє житло, або в сіни залізе, або в хлів, або в помешкання, де печуть хліб.
А Бачілу кинули у місті. А місто голе й безпритульне ще більше, ніж найдикіша пустеля. Тут багато домів і люду; та сагурамівському вугляреві вони далекі й чужі більше, ніж селяни іншого народу, іншої віри.
Гей, дружок! говорить Бачілі вартовий, тут неможна стояти, проходь!
Колишній в'язень пройшов далі і зупинився біля мостка.
Стоїть Бачіла і думає: куди йому йти, уверх, униз, праворуч, чи ліворуч, на той берег чи на цей? Де знайти притулок? До кого йти і кому розповісти про свої думки й почуття?
Нікого немає у Лазаря в місті: ні родича, ні друга, ні такого знайомого, що прийняв би його, дав би йому, або знайшов би — роботу, або порадив і навчив- —як бути далі, показав би йому шлях до життя.
Тифліс виблискує й шумить, але для Бачіли не існує міста. Місто для нього темне, страшне, глухе, невидиме. Вони не розуміють один одного, не бачуть, не почувають.
Морозяна ніч. Холодно. Вітер вив й тріпав поділ старої шинелі Бачіли.
Під містом Кура шумить, реве й клекоче. Вачіла чув, що найкращий пловець з тварин у світі буйвол, —та Метехського затону ні один буйвол не міг подолати. Значить... дуже просто... багато й не потрібно... Переступити тільки поруччя...
Ні, Бачіло, хлопче, не губи себе! Не поступайсь так легко своєю молодістю, своїм життям. Піди спочатку у місто, подивись, що там. Може де-небудь жде тебе твоя доля. Може мати прийме тебе, а потім і батько пожаліє тебе. Ні, Бачіло, ні! Бачіла з похиленою головою перейшов місток. Іде і вже не думає, куди і для чого він іде. Ноги сами ведуть його, вигнаного з останнього притулку, запеклого грішника. Іде й натикається на прохожих.
Темно? — гукнув до нього один. Сліпий, чи що? Чорт! — лаявся другий. П'яний, — вирішив третій.
Братовбивця переходить на середину вулиці. Він справді тиняєтьси, наче п'яний, іде так, наче і справді темно. Візники гримають на нього, лаються. 
- Ні, як я переїду цього дурня, невже й його будуть вважати за людину і притягнуть мене до відповідальносте? гримає один і хвиськав Бачілу батогом.
Але Бачіла нічого не чує. Навіть батога не відчував. Він останніми часами відвик ходити, а тому швидко стомився й присів трохи спочити біля мосту, що ліг над яром Вера.
До знайомого заїзду він так підійшов, наче збирався вкрасти.
У дворі було до десяти гарб. Бачіла при місяці обдивився їх. Андрової гарби не було ніде. Він тоді зайшов у хлів, зняв лямпу і обійшов усю худобу. Ні його буйвола Лабу, ні вола з білою плямою. Чого ти шукаєш? спитався його один гарбник, що спав біля коміна. Чи немає тут скотини в нашого села? А звідки ти? З Ахалсопели, Сагурамо.
Була одна гарба, та вже поїхала. Чия була не знаєш? Звідки я можу знати! Був якийсь літний чоловік з жінкою. Той самий, син якого вбив свого брата, сьогодні оповідали.
У Бачіли серце забилося. Так значить, поїхали. Навіть не чекали на сина! Виходить і в хату до себе не пустять..
Чи не ти той хлопець, їхній син, який..., питав незнайомий. Я?.. Братовбивця!.. Збожеволів!?.
1 швидко вибіг у двір.
Він знову плентається, як п'яний. Ноги само собою звернули з дороги і одурманеного .вугляра повели туди, де два маленьких віконця, завішані червоними фіранками, дивилися як два запалених ока.
Несподівно натовхнувсь на ворота. З середини накинулась роздратована собака.
Раптом відчинилась кдатирка і жіночий голос запитав по російському: Хто там?
Бачілу наче молотком вдарило- раптом прийшов до пам'яти і так побіг, ніби прийшов сюди на розбій і тепер за ним гналися. Собака перескочив через паркан і погнався за ним. Потім собака сам же злякався й, підігнувши хвоста побіг назад.
Бачіла ж біг, не бачучи дороги, хитаїся, як п'яний, важко дихав і стогнав; раптом він об щось спіткнувся, впав і завмер, Наче Ховався від догоні.
- «Хто вбив людину, — згадує Бачіла, як говорив один старий селянин, —той обов'язково колись вернеться на те місце, де пролилася кров».
Віддихавши, Бачіла підвівся і обійшов далеко той район, знову став на шосе і пішов по нім. Поволі, як сліпий буйвол, плентається Лазар Чічілашвілі. Вітер тіпає його шинелею, засипає порохом йому очі й вуха. Спереду тягнеться тінь. Дигомський степ схожий на велику аспідну дошку, на якій намальована білувата рівна лінія. Лінія ця губиться десь у туманній далечині. Іноді місяць ховається за хмарами і тоді все поле покривається великою та чудовою тінню. Часами з свистом вітру долітають з боку Авчали короткі гудки паротягів. Іноді вітер доносить рипіння гарб і гомін гарбників, що їдуть до міста. Тоді Бачіла відходить з дороги 1 йде стежкою. А гарби проїжджають, як примари і зникають у темряві.
Північ. Бачіла перейшов новий дерев'яний місток понижче Мцхети і попрямував Сагурамівським шляхом далі.
Пройшовши Ціцамурі, він увійшов у глибоке міжгір'я, випив води й приліг тут же край дороги. Знизу їде гарба, вона теж поволі і зі скрипом тягнеться.
Мабуть Із Авчали їдуть, — гадає Бачіла, —або переїжджали через залізний місток. Мій шлях був коротший і тому я їх перегнав.
Цікаво, куди вони їдуть і хто вони такі? Бачіла стомивсь і було б гарно під'їхати з ними хоч до Сагурамо. Гербовник не бачить Бачіли. Сидить на низькому передку і ліниво поганяє. Бачіла присів і готувався підвестись. Раптом луна освітила гарбу. В гарбі зігнулася завинена в чорне жінка.
- Тпру-е!— глухо поганяє Андро і б'є києм буйвола.
Бачіла знову упав на спину і затих. Навіть очі заплющив і з переляку увесь дрижав. Він чує тільки рипіння гарби і стукотіння свого серця.
Хвала богові, проїхали! ? Коли вже не чути було рипіння гарби, він піднявся і як побита собака поплентався слідком за гарбою. Якщо здалека раптом, як примара, показувалася гарба, або чулося її рипіння —Бачіла зупинявся й чекав, поки гарба від'їде далі.
Сагурамо вже зосталось позаду, вони наближались до Ахалсопели. Бачіла переліз через поламану огорожу і підійшов до дому від саду. В той же час і гарба з рипінням в'їхала у двір, собака кинувся до них з радісним гавканням та вереском. Пелаго злізла а гарби і пішла у хату. Андро випряг буйволів і повів їх у хлів.
Чому Бачіла пішов з міста? Чому приплентався у це село? В місті у нього немає нічого, хто б протягнув йому руку допомоги? Він голодував би? Так що ж! А чого йому тут треба? До кого він сюди прийшов? Ніби повернувся до свого дому? А хто казав Бачілі, що це його дім? Він вже не питає батьків? Андро вийшов з хліва і пішов у дім. Чути було, як він замкнув двері.
Пішли спати, спокійно замкнулись! Навіть не знають, що їх єдиний син зігнувся під парканом і дрижить з холоду. А може й знають, та не вважають його вже за сина. Ранком на суді теж ні разу не подивились на Бачілу, не кинули йому ні одного слівця!
А він більш бажав цього, ніж голодна собака овечої ніжки. Вони поскупились на слово. Мабуть вони повернулись додому сердиті, що суд виправдав їх сина.
Так і треба Бачілі! Виправдали його? Так йому й треба! Правда, тої жахливої ночі він був на підпитку, але нічого не забув, все пам'ятає. Коли Матье вилаяв його, Бачіла несподівано спідкнувся об щось і впав на ярмо. Потім одразу скочив і в усієї сили вдарив брата. До арешту він вигадав, ніби Матье ударив його і при тім показав знак від удару об ярмо.
Збрехавши раз, він вже не хотів міняти свідчення. Бачіла не чекав, що його виправдають, а то сьогодні на суді він розповів би не тільки усю правду, а й вигадав би стільки, що йому мало б було десяти років.
Курша — собака біжить до нього з вищанням, ще здалека впізнавши свого хазяїна. Він кинувся на Бачілу, що сидів на пеньку, і почав лизати йому руку й обличчя. Тихше, Курша! Тихше, замовчи! Не скавучи, а то Андро вийде і коли дізнається, що Бачіла прийшов...
А справді, що скажуть батько і мати Бачіли, коли дізнаються, що син прийшов? Як вони його зустрінуть! Як приймуть його?
Приймуть? Хто теліпає у серці Бачіли таке безглуздя, наче змучені горем Андро й Пелаго прийміть вбивцю свого сина?! Коли б вони хотіли його прийняти й могли простити йому, хіба вони не були сьогодня ранком на Суді! Судді визнали його не винним, чужі люди йому всміхнулись, дехо навіть кивнув йому головою, а рідні батьки відвернулись як вороги й поїхали сердиті.
Курша, тихше! Мовчи, песик, мовчи, а то... Вони добре знали, що Бачілу звільнять сьогодні увечорі, але не чекали на сина й поїхали самі. Тут не треба багато міркувати: батьки відсахнулись від Бачіли. Кінець всьому: ні батьків, ні притулку, ні родичів. Правда, ось там живе дядько Бачіли, а тут дім тітки. Там далі живуть брати вдругих Андро. В Навдараант Карі і в Біцмінді теж є родичі, та хіба вони приймуть Бачілу? Хіба дадуть притулок братовбивці, що оганьбив увесь рід? Курша, заспокійся. Не скавучи, клята, а то...
Якщо й приймуть його днів на три, а потім куди він дінеться? Кому він, зганьблений, може сміливо подивитись в очі? З ким може заговорити? Кому всміхнеться? Мічений, Бачіла, мічений!
Всі будуть від нього тікати. Кожен скаже: .якщо він брата вбив, хіба нас пожаліє"? І клятого Бачілу будуть обходити десятою вулицею. Так що ж лишилось Бачілі. На кого він чекає? або навіщо чекає?
Як лунатик, метушиться клятий син у маленькім дворі. Собака весело й радісно скавучить, бігає за ним, плутається під ногами щось шукає вигнаний син.
Наче б сьогодня судді вробили йому велику ласку!
Коли прочитали присуд, один з них навіть потихеньку усміхнувся до нього. Ох-ох! Коли він стояв на Метехськім містку... Яке хороше місце було. Тільки злегка нагнутися і... більш нічого не треба було... Замовчи, ти, клятий пес, а то...
Спочатку він обійшов клуню, потім обшукав комору, де ховали кукурудзу, і нарешті підішов до ярма, кинутого біля ганку.
Бачіла знає цілючий засіб, як позбавитися таврованому, знає!
Курша замок і відстав. Собака присів на середині двору і слідкував очима за дивною метушнею хазяїна. Куди б Бачіла не йшов, собака теж, з настороженими вухами повертав туди свою гостру морду. Потім він ніби зрозумів щось і почав хвилюватись, підігнувши хвоста. Може що зле вигадав хазяїн Курші?
Бачіла вияв мотуз з ярма пішов у темний куток. Курша плутається під ногами і злякано гавкав. Потім обіг увесь двір і так люто почав гавкати, наче б кликав усе село: поможіть, поможіть! Потім поліз по сходах ганку, жалібно заскиглив і почав кігтями дряпатись У двері. Чого тобі, що сталося, клята! забурчав з кімнати старший хазяїн.
Собака а гавканням відбіг назад, присів у темному кутку, підняв голову до гори і завив, наче б говорив молодшому хазяїнові, що висів там: Бачіло, хлопче. що це ти зробив, бідний... Бачіло, як ти міг таке заподіяти, нещесливий!..
З грузинської мови переклав Г. "Горський
