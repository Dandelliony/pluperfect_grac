НАТАЛІЇВСЬКІ КАМ'ЯНІ КАР'ЄРИ
У 18 верстах від історичного міста, що було колись центром руху українського козацтва, земля ховає в собі цінний граніт. Лише в кількох місцях з цих гранітів зірвано верхній земляний покров, виявлено таємницю глибоких надр землі. Коли під'їжджаєте ближче до Наталіївських кам'яних кар'єрів, то вже здалека чути удар молотка об граніт. Ще сотня кроків і перед вами яр, де на дні кишить людський мурашник. З раннього райку сидить каменяр у кар'єрах, шматок по шматку відгризаючи зубилом кам'яний масив. Ніхто не спинить його роботи. Лише трівожний свисток штайгера примушує покинути кам'яну жертву і поступитись місцем перед своїм могутнім союзником — динамітом.
Як грім лунає оглушний вибух по кар'єрах і ваш погляд уловлює лише клубок диму, що розсіюється. Здається, що все в кар'єрі перекинулося шкереберть. Але це лише здається.
Велика кам'яна брила відірвалася від споду кам'яної верстви 1 перестала тиснути його. Вона почала самостійно існувати. Тепер її чекав інша доля. Досвідчена рука каменяра, що здобув свого хисту в прибулих на кар'єри італійців, оберне цю брилу в потрібний будівельний матеріял. Матеріял цей великими партіями відвозиться в наші центральні міста СРСР і за кордон. Високо цінять наш граніт Франція й Польща, що лише недавно склали угоду з Укрдержторгом про приставку їм цього граніту.
Цікаво відзначити історію наталіївських кар'єрів. Велика подія сталася н 1880 році на території нинішніх сел Наталіївки і Янцева. Меткий виходець з Італії привіз сюди робітників італійців. Це вони вперше почали обробляти нинішні кар’єри. Вони вперше зірвали земляне прикриття з нинішніх кар'єрів. Це вони навчили російських робітників реместву каменяра. Багато італійців давно зрусілися і зв'язали свою долю з долею цих кар'єрів.
Сім'я каменярів розрослася. Тепер тут працює кілька сот чоловіка кваліфікованих робітників, що своєю кваліфікацією уже навіть перевищують італійців, посивілих на цій роботі.
В'їжджаючи до села Наталіївки, що лежить за 6 верстов від кар'єра, ви бачите силу будинків, оздоблених майстерною різьбою. Тут живуть каменярі.
Проминувши кілька сільських вулиць і провулків, ви натикаєтеся на ряд нових будинків з терасами, на цегельних високих фундаментах під свіжо-пофарбованими дахами. Чепурні вони на тлі весняного краєвиду. Широке будівництво останніх років і тут позначилося. З цього погляду і село Наталіївка не відстало від сусіднього села Янцева. На горбатих дахах багатьох будинків стремлять антени.
Там, де кілька десятків років тому був пустир, тепер виросли два села. Згадуючи про минуле, про перші дні розробки і порівнюючи їх з нинішнім станом на кар'євах, старі робітники з гордістю говорять про свої досягнення. Багато полегшив роботу трактор, що його використовують уже на кар'єрах. Минули часи, коли треба було витягати кам'яні масиви упряжкою в 12 коней. Зубці трактора, упираючись в землю, витягують вагонетку за вагонеткою. Але це лише перші спроби механізації. Не одна зайва копійка, а десятки тисяч карбованців йдуть на приставку кіньми каменю до залізниці, бо від Наталіївських кар'єрів до залізниці 10 верстов. 
Треба було б утворити і єдиний трест для розробки наталіївських гранітних масивів. Це дало б змогу запровадити механізацію на наталіївських кар'єрах, здешевити оброблення їх, що коштує тепер дорого, і налагодити інтенсивнішу розробку граніта.
Всі ці пропозиції давно вже зробили робітники каменярі наталіївських кар'єрів.