Кіно ідеологія
Голова апетитно позіхнув і, малюючи на блокноті чортика запитав секретаря:
— А скажіть, Семене Аркадієвичу, які картини йдуть зараз у робітничих кіно?
— Картини, — усміхнувся секретар, — найперший сорт. Бойовики, можна сказати, ліпших марок.
— Я не про це, — зморщився голова. — А ідеологія цих картин яка?
— Ідеологія? — примружився секретар. — Та в нас вона, матінко, з кожної картини фонтаном б'є. Самі назви чого варті? Ось наприклад: „Призрак счастья” чи „Во власти крокодила”. Чим погано?
— Т-а-к, закручено здорово, — промимрив голова, —але вибачте, я все таки не розумію: невже і під крокодила ідеологію підпустити можна?
— Натурально, — зареготався секретар, — адже, що таке крокодил? Тварина, що пожирає людей, але яких саме, шановний Іване Аристарховичу? А ось в цім саме і вся сіль: він поїдає веслярів рибалок, мисливців, цеб-то виключно трудящих. Бачите, ось вам соціологічна підкладка - уже й готова! 
— Т-а-к... Туманно правда, але нічого, — ухвалив голова. — 
Ну, а инші?
— Инші ще кращі, — зрадів секретар — „Женщина с милиардами", наприклад... Голова похитав головою: 
— А чому-ж нас так за неї лаяли? 
Секретар навіть підскочив: 
— Нещасне непорозуміння! 
Ви тільки вдумайтесь: „Женщина с милиардами!" 
Та-ж це майже за Карлом Марксом!
Це-ж краща агітка біжучого сезону.
У Маркса — „Капітал", так мовити, „міліярди", а в нас капі- „Женщина с милиардами".
Поніме?.. 
— Все це так, — зітхнув голова, продовжуючи малювати чортиня, — але не завадило-б нам щось і наукове до району кинути. 
Ну там про аборт, що небудь... 
— Про аборт? — іронічно примружився секретар,—та в нас, майже що в кожній картині і аборт і все, що хочете є.
А в одному бойовичку — „Любов Парижанки” називається, — так героїня, чи вірите, на п'ять частин шість абортів встигає зробити...
— Це добре, — неуважно кинув голова, домальовуючи ріжка чортиняті, — а ось що до політичних тем у нас того... слабенько потім від побуту відстали; не йдемо, так мовити, в ногу з часом...
— Хреста на вас немає, Іване Аристарховичу! — скрикнув секретар. —
Та дже у нас усі картини під політику та під побут підігнано.
У газеті, скажемо про рифів пишуть, про Мароко, а в нас вже, — будь ласка!—„Шейх” на 8 частин з прологом; тиждень безпритульної дитини оголошено у нас „Дитя карнавала“ подано, почався з'їзд жінвідділів — „Жена Фараона" маєте, відкрилися міські різниці — „Оліверський бик" тут-як-тут... 
— Та ви не хвилюйтеся,— перебив його голова. Я лише так запитав, до речи: Чи варто там через якусь дурницю кров псувати. Ви подивіться краще, що я ось зараз намалював — і він простяг секретареві свій блок-нот. 
— Як гарно! — всміхнувся секретар. — Невже самі? 
— Трудовий день ВУФКУ почався.
