Піраміди
З часів Геродоту і до наших днів навряд чи знайдеться хоч один мандрівник, що побував у Єгипті та утримався-б від опису пірамід. І, правда, кидаються вони в вічі скрізь.
З першого ліпшого високого даху на обрії видко їх трьохкутні верховини.
Минули вже часи, коли прогулянка до пірамід була цілою подією, коли для цього наймалися осли, коні чи верблюди та ціла юрба погоничів і про водників.
Нині Каїр звязано з Гізе — селом поблизу якого піднімаються піраміди, силою автобусів та звичайним електричним трамваєм, що з дзвоном та гуркотом, розкачуючись та грюкаючи поспішає між кукурудзяними та цукрово-тростовими полями.
Навкруги звичайний єгипетський краєвид: плоскі поля, перерізані каналами, сірі буйволи, що пасуться край дороги...
Родюча смуга урізається різко, наче по рисі проведеній лінійкою. 
Трамвай пробігає ще декільки сажень і також зупиняється біля підгір’я крутої дороги, на кам'янистому шпилі, що став підвалиною при побудові пірамід.
Якщо здалеку піраміди вражають своєю величиною, то поблизу вони цілком приголошують своїми розмірами. 
Не можеш повірити, що ці правильно обсічені скиби, товща яких часто густо досягає зроста людини, могли бути висіченими та поставленими руками людини, озброєними найпримітивнішим знаряддям. 
Мимохіть гадаєш про те, яку величезну і по суті безкористну працю вкладено до цих сірих камінних бугрів.
Найбільша піраміда Хеопса збудована більше як 5 1/2 тис. років тому назад. З неї обідрано всю облицьовку, що пішла почасти на побудову мечетей та цитаделей у Каїрі, а почасти просто розграбована околишніми мешканцями, як будівельний матеріял.
З верховини її, що на неї зійти не дуже важко, завдяки допомозі фахівців-провідників, відкривається чудовий краєвид на зелену Нільську долину, на суворі темні Мокатамські бугри, з цитаделлю, що яскраво виступає, та на жовте піщане поле пустині, що по ній розсипано то групами то нарізно піраміди безконечних відомих і невідомих фараонів.
На південсхід від цієї піраміди перебуває, сфінкс, до якого проходиш дорогою, облямованою невеликими, завбільшки трьохповерховий, чотирьохповерховий будинок, пірамідами, під якими покояться різні придворні фараонів.
Невеликі піраміди, є такими, звичайно, умовно — в порівнанні з пірамідою Хеопса, височина якої доходить до 70 сажень.
Сфінкс знаходиться в глибокій западині, що час од часу очищається від пісків, що туди наносяться. Коли ближче його роздивися, він дуже розчаровує.
Згадаєш оповідання про таємничу посмішку сфінкса, а замість неї бачиш лише знівичені, вивітрені риси, що на них сонце, вітер та постріли мамелюків залишили свої сліди.
Та і вся постать колись, безумовно, гармонійна й велична, багато втрачає тепер через те, що не має перспективи і розглядати її до'& водиться з гори вниз.
Значно сильніше вражіння справляє цілком засипаний піском, що недавно лише його розчищено храм Сонця, який знаходиться поруч з сфінксом.
Спускаєшся у храм і зразу-ж від спеки денної попадаєш у м’яку прохолоду його переходів.
Все тут вражає своїми розмірами. Величезні, чотирьохкутні колони з граніту.
Закамарки висічені в суцільному алебастрові, призначені для трун жерців цього храму; склепіння складено з масив гранітних плит – уся ця простота приголошує саме своєю сухістю та геометричною гармонією своїх зарисів.
Коли від сфінкса піти прямим шляхом в напрямку до другої піраміди – піраміди Хефрена, - то доведеться іти досить глибоким піском пустині.
Це, однак, компенсується чудовим краєвидом на долину Ніла, на магометанське кладовище з високими кіпарисами і нарешті, силою могил, висічених в кручі того скелистого згір’я, що на йому побудовано піраміду Хеопса.
Могили ці пусті і в середині їх не залишилось нічого після тих одвідувачів, що їх пограбували.
Зате над кожним входом є плита, де збереглися ієрогліфи, що говорять про те, кого тут поховано та які були його заслуги за життя.
Піраміда Хефрена трохи менша за Хеопсову; поблизу верховини її збереглися ще останки облицьовки, а у східній частині розкидано останки величезного храму.
Тут на лице ті-ж самі розміри, той самісінький матеріял та той-же строгий стиль, що і у храмі Сонця.
З півночи та з заходу піраміда ця оточена стіною, висіченою в самій скелі.
У цій стіні багато заглибин для гробниць та особливо багато ієрогліфів, що збереглися з дивною ясністю.
Иноді не ймеш віри що цим знакам біля 4.000 років чи навіть більше цього.
Ще 1 ½ — 2 версти піском і підходиш щільно до сірого вапняку останньої піраміди цієї групи.
Піраміда Мікеріна найскромніша розмірами, але зате руїни храма, при ній, найграндіозніші.
Величезна площа підлоги, вимощеної гранітними колони та перекриття з того-ж самого матеріялу — усе це займає велику площу, з якої відкривається той самісінький краєвид на Нил, що широко розлився, напівзруйновані пальмові ліси, на Мокатамські бугри та на піщані хвилі пустині. 
 Якщо побачиш цю картину при світлі ясного єгипетського місяця, то тоді дійсно розумієш чому подорож на піраміди є необхідністю.
