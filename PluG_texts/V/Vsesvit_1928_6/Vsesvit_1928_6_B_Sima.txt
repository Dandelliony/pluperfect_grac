КИЇВСЬКА "ЗОЛОТА БРАМА"
Київ одно з небагатьох міст на Україні, де до цього часу зберіглося багато пам'ятників далекої давнини. Одним з таких пам'ятників є Золота брама. Тут кінчався колись старий князівський Київ; тут колись проходили, вирушаючи в дике поле, князівські дружинники; отут мчали, вриваючись у Київ, лихі татари, тут проїхав з далекого походу, повертаючись переможцем, Богдан Хмельницький.
Звичайно, тієї Золотої брами, що її спорудив року 1037 князь Ярослав—вже немає. Від неї залишились лише дві невеликих стінки на невеликому насипу, що був частиною валів навколо Київа. Товщина кожної стінки 2 арш. і височина 14 арш. Ліва стінка коротша за праву. Віддалення між обома стінками 10 арш. Що до бокових стінок, то їх не зберігалося зовсім.
Київська Золота брама являє собою вхід у фортецю до Київа. Як відомо раніш навколо міст обводили вали, а в них вирізували кілька брам.
Максимович говорить, що Золоту браму Ярослав побудував на зразок Золотої брами в Костянтинополі, сторудженої царем Тодосієм на спомин його перемоги над Максимом. На своїй Золотій брамі Ярослав поставив церкву. Зберігся народній переказ, що на церкрі була золота баня. В польських хроніках пишуть що Болеслав Хоробрий, урочисто в'їжджаючи до Київа, ударив по Золотій брамі мечем і він пощербився. Кажуть, що королі польські йдучи на війну брали цей меч з собою. Але мабуть це був не Болеслав Хоробрий, бо коли він в'їздив до Київа—брами ще не було. Очевидно переказ стосується правука Болеслава Хороброго.
Залишки Золотої Брами містяться тепер серед сквера на майдані Золотобрамському між вулицями колишніми В. Володимирською та Театральною, там де вони пересікаються з Прорізною та В. Підвальною. Ці вулиці проведено після 1832 року підчас загального роспланування території давнього Київа.
Давним давно через Золоту Браму йшов головний шлях до міста, що було оточене високими земляними валами, ровами та деревляними спорудженнями. Біля Золотої Брами Київ не мав природньої оборони і через це відціля чинилися всі напади на Київ. Отже перед Золотою Брамою поза містом мешканців не було і до самого 19-сторіччя тут були дикі пустирі.
Як приєднали Україну до Московської держави, Золоту браму засипали вемлею і над нею побудували нову. Року 1832 давні вали було знесено і стару Золоту браму відкопали, Церкви вже не було, вона зруйнувалася під землею і новою брамою. Кременецький архитектор, інженір Міхович, зміцнив ці ж залишки брами залізними скрепами і цегляними підпорами.
Поява Золотої брами в Київ! звязана а Візантією, що була головним розсадником тодішньої культури і дивувала весь світ своїми артитектурними спорудженнями. Загалом Візантія мала великий вплив на артитектуру в Киїаі. Українська Академія Наук вживав всіх заходів, щоб зберегти усі пам'ятки на Україні і між ними Київську Золоту браму від зруйнування. Намічено почати роботу над її реставрацією. На обкладинці ми даємо Золоту браму за старих часів малюнок худ. Ю. Михайлова.