НЕЙМОВІРНА МАНДРІВКА
Жив товариш Харковець у Харкові. Служив товариш Харковець у радянській установі, і одержував тов. Харковець радянські гроші І стояв Харковець на радянській платформі. Раннім-рано вставши, летів Харковець до залізничної сіанції, там йому давили боки, одрантували ноги, а після того їхав на службу до Харкова. У Харкові годинами стояв у черзі до автобуса, а потім до трамвая, приїздив до установи, регістрував чергове запіззнення й виконував свої „обов’язки до трьох з половиною,” виключаючи півгодинну перерву на сніданок. Після того Харковець проробляв те ж що зранку, тільки з кінця: стояв у черві до трамвая, потім до автобуса, після їхав потягом.
Тов. Харковсць завжди вчасно платив членські внески до профспілки І передплачував усі позики. Мав значки: Модру, Тсо-Авіяхему та інших в десяток. До стінгазети скромно писав музичні вірші, а з газет читав „Всчернее родио" І „Рабочий Потребитель". І ходив до оперети по суботам. І покірливо сидів у трамвайному вагоні, коли виключався ток і лаяв комунгосп, як фейлетоніст з „Комуніста". І не боявся (темно ж бо було). І не одержував кредитування з ХЦРК, коли його не давали. І не купував мануфактуру, коли її не було по крамницях ХЦРК. І не знав укрмови по першій категорії... 
І трапилося, що Харківця перевели на роботу до іншого міста, на південь. І приїхав Харковець до того міста, і вийшов і пішов до трамвайної зупинки. На зупинці стояла одна лише людина. Харковець підійшов до людини і сказав: Я за вами!
Людина нічого не сказала, засунула руки в кишені і перебігла на другий бік тротуару. Харковець стояв і дивувався, а трамваї бігли один за одним і не було жодної черги. І Харковець боявся сідати без черги. Так стояв поки до зупинки не піддійшли двоє.
Ви за мною... Ви за мною!— заметушився Харковець, зрадівши, що нарешті в черга...
.... І почалися для Харківця дивні пригоди. Він не проминув своєї зупинки, бо в вагоні було вільно, кондуктор був увічливий, а на передньому ганкові не заважали міліціонери. В установі, куди він прийшов, працював ліфт. До завідуючого допустили „без доклада”... В їдальні Церобкоопу нагодували
смачмим обідом... За весь вечір ні разу не виключили току... Біля кіно не було черги і квитки продавала каса, а не спекулятори. Коли повертався додому повз пивної, на улиці не було п'яних і міліціонер був на своєму місці, а не в пивній. Знесилений Харковець ліг спати. На другий день т-ша Харківця „віддали наказом" по установі, не спитавши посвідки про знання укрмови. Це було над його сили. І тов. Харковець сказав собі: Годі. Так далі не можна.
Швидко взяв на міській станції квиток до Харкова, зібрав свої манатки (забув навіть про „підйомні") і поїхав на вокзал. Візник їхав швидко, рівно коливали ресори і не було вибоїн на брукові. І від того було незвичайно і хотілося скорше до Харкова.
Коли Харковець вийшов на майдан перед Харківським вокзалом 1 став у чергу до автобуса, перед самим носом його кондуктор простяг руку і сказав: Нєт местов!
Харківцю схотілося простягти руки, обняти й поцілувати гаряче кондукгора:
„Любий, дорогий. Яке золоте слово сказав —нєт местов"!
„Нєт местов!!!“ І Харковець заплакав щасливими сльозами.