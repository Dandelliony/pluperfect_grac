Два дні
Рвучкий вітер розгойдує верхів'я дерев, обшморгує тремтючі гілки й листя, поволі лягає долі товстим хрумким шаром.
Принишк, притаївся в садку між деревами графський особняк: Темно й тихо в панських кімнатах. Повтікало панство а міста, бо все ближче й ближче гупали червоні гармати. Темно в будинкові, лише вгорі крізь маленьке віконечко ледве просякав жовтавий струмок світла — це старий вірний льокай Антон, щр лишився один на господарстві, спогодами про давню минувшину вкорочує години довгого трівожного вечора. Є про що згадати Антонові, а настирливіше за все думка про сина. Не до душі були йому думки Андрієві — нарікав Андрій на нанів —і прокляв його Антон. Зник Андрій з його життя. Один раз лишень нагадав про себе прислав свою фотографію.
І старечі тремтючі руки обережно повісили цю фотографію поруч жінчиної картки, що висіла на стіні, оздоблена чорною стічкою.
Вітер припав до шибок і Антонові вчувся стукіт у ворога. Слух не обдурив його: це повернувся переляканий син графа, що загубився в паніці на вокзалі і не встиг сісти на потяг. Ледве заспокоїв його Антон, як знову почало настирливо грюкати. Цього разу це був червоний відділ на чолі з Андрієм. Ледве впізнав його Антон, а впізнавши — не хтів визнати й простити: скинув з плечей синові руки, що ловили його в свої обійми. Росташувався на ніч загін. В кімнатах і на дворі спочивали втомлені бойці. Червоний прапор маячив біля воріт, а поруч патруль.
Неспокійно патрулеві. Вив десь у садку в кущах собака, їй підвивав вітер. Нервує вартовий. Постріл лише на кілька хвилин перепинив жалібне виття. Не сила далі слухати і він попростував у садок шукати собаку. Собака сиділа над свіже розритою ямою, звідки визирав ріг ящика, і вила, задравши голову, заплющивши очі.
Обережно підняв вартовий кришку ящика і остовпів: найкоштовніші речі були в ящику.
Хотів Антон оборонити панське добро та що міг він старий безсилий? І вранці ящик зі скарбами одвезли до ревкому. Дісталося Антонові від гімназиста-панича. Він розлютований забув, що одного слова Антонового досить, аби викрити його. Забув, як допіру врятувався від Андрія, що прийшов оглянути батькову кімнату, бо мав якесь підозріння. З перекривленим від злости обличчям на маленькі шматочки подер він Андрієву картку.
Фортуна зрадила червоних і білі знову загарцювали вулицями міста. Росташувався в особнякові штаб.
Андрій лишився в місті і його вислідив гімназист. Не втік Андрій від Офіцерні, що оточила подвір'я. Навалилися на нього і збороли. Як не благав Антон панича, щоб дарував Андієві його провину, той не звертав на нього уваги і Андрія повісили в садку над ямою, де було знайдено скарби.
А вночі переливалося небо загравою: горів панський будинок. Помстився Антон за сина, за життя і любов свою зневажену.
Режисер Ставовий ставить цей фільм на Одеській кіно-фабриці. Сценарій фільму написав С. Лазурін. Оператор Демуцький. В головних ролях виступають заслужений артист УСРР І. Замичковський, Мінін та інші.
