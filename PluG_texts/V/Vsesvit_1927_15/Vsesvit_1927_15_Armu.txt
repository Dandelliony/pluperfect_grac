ВИСТАВКА В ХАРКОВІ АРМУ
Велике культурне значіння виставки Асоціяції Рев. Мистецтва України, що відбувається в залях соціяльного музею, є безперечний факт. Це перший серйозний огляд досягень і конкретного виявлення глибоких внутрішніх процесів у ділянці образотворчого мистецтва нашої республіки.
Образотворче мистецтво до цього часу перебувало в сутінках. І коли література й театр досить виявили себе перед радянським суспільством, образотворче мистецтво починає виявляти себе лише тепер.
Багато нового і несподіваного. Багато незрозумілого того для рядового глядача, не фахівця, що не міг слідкувати за всіма перипетіями боротьби і розвитку цього мистецького фронту.. Виставка дуже ріжноманітна як розділами — галузями праці художника, так і формальними нагрямками окремих течій та шкіл. Тут в впливи і відгуки з сучасного мистецького життя за кордоном (експресіонізм худ. Елеви), руських шкіл, (Пальмів та Голубятників) досить своєрідні шукання в галузі театрального оформлення (Мелер, Хвостов) та студій над ріжними матеріалами (Єрмілов) і цілком самостійні оригінальні мистецькі школи («бойчуковці»).
Більшість робіт не зовсім викінчені. Це багато шкодить вражінню від виставки.
Складний процес розвитку образотворчого мистецтва на Україні трудно зразу охопити, звести до певної системи. Тому не легко зробить оцінку представлених на виставці шкіл та майстрів. Треба було б раніше встановити певні критерії, у мовитись відносно принципіяльних моментів розпитку образотворчого мистецтва в нашу переходову до комунізму епоху. Для цього повинно поруч виставки влаштовувати хиспути, детально проаналізувати представлені мистецькі напрямки в грунтовних статтях, а не в коротких нарисах. Тому подаючи тут короткий схематичний огляд виставки, я певний, що багато з відвідувачів її зі мною не погодяться, вважатимуть оцінку занадто суб'єктивною. Та що ж! Інакше не може бути, коли мова йде про речі ще мало висвітлені і в своїй трактовці зовсім не для всіх обов'язкові.
Малярство.
Починаємо з основної групи художників — школи М. Бойчука. Характерні особливості цієї школи — монументальність форм, синтетичність і вишуканість у найяскравіших деталях (наприкл. складки одежі), читкий рисунок та математична точність композиції. Видатніші роботи: В. Седляра «Портрет Оксани Павленко» (№ 164), Липківського «Селянин» (№ 99), Рокитського «Яблуня» (№ 161), Шехтмана, в композиції «Погромлені» (№ 202), «Портрет матери» (№ 214), «Діна» (№ 205), Томаха «Родинний портрет» (№ 187), Мизіна «Барикади» (N? 102), Гвоздика «Композиції на сільські теми» (№ 23, 34) і ціла гурпа невикінчених робіт небіжчика Тимка Бойчука.
Вплив старих майстрів, студіювання високої техніки малярства феодальних часів за музейними зразками дали прекрасну культуру рисунку та композиції. Але в усіх працях «бойчуківців» бракує експресії, мало яскравих напоєних кольорів, не досить уваги до виявлення змісту. У них висока формальна культура. Але скупчення всієї уваги на композиційних розвязаннях і нотування виявленням теми є великою хибою денної групи, особливо на виставці, що розрахована на масового глядача. Екскізи з Донбасу знаменують собою де-який перелом, що слід гаряче вітати.
Перодовим майстром у від «бойчуківців» є худ. Падалка Ів. Його портрети №№ 118-120 і особливо невеличкі етюди («Циганка» № 127 129) показують гарного рисувальника та колориста. Хибою є де-яка дріб'язковість, деталізація, не скомпонована в достатній мірі з цілою формою. На жаль, серед виставлених речей деякі (№ 125, 130) досить слабенькі і художник дарма попсував ними загальний свій ансамбль.
З представників руських шкіл є художники Пальмів та Голулябників.
У Голубятникова переважно студії над кольором, форма відограє другорядну ролю. Це великі картини, що гостро вилучаються своїми синіми, червоними та жовтини плямами. Художник поставив і розвяївв низку цікавих проблем що до використання чистих кольорів спектру, але нехтування законом кольорів доповнення вражає прикрістю деяких сполучень. У худ. Пальмова студії над кольором поставлені ширше, форма також виступає як рівноцінний матеріял. Бачимо вплив руського лубка, змагання до підкреслення і тоном і формою певного змісту (присадкуваті постаті селян, немов би вони вросли в землю, червоний колір — символ революції, в постаті Леніна і т. інш,). але також і дизгармонічність кольорів, що не можна її нічим виправдати. Експресіоніст худ. Елева виставив кілька майстерно виконаних речей, от як «Рада міністрів», «Страйк зірвано» (№№ 49, 50) та інші.
Змагання до напруженого виявлення гнилого паскудства буржуазного ладу досить вдало виявлено. Невірною в лінія автора до того, щоб висловити свою огиду і в зовнішніх формальних ознаках, от як брудним кольором картин. На картину неприємно дивитись, а це багато зменшує той вплив, що на нього вона розрахована. На роботах Елеви позначився вплив жанру Георга Гросса.
Відгуком передреволюційного мистецтва в на виставці куточок з речами художників Бурачека, Прохорова, Сімонова, Шаронова та Гронця. Бурачек виставив кілька імпресіоністичних пейзажів, досить блідних і мало характерних для художника. Прохоров типовий «стилізатор». Цікаві пейзажі Сімонова, що мають своє певне обличчя. Портрети художника Шаронова дають зразок доброї уважної праці над формою голови.
Інші відділи виставки
Рисунок найбільше представлено знову школою Бойчука. Рисунок Седляра зроблено вправною рукою справжнього майстра лінії. Цікаві рисунки Мизіна і Павленка Бородіної та ін. З графіків найцікавіші речі представлено Касіяном та Налепинською-Бойчук. Театральне оформлення представлено художниками Меллером, Хвостовим та Цапком. Художник Меллер «дав низку ескізів одежі до постановок театру «Березіль» та балету Ніжинської. Його ж цікавий макет для «Седі».
У Хвостова лише ескізи одежі. З них слід відзначити майстерно виконані, деякі віртуозні рисунки-ескізи — це № 2,6, 8. Речі художника Цапка, особливо макет до п'єси «Міщанин Шляхтич» мало виразні, не оригінальні.
Скульптура на виставці в цілому не звертає на себе уваги. Тут багато речей наче зроблених похапцем, не досить вишуканих у своїх формах.
Суто виробничим куточком виставки є відділ кераміки. Виставлено роботи Павленка, Цівчинського) Томаха та інш. Це разом і демострація досягнень Межигірського художньо-керамічного технікуму. Поруч речей, зроблених у технікумі, виставлено речі, що виготовляються зараз на заводах. Можна бачити, до якої міри низько в мистецькому відношенні стоїть заводське виробництво і яку велику культурну ролю відограють ті молоді майстрі-художники, що намагаються сполучити свою працю з масовим виробництвом. Речі, виконані О. Павленком та іншими, приваблюють як своєю формою, так і прекрасним тонким майстерним рисунком та кольором. Тут же килими роботи худ. Колоса. Це піонер зараз на Україні в справі відроження ріжних форм художнього текстильного виробництва. Килими Колоса наслідують прекрасні зразки старого українського килимарства.
Останній відділ художня фотографія. Прекрасні фотографії Демуцького, Лещинського, Озерова. Корсневича самі за себе говорять. Тут нема нічого, що треба було б поясняти, а власне — слід би про це написати окремо.
Разом про виставку ще раз зазначаю - це велике культурне явище в нашій країні, що на нього треба звернути пильну увагу радянського суспільства і популяризувати її серед робітничих кол м. Харкова.
