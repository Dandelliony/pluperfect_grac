НОВІ ВОГНІ ПІД СТРІХАМИ
Всі ми добре пам'ятаємо сміливо кинуте Іллічем, сім років тому, гасло електрифікації. З нього навіть відповідну формулу було виведено: „комунізм то є радянська влада плюс електрифікація".
Та й добре втямки далася нам тодішня зла і злісна іронія і глузування з цієї справи усяких одвертих і потайних ворогів нового будівництва та „нейтральних".
— Хе -хе, яка том електрифікація, коли сама лише електрофікція.
— Село думають елекрифікувати! Пхе... Тут хоч би в місті ладу дали зі світлом, а то стій у черзі зо гасом, та ще не завжди й дістанеш. Спростувати це мусило само життя.
І величне спростовання надійшло. Волховбуд, Земо-Авчальська, Штерівська, Шатурська електростанції, Дніпрельстан...
Однак, не нашим завданням в говорити про ці великі постачальники живодавчої сили містові, промисловості.
Загляньмо під стріхи.

Край греблі через р. Ворсклу поруч старих, вітром обвіяних, дощем обполісканих, а риплячими колесами і жорнами,— водяних млинів, притулилася невеличка собі будівля, що в першого погляду ятку для продажу тютюну і цигарок нагадує. 
А яка повада в селян до тієї будки. І в свято і напередодні тільки й ходу, що на край греблі, мов там каша закопана.
На греблі новина, на греблі стоїть гідро-електростанція — гордощі й старого й малого громадянина Старих Санджар на Полтавщині.
Вона ще тільки примітив, а не ціла гідроелектростанція. Будовано її майже точно ва принципом звичайних водяних млинів. Деревляна, вона вся дріжить на палях підчас роботи. А про те, її десять кіловат поки що цілком насичують новим, незнаним у Санджарах світлом установи й громадські та культурні заклади села, дають енергію нарбудинкові, щоб демонструвати кіно-фільми, освітлюють майдани та переможно конкурують під селянськими стріхами а чадним каганцем та гасовою лямпою.
—І що за лиха личина... Ти тільки чирк, а воно вже цілу хату світлом заливає, немов би ти засвітив із півсотні лямп.
— Нашим вишивальницям тепер заполочі не настачиш: сидять за треті півні й нескаржитимуться щоб в очах різало.
—І що його з Петьком та Демахою діяти. Спати гониш, а вони тобі в одну душу „ще почитаємо, видно ж бо“.
Та це тільки в селянській хаті так, де довгими, як та вічність, вечорами, колись рано зір страчували від блимання „восьми- лінійної". В сельбуді нове світло торує шлях до знання і культури багатьом-багатьом з тих, що волі зазнали.
За ініціятивою сільського активу, за допомогою шефа, — співробітників Полтавського церобкоопа, —тут ва два місяці виросла хоч маленька, зате корисна в цілій громаді справа.

Було колись дві Диканьки: — одна — панська, з величезним маєтком та 15-ма тисячами десятин земельки Кочубеївської, друга селянська зі злиднями та темрявою. Панська електрику свою мала, що сяйвом заливала палац і не переступала за межі володінь князівських.
Прогнала революція панів геть закордони, а палац з усіма маєтностями розтрощила на порох І лишилася одна диканька — трудівників „без холопа і без пана". Селяне випросталися від злиднів, забуяло нове життя. 
— Технічні здобутки не для панів. 
Так порішивши, заклали електротовариство „Промінь", що не один рік поклало, а таки свого дійшло. В самому центрі села красується нині новий будинок, це „Промінів" комбінат.
Електростанція тут поєдналася під одним дахом із вальцовим млином. Од неї, мов павутиння в бабине літо, потягся вулицями дріт по стовпах. Осіннього вечора вже прорізають густий морок пасма яскракового світла.
Та не самого світла сподівалися від станції диканчане. Рухати млин, подати енергію рухачам у сільському господарстві, — ось її почесна робота.
Млин установлено за останнім словом техніки; тут і розсіви підвісні нової конструкції, що не передають дріжання, як то буває в старих, безпосередньо примоцованих до підлоги, — і навіть, ціла система витяжних рур з аспіраціями, щоб уникнути запорошування дихальних органів робітників. Його ще недавно закінчили, ще не звітріли фарби й лак на деревляних частинах, а вже працює на повний хід, перемелюючи до 2000 пудів зерна щодоби.
— Все чисто, од дроту, аж до вальців, динами й дізеля все нашого радянського виробництва,—ось чим пишаються члени „Проміня".
Диканська електростанція - це вже одиниця, що рідко трапляється на селі, потужність її 75 кіловат. Отже нічим вона не оступиться перед такими міськими станціями, як Червоноградська та інші.

Санджарівська й Диканівська електростанції це тільки приклади на спростовання колишніх іронічних закидів про електрифікацію, приклади, що виросли на руїнах — вони красномовно говорять за опанування техніки новим селом, що його породив Жовтень.
