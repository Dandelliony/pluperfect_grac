Шквал над Одесою
ПАМ’ЯТНИЙ для Одеси день 9 червня...
День був хмурий, за-моря насувались зловісні чорні хмари.
Метушливо літали чайки над морем, жалібно скиглили.
Море грізно бурлило, завмирало зловісно, то рокотало ще грізніш...
Рибалки полохливо відтягували човни, до стовпів прив'язували. 
Метушився, дзенькав, брязчав порт, хвилі оскаженіло перелітали через „волнорєз“, обдавали пінявою мол... 
Вітер оскаженіло тріпав одірваний дах, хлопав віконницями, вивісками, клонив дерева, над містом носились хмари куряви...
Небо враз потемніло, розлило море дощу, сердито забарабанив град по дахах...
Крамарі полохливо зачиняли двері, вікна, вулиця враз спорожніла, в підворотні полохливо хрестилась якась бабуся... 
Містом проносилась стихія... 
Річки дощові бігли, булькали вулицями, заливали брук...
В хатах причаїлись мешканці, полохливо на вулицю позирали. 
Коли ливень стих — вулиці вереском вкрилися, дітвора вилискуючи литками радісно в калюжах бовталась.
Де-не-де гуркутіла підвода... 
Одкривались вікна, двері...
Вулиця полегшенно зітхнула.
Вияснити площу захоплену шквалом не можливо. 
Старожили не пригадують подібного ливня й граду. 
Град і ливень йшли з моря... 
Пожежні команди працювали день цілий. 
Середня вага градин — 30 грамів. 
Місцями ця вага доходила до 600 грамів. 
Градом в районах Визировської і Комінтернської сільрад вибито до 1,725 десятин. 
Для вияснення всіх пошкоджень створено спеціяльну комісію. 
Дуже пожкоджено кукурузо-сушилку „Експорт-хліба“, де повибивано шкло у вікнах. 
Збитків від граду одеська таможня мав до 30,000 карб. 
Одеським Продсилікатом потреби шкла на ринкові забезпечено.
