Волейбол
Футбол, гандбол, баскетбол — ці дуже поширені в СРСР гри знають усі, або хоч чули про них. А ось про волейбол мало хто знає. Та не мине одного-двох років, і волейбол пошириться скрізь... Що ж це за гра? З'явилася вона недавно в Москві. Зацікавились нею й на Вкраїні. Перші команди зформувалися на всеукраїнських курсах фізкультури, потому по залізничих клубах Донецьких і Південних залізниць.
Волейбол трохи подібний до тенісу: мняча кидається через сітку, при чому кидати треба так, щоб він упав на плац супротивника. Надто добрий волейбол тим, що тут супротивників розділяє сітка — грубої гри й сутичок тут не може бути. Хто може грати в волейбола? — Він приступний і корисний для всякого — для чоловіка, для жінки, для підлітка й для літньої людини. Для тих, хто цілий день сидить зігнувшися за конторським столом, волейбол — корегуюча вправа, що полагоджує шкоду, заподіяну професією.
На малюнкові тут гра у волейбол у клубі ім. Балабанова в Харкові.