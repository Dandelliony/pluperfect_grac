По той бік розуму
САБУРОВА дача…
Четверта радянська лікарня…
Захований від міського гамору, понурий заклад для божевільних, що вабить до себе своєю незвичайністю…
Заклад для божевільних…
Сердце б’ється швидче, стискається до болю — зараз увійдемо в палату. Певне, побачимо страшні, божевільні обличчя. На нас кинуться з кулаками, з брудною лайкою.
Фотограф турбується:
— Ану апарат розіб’ють! Хіба ж вони знають, що роблять…
Але всі побоювання — марні. „Вони", мешканці палати таких божевільних, спокійні. Де-хто — навіть гостинний. 
Кілька хворих обступають нас, засипають питаннями і, побачивши фотографічну камеру, не від того, щоб знятися: 
„Для нареченої"... — Студенте! Студенте! Нехай мені картку!.. 
А мені можна? Ну, будь ласка!.. Їхній сміх боляче б'є по нервах.
Цей літній чоловік, батько сімейства, — ніби та дитина. В нього старече недоумство. Пороху не стало...
А ось другий, обурений, з блискучими очима. Зіньки — як вугілля. Чоловік середнього віку. Він — жертва прогресивного параліжу.
— Добридень, товаришу літераторе! Знайоме обличчя...
— Де я міг вас бачити? У Владивостоці бували!
— Hi.
— А в Москві?
— Бував.
— А-а! Пізнаю. А як же! Ми ж старі приятелі! У „Правді" разом працюювали... Як вам подобається справа начальника Київської міліції Коваленка? Це ж я викрив. Разом із жінкою...
— Ви якось шепоче — він на вухо — приходьте. Силу цікавого матеріалу подам.
— До речи, чи ви вже чули про успіхи мого дитячого інтернату в Харбині? Сам збудував — на шістьсот хлопців і шістьсот дівчат. Мені грошей не шкода. Свої фабрики, заводи. Пароплави своï... Острів Сахалін знаєте? — Моя власність. Еге-ж!
— Шкода тільки, що Сонька Золота Ручка стратила себе! Дуже цінна співробітниця. В мене в кожному розшуку працювала... Багато можу вам розказати... Заходьте...
— Обов'язково прийду. Обов'язково. 
Бідолага — колишній фельдшер. Прогресивний параліж — наслідок сифілісу, його лічать по повому методу, малярійними мікробами. Надії на поліпшення ще не втрачено. 
А ось, показує лікар, — безнадійні. В цих суб'єктів мозок недорозвинений. Людські переживання їм не властиві. Нічого не розуміють... 
Невже нічого? 
Двадцятилітній Абдулка, дійсно, не звертає на нас жодної уваги. Він із скупченою міною гризе кістку, що роздобув десь, і коли-не-коли по звірячому позирає на свого  сусіда — Сеньку — такого самого ідіота, як і він.
В обох — свої „інтереси", ледве помітні, примітивні; своя мова — нечленороздільне гарчання, усмішки своєрідні, невиразні…
Забившися в куток, хворий цілі дні простоює в тій самій позі. Цілими годинами навіть м'язем не ворухне. Статуя та й годі!..
— Це — своєрідна тяжка хвороба. Часом вона вилічується.
— Цілком вилічується? Поворіт до праці? До життя? До його радощів і смутків?
— Еге. Часом вилічується цілком.
— Ось бачите, показує лікар, височенного чоловіка? Тепер він цілком здоровий. А кілька років тому здавався невилічимим. На сумлінні цеї, на диво доброї, людини — вбивство: вбив в припадкові божевілля... 
В його немає ні рідні, ні близьких. Ось і зостався, одужавши, тут. Глядить хворих, як найщиріша нянька... 
Стискання рук. Поклони. З палати „тихих" ідемо в інші корпуси. 
В кожному з відділів лікарні своя специфічна моторошна особливість... 
В жіночому відділі до нас поставились неприязно.
— Мерзота! З апаратом сюди ходять!
— Що ми? Звіринець чи що? Геть звідси!! 
Найдужче шаліла виродлива, карликувата стара жінка. Вона не замовкала ні на хвилину; а все таки не забувала про свій „головний убір" і раз-у-раз поправляла барвисті паперові квіти, що безглуздо стреміли в посрібленому сивизною волоссі. 
Для нас, гостей, нового в цьому відділові, мабуть, нічого немає. Так само безладно скачуть думки, чути такі самі розмови, такі самі питання:
— Пане докторе, а пане докторе! Правда ж — я молодець? Швидко мене випишуть звідси?
— Швидко, швидко...
— А мене?
— Теж.
— От добре! Я вже й речі поскладала... Ці фрази повторяються день-у-день. Та, на жаль, часто-густо так і зостаються фразами, бо частина хворих — невилічима. 
Бідні жінки! В де-яких — сім'я, діти... Ще багато, багато днів не зійде у хворих з вуст трафаретне питання:
— Чи швидко випишуть? 
… — Куди тепер? — питає люб'язний доктор. Що хотіли б ви насамперед оглянути?
— Буйних.
— Це трудненько. Поява незнайомих людей нервує їх і збурює. Ну... гаразд! Якось то зробимо. Тільки фотографічний апарат вже, будь ласка покиньте в коридорі.
Увійшли. 
Читачу, коли буйний відділ закладу для божовільних ви уявляєте собі, як пооббивані повстю одиночні камери арештного дому, де хворі цілковито ізольовані одно від одного, де „лікують" вибиванням зубів, нагаєм і „гарячешною сорочкою", — то ви помиляєтесь. Картина зараз цілком інакша. 
Коли ми переступили через поріг величезної зали, хворі відпочивали. Тільки що пообідали.
Абдулки лице горили — величезні щелепи й манюсенький, катастрофічно крихотний череп.
В Сені риси обличчя правильні, але загальний вигляд його — жалюгідний, безпорадний.
В недобру годину родилася ця пара. Коротке життя радощів їм не судилось...
Клаца замок фото апарату. Ідемо далі оглядати.
Перед нами „людина-статуя“.
Огляд, мабуть, справив би на нас трохи інакше вражіння, коли б не дикий вигук одного хворого, що випадково прокинувся:
— Христос воскресе з мертвих! Смертю смерть потоптав!!. 
В залі счинився неподобний гамір, — співи, зойки, свист, біганина... 
— Арміє! Смиррноо!!!
— Стріляй! 
— Христос воскресе!..
— Ур-р-р-раааа!.. 
Щоб хворі заспокоïлися, ми — головна причина загального збурення — поспішили перейти до сусідньої кімнати. 
Через кілька хвилин стало, порівнюючи тихо. 
— Бачте — пояснив нам лікар, теперішні методи лікування розумово хворих дуже відріжняються від колишніх. Хворим, за якими неухильно доглядають, дається повну волю. 
Властива здоровій людині потреба товаришування у них атрофована. Кожен хворий зайнятий своїми думками, а до інших йому діла немає.
Правда, трапляється часом і кумедне. От, наприклад: 
В лікарні лікувалося двоє хворих на манію величности. Один мав себе за „імператора Олександра Першого", а другий за „самого Бога"!.. 
Все було гаразд, поки вони якось не зійшлися. „Бог" затопив „його імператорське величество" у вухо... Почалась бійка. Насилу розборонили... 
Проте, таке, навіть серед буйних, бував досить рідко. Здебільшого все обходиться без жодних інцидентів. 
Не такий страшний чорт, як його малюють! 
Для любителів сильних почувань в на Сабурці корпус, в кілька разів моторошніший за буйний відділ. 
Що може бути жахливіше од довгих шерегів ліжок з без вини винними дітьми, потомками сифілітиків, алкоголіків і т. інш.? 
Ось перед вами фотографія кривдженоï природою істоти — чотирьохлітнього хлопчика Іванка.
Дитині не жити довго. Його дні полічені. 
Безглуздо посміхаючись, дивиться на вас своїми лагідними, нетямущими очима хлопчисько. Іванко — ідіот... Таких, як він, в дитячому відділі багато. 
Переходимо через відділ для одужуючих до музею. 
Сотні й тисячі найцікавіших експонатів. Ось мозок хворого. Ось пошкодження окремих частин мозкових півкуль. Листи божевільних. Їхні рукописи, малюнки. поезії. 
Але що особливо кидаеться у вічі, так це — афіши вечірок, що впоряджують „хворі для хворих".
Сабурка не лише лікує. Вона виховує. Вона освічує. 
Одужуючі поволі втягаються в роботу, забувають про своє лихо і, відвернувшись думкою від недуги, що гнітить їх, тим самим прискорюють повернення здоровля. 
В прийомній лікарні ми бачили тих, що кінчають курс лікування. Вони справляли вражіння цілком здорових людей. Належність до Сабурки зраджував тільки больничний халат. 
Ще тиждень, ще два — і ті, що вже втрачали надію на розумне життя, зможуть повернутися до відвойованого, зубами вирваного щастя.
Четверта радянська лікарня сцілила. 
Така в загальних рисах Сабурова дача. 
Такий, захований від міського гамору, понурий заклад для божевільних, що вабить до себе своєю незвичайністю.

