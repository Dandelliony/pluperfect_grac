ПОДОРОЖ ДО БІГУНА
Шпіцберген — вже не відрізана від усього світу країна, що не має жадного сполучення з ним, як то було 20 років тому. Ще нема двох тижнів, як вирушив у подорож дирижабль „Норг“, а ми вже дістали перші фотографії дивовижних пригод подорожі повітрям, що діються на полярному архпелазі.
Окрім чималого епізодичного інтересу цих фотографій, з них ще ясно видко, в яких кліматичних умовах відбувається ця подорож. Бажаючи використати ясну годину, що в Арктиці і буває найбільше на провесні, американський літун Берд відплив 29 квітня своїм кораблем „Шантіє“ в Королівську затоку. На цьому кораблі були два його аероплани — могутні і Фоккер і маленький Куртис.
Коли Берд став на якір, була ще зовсім зима. Заток і була повнісінька великих крижаних брил, через що дуже тяжко було наблизитися до берегу. А пристань Нью Алезунд, на якій можна було добре вигрузити аероплани, зайняли вже інші судна. Та американець не чекатиме, поки звільниться місце, — він мусить перемогти всі перешкоди, щоб виконали задумані свої плани. Берд дає наказ спустити з судна в море чотирі човни, з'єднати їх бік-у-бік линвами й дошками. 
На паром, що вийшов із пов'язаних човнів, спустили аероплан Фоккера й поволі погнали його до берега крізь плевучу кригу.
Багато годин треба працювати, щоб пробити собі дорогу крізь ту кригу. Нарешті, все таки допливають до землі. 24 години важкої роботи, і американці вигрузили свій аероплан на землю. Снігу було 2 метри завтовшки, і надзвичайно тяжко було дотягти аероплан до намету, що був за майстерню.
Монтьори так ревно взялися за роботу, що апарат, призначений летіти до бігуна, був незабаром зовсім готовий і його стали випробовувати.
Перша спроба пройшла добре, але на другій сталася невеличка аварія. Справляти аероплан скінчили до 6 травня і тоді 2 години літали у пробу.
Вночі проти 9-го травня година була чудова, і Берд рішив попробувати щастя. Не гаючи часу, він разом з лейтенантом Ллойдом Бенеттом вирушив в дорогу своїм апаратом „Жозефіна Форд“, названим так на честь онуки славнозвісного „автомобільного короля“, що дав чимало грошей на цю експедицію.
9-го травня о 1 г. 50 хв. ночи учасники подорожи вирушили в путь, а о 5 г. 50 хв. вечора поверталися вже до Нью Алезунду. За цей час вони ніби то встигли побувати на бігуні. Норвежці, з Амундсеном на чолі, що ось-ось мали вирушати до бігуна дирижаблем „Норг“, палко вітали Берда й його пілота з щасливим поворотом.
Від Королівської затоки до бігуна — приблизно 1250 кілометрів. „Жозефіна Форд“ ввесь час летіла по 160 кілометрів на годину. Сміливі авіятори повернулися саме в пору. Найменша помилка дорогою, або туман, і вони були-б у великій небезпеці.
Фотографії експедиції Амундсена — Ельсворт-Нобіле, що ми оце подаємо, показують, яку величезну роботу зроблено на Шпіцбергені, щоб приготувати пристанок для „Норгу“.
Збудувати шопу на замерзлій землі, при безперестанному вітрі й холоді 25 — 30° нижче нуля — це справді титанічна робота.
Тільки ті, що попробували жорстокого клімату, можуть зрозуміти, скільки сили коштувала ця робота.
„Норга“ поставлено в шопу без пригод, але насилу, бо місця було дуже мало.
11-го травня виводили апарат з шопи, і довелося добре поморочитися з ним, бо персоналу було небагато, так що, кінець кінцем, довелося журналістам запропонувати свої послуги, щоб піддержати воздушний шар.
12-го травня о 2 г. ЗО хв. ночи експедиція Амундсена досягла бігуна.
В цей час світило сонце, так що польот можна було добре спостерігати й бачити, коли експедиція прибула на місце.
Потім нахмарило. Ввесь час, коли воздушний шар летів над незнайомою місцевостю, між бігуном і Аляскою, густий туман закривав усе.
На американську землю прибули тільки 13-го о 8 г. 15 хв. ранку. Отже, експедиція за 47 годин перелетіла з Шпіцбергена до Північної Америки. Потому цілий день дирижабль літав в тумані, непевний своєї путі, то подаючись до моря, то повертаючись до землі, наражаючись на небезпеку розбитися об гори, яких не можна було побачити через хмари. Нарешті, 14-го, о 9 год. ранку „Норг“ прибув до Теллера на березі Берингової затоки. Подорож тяглася  всього 72 годині.
