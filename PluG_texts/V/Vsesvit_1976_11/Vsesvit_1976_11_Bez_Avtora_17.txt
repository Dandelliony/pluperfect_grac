ДО АГНІ
Агні я славлю: хатній жрець, Він жертви бог і дарівник. Дорогоцінний готар він.
Пророки давні і нові
У співах славили Агні.
Хай він сюди богів везе!
Ми з ним добудемо скарби,
Які зростатимуть щодня, Пошану, щастя та синів.
Агні! Пожертви тільки ті,
Що ти під захист свій узяв, Напевне дійдуть до богів.
Агні! Ти — жрець, співець, пророк, Правдивий та славетний бог, — Хай прийде бог серед богів!
Агні! Якщо ти схочеш щось Приємне щедрому зробить, Ти здійсниш це, Ангірасе!
Агні! Ми молимось щодня, До тебе завжди ми йдемо, Тебе благаєм повсякчас.
Над жертвами пануєш ти, Захисник правди осяйний, В житлі своєму виріс ти.
Агні! Ласкавий будь до нас, Як рідний батько до синів!
До щастя й блага нас провадь!
