ДО ІНДРИ
Як Сомою упився мудрий Індра, Що з допомогою його він діяв?
Ті, хто його при жертві прославляє, Що від ясного мудреця дістали?
Упившись Сомою, сп’янілий Індра Творив добро, на поміч Сому взявши.
Ті, що його при жертві вихваляли, Добро тоді, добро й тепер дістали.
Величності твоєї ми не знали, Твоєї мудрості не знали, щедрий!
Твої дари, о Індро, найновіші, І міць твоя були нам невідомі.
Тепер ти виявив цю міць, о Індро, Коли ти знищив кодло Варашікги, Коли під громом, блискавкою Індри Загинув їхній проводир у битві.
Ти повбивав нащадків Варашікги, Поміг Абг’явартіну Чаямані, Згубив при Гарупії Врічіватів, Злякавши їхні тилові загони.
Загинуло їх тридцять сот при зброї, При Яв’яваті через легковажність.
Загинули від стріл твоїх, славетний, Як посуд, що розчавлено дощенту.
Чиї червоні два бики на ниві Ідуть і лижуться в одній упрязі?
Той для Стрінджаї подолав Турвашу Для сина Девавата — Врічіватів
Два вози та биків, корів ще двадцять, Агні! — мені дарує князь шляхетний, Великий Абг’явартін Чаямана, Велика нагорода це від Партгів.
