П’ЯНИЙ ІНДРА
Гей, чого мені журитись!
Я коня й бика дістану!
Мабуть, Сомою я впився.
Наче той бурхливий вітер, Гне напій мене додолу.
Мабуть, Сомою я впився.
Так мене питво вхопило, Як той огир колісницю.
Мабуть, Сомою я впився.
Мукає моя молитва, Як корова до телятка.
Мабуть, Сомою я впився.
Як той стельмах крутить коло, Пісню я кручу, як хочу. Мабуть, Сомою я впився.
Світ увесь мені здається, Наче крихітка маленька.
Мабуть, Сомою я впився.
Бо ж мені земля і небо
І по пояс не сягають.
Мабуть, Сомою я впився.
Отже, більший я за небо, Отже, більший я за землю.
Мабуть, Сомою я впився.
Швиргону я зараз землю І туди, й сюди, як схочу. Мабуть, Сомою я впився.
Я одним плечем все небо, Другим — землю підпираю. Мабуть, Сомою я впився.
Найвеличніший з великих, Аж до хмар я піднесуся. Мабуть, Сомою я впився.
