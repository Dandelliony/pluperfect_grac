МІЩАНСТВО ТРІЮМФУЄ
Нарис
Крикливі афіші поналіплювано по несчисленних стовпах. На вас дивляться напівголі жінки, яскраві літери, закличні написи. І коли закінчують робочий день у крамницях, банках конторах і міністерствах, і на вулиці виливаються нескінчені потоки людей, погляди тисяч перехожих мимоволі зупиняються на привабливих обіцянках директорів ревю. Керовники цього молодого, але переможнього мистецтва добре знають психіку всесвітнього міщанина, вміло грають на тих струнках, що відчиняють шлях до гаманця.
Що таке всі ці «Суворо заборонено» «Все гольцем», «Пробна ніч», всі ці «revues», що тривають по кілька сотень вистав, що користуються величезним успіхом у міліонного населення вогнищ капіталістичної культури? В чому секрет тої охоти, з якою тисячі відвідувачів росхоплюють квитки по касах? Чим приваблюють такі театри того глядача, що проїзджає у шикарному автомобілі і того, що приходить в вулиці? 
Цю таємницю можна викрити дуже просто. —  Всі огляди готуються за одним міщанським рецептом: трохи моралі, трохи суму, ще трохи сміху і перш за все —  оголені жінки, що повинні надавати пікантности.
Як що ревю звязане спільною темою, так його неодмінно завершує щасливий кінець.
До того ж неймовірна реклама, що обіцяв 200 дієвих осіб, і надія побачити голих жінок — цього вже досить, щоб забезпечити повну залю.
Пара слів про танцюристок, так званих «girls». Слово це, що англійською мовою значить просто «дівчата», стало зараз рядовим ім'ям танцюристок ревю, що їх «винайшов» — хто? Ясно, що американець, Артур Зігфільд. Girls — стандарт, як автомобілі Форда. Десять, двацять, п'ятдесята дівчат, в однакових убраннях, однакового вигляду, з'являються на сцені і всі танцюють один танок — коли ходити або стрибати по сцені, одночасно підводити ноги, робити штамповані рухи — можна назвати танком.
Здебільшого такі girls одягнені дуже економно — але вони ніколи не танцюють голі. Це вже обов'язок другої категорії акторок ревю.
«Друга категорія» інколи грав дрібні ролі, а частіше нічого не робить — «голі жінки» просто таки стоять голі з глеком на плечі, з букетом квітів, або ще з чимся і показують «фігури».
Отаке видовище — вищий смак і викликав бурю оплесків у публіки.
Мізерна платня, що одержують за свої виступи такі «голі жінки» в більшості взодить їх на шлях проституції.
В ревю — зовнішність усе. Під його пишною оболонкою ховається порожнеча. Як у казці Андерсена: «Позолота як зітреться. свиняча шкіра лишиться».
