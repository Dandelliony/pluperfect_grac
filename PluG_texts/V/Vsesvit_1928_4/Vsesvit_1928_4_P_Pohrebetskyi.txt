В НАДРАХ КАВКАЗУ
Земельний голод у гірському Дегастані примушує використовувати кожну спадину скелі.
Нашим очам, що звикли до широких просторів ланів, якимсь дивом здаються ці ділянки-карнизи, в кілька чвертей завширшки, вбайливо закріплені складеними з каміння контрфорсами. І це все, з чого тут живе людина.
Далі в гори — природа ще бідніша: навкруги голі вапняки, голі сланці, і все рідше й рідше—островки зелених пасовиськ.
Із-за шпилю гори, що її ми мусимо перейти, виринав вежа потім ряд сакель, і нарешті виростав величезне людське гніздо кам'яний вулик Кубачі.
Навкруги—ні клаптя орної землі і той, хто вперше буває тут, дивується, з чого ж живе тут людина.
Аул лежить високо і ми входимо в нього тісними, кружлястими і надзвичайно брудними вуличками, в густому тумані хмар, що його вкривають. Раптом вулички зникають в темряву тунелів-коридорів під багатоповерхові яруси сакель, повертають в цій темряві то ліворуч, то праворуч, щоб нарешті виринути до світла, де вас а обох боків стискують кам'яні мури кубачинських будівель.
Якийсь характерний, безугавний гуркіт притягав вашу увагу. Прислухаєшся і незабаром чуєш безперестанний стук молоточків, що доноситься з кожної скалі. Це працюють кубачинські майстрі златоковалі, нащадки древніх кольчужників.
З глибини віків, від епохи перської династії Сасанідів, зберегло в непорушності своє дивне й почесне ремесло зброярів селище кольчужників Зірегеран, нинішні Кубачі.
Все в цьому аулі нагадує давно минулі віки. 
Погляньте: серед грубо обтесаного каміння убогих сакель ваше око подибує художні барельєфи в стилі древнє-перського мистецтва, де зображено сутичку вершників, мітичних однорогів та грифонів, стилізованих тварин. І все це використовується часто як звичайний будівельний матеріял, бо воно ставиться при побудові саклі то догори, то зворотнім боком, виявляючи свою присутність випадково відкритою тією чи іншою деталлю малюнка.
Нині кубачинці — мусульмане суніти і їм релігія забороняв зображувати живі істоти; от чому в їхній орнаментиці вже не фігурують тварини, і майже на всіх барельєфах голови зображених істот поодбивано або понівечено.
Сивою старовиною вів й від самого житла кубачинців, складеного з дикого каміння, з ганочками, приробленими під самим дахом, ріжними закапелками та вузькими сходами, що ведуть невідомо куди.
В саклі майже кожного кубачинця є зібрання «антиків» свій музей зі старовиними майоліковими та фаянсовими перськими. індійськими та хінськими блюдами, карбованими дунганами, литими казанами з орнаментом, світильниками, кухлями, покритими гравіровкою, мисками з найтоншою різьбою, колекцією зброї, починаючи від старовинних палиць, кольчуг та кремневих пістолів.
Найцкавіше ж це — майстерня кубачинця. Переступаючи її поріг, ви почуваєте, що ви ніби якимись чарами вас однесло на тисячі років назад.
Ось майстерня, де одливаються мідні казани.
Крізь ледве помітні віконця і досить помітні рос колони падає пасмами світло на закурені й чорні від часу стіни, криві сволоки стелі, густу павутину по кутках і в центрі архаїчний тиголь, що біля нього працює людина, гола по пояс, з накинутим на плечі баранячим кожухом. Людина піднімав тигель, наливає рос топлений метал у форми, вогонь спалахує аж до стелі, освітлюючи все помешкання майстерні і... оживає на ваших очах картина мідного віку — далекої епохи зародження обробки металів.
І при такому способі роботи, при відсутності найпримітивнішого струменту, кубачинецьливар, кубачинець-зброяр, кубачинець-гравіровщик, дають справжні твори мистецтва.
Кинжали, шаблі, кремневі пістолі, усіяні інкрустаціями, з держаками з рога або слонової кости, з золотою насічкою, з гравіровкою по сріблу, з філігранними оздобами та емаллю з написами, арабськими везернуками; блюда, дунгани, келехи в такій же самій пайтоншій різьбі — скільки праці прикладено до них.
Вироби ви можете побачити в Ленінградському Ермітажі, в музеях Лондона, Парижа, Ню-Йорка.
Великі майстрі аула колись самі возили свої вироби за кордон, а разом в тим і древності та... „древності" власного виробництва, що їх далеко не кожен спеціяліст відріжнить від оригіналу.
Нині кубачинське мистецтво занепадав, епоха майже обожествлення зброї минає; мало кому потрібні в сучасний момент так дбайливо зроблені, але тепер нікчеми! газирі, шаблі, що на одну оправу їх потрібно майже півроку роботи, кремнева «шамілевська» зброя.
І любителів «антики» стало мало за останні роки.
Тяжко живеться кубачинцям. 
Кращі майстрі роз'їхались по курортних містах, де пристосувались до виробки курортних сувенірів, а основна маса, вірна старим зерегеранським традиціям, виробляв аулі й досі кинжальні клинки та шаблі, оздоблюючи їхні пихви дивним орнаментом, черниною «мархараї» або «тамга», золотою насічкою «прахикуа» та ажурною філігранню — потрібні хіба тільки надзвичайно рідкому у нас типові колекціонера зброї. Зовсім скрутно прийдеться кубачинцям, коли переведуться й ці останні аматори старовини, ці спортсмени в галузі збирання зброї та старовинних різьбярських речей. Годі доведеться покидати свій аул, що не може сам прохарчувати й частини мешканців, та переходити в промислові центри, де можна буде пристосувати свій майстерський хист з більшою користю для сучасности. Ливарні заводи, майстерні точних приладь —ось дійсне призначення кубачинця на сьогоднішній день.
Консервативний кубанець і в своєму побуті. Старі звичаї, релігія, несчислимі повір'я й забобони, що запускали своє коріння на протязі довгих віків і тяжать над усім життям кубачинця, помітні в колишньому Зірегерані більше, а ніж у інших місцевостях північного Кавказу. Революцій пройшла повз кубачинців майже непоміченою, в його побуті нічого не змінилося. Твердо піримається він своїх прадідівських звичаїв, вперто молиться своїм старим богам, що з бігом часу прибрали форму Аллаха й Магомета, і може тільки це й примав його поки що на неродючому каменистому грунті аула.
Мов свідки старовини бовваніють серед гір високі сторожеві вежі, зложені з грубого каміння, що в ньому тут немає недостачі. Такі вежі густо засіяли весь Кавказ і чимало зберіглося їх і в Кубачах.
Колись вони були твердою опорою кубачинців. Це були фортеці, що захищали його від безнастанних нападків інших кавказьких народів, коли Кавказ немов казан кипів безупинними боями.
Тепер ці вежі втратили своє значіння. Вони служать тільки як комори для переховування майна, а частіше їхнє каміння йде на будівельний матеріял для нових сакель, що будуються за старовинною архитектурою і швидше скидаються на доісторичні печери, а ніж на сучасні людські житла.
І в цьому кубачинець далеко відстав від нашої доби, і тут його коріння ще міцно тримається в нетрях минулих віків, що живуть уже тільки в архівах музеїв.
Височезні гори Кавказького хребта заслонили від кубачинців шалений темп сучасної промисловости, а для людства зберегли непорушними живі скалки давно забутої епохи.
