НАЙКРАЩИЙ НА УКРАЇНІ СТАДІОН
ТАМ, де тепер місце відпочинку й розваги, де чути здоровий життєрадісний сміх раніше було місце суму й туги.
Десятки років стояло закинутим старе кладовище в центрі робітничого району в Харкові на вул. Плеханова.
Згадали про нього лише в голодний 1921 рік. Прийшли робітники з лопатами спушили землю й засіяли городи.
Голод минув. Почало налагоджуватися життя в країні.
Відновлюється зруйнована за часи горожанської війни промисловість, оживають заводи. Повернувшися з несчисленних фронтів робітник береться до хазяйнування в своїй країні.
Боротьба за елементарні життьові потреби переходить на задній план, заподіяні неврожаєм рани швидко загоюються.
На зміну інтересам шлунку прийшли культурні інтереси.
Все частіше стали говорити металісти про власний спортивний майданчик.
Зупинили свій вибір на старому кладовищі: кращого місце не знайдеш.
Центр робітничого району, близькість найбільших заводів столиці України, обширна рівнина—все це говорило за те, що осередок гартування здоровля мусить бути саме тут.
З залізною енергією взялися металісти до здійснення свого наміру.
Не легко було добитися свого. Багато довелося клопотати й навіть воювати де з ким, щоб одержати кладовище під стадіон.
Закіпила робота... Запухкав трактор спушуючи землю, сотні робітників почали нівелювання площі, побудування огорожі.
Заскрипіли пилки теслярів, застукали молотки мулярів та залізобетонщиків і на території колишнього кладовища почали виростати могутні підвалини майбутнього
осередку фізичної культури. Два роки творчої роботи, повної напруження минули і на місці сумного пустиря виріс величний красун — стадіон.
По обидва боки широкого поля рос кинулися величезні трибуни, що можуть вмістити десяток тисяч глядачів. Між трибунами — обширний майдан, що послужив вже ареною для безлічи спортивних Змагань.
Змагалися тут наші фізкультурники не тільки з фізкультурниками цілої України та багатьох міст Радянського Союзу, але і з безліччю спортивних організацій західних країн.
Футбольний й гандбольний майданчики, покриті влітку яскравим травяним килимом—опоясані 450 метровою біговою стежкою.
Навколо бігової стежки асфальтовою сірою стрічкою зімкнувся 500 метровий велосипедний трек—єдиний в УСРР.
Тут що літа відбуваються велосипедні змагання, що притягають до себе увагу фізкультурників не тільки Харкова, але й цілої України.
Масивні залізо-бетонпі трибуни, розраховані на 5.000 глядачів, простягалися в усю довжину поля з західного боку.
На протилежному боці збудовано тимчасові дерев'яні трибуни. Їхнє місце займуть фундаментальні трибуни тільки після того, як стадіон буде зовсім влаштований у всіх його інших частинах.
Основні трибуни по суті росташовані на похилому дахові грандіозного спортивного будинку.
В будинкові використано найновіші досягнення будівельної техніки і його можна сміливо вважити за зразок будівництва для спеціяльної мети.
Зовнішнє його оформлення як найкраще розвязує проблему дати відвідувачам стадіона найвигідніший вигляд на увесь спортивний майдан, тоді як в середині його містяться безліч ріжних помешкань, потрібних для правильної організації фізкультурної справи.
Таким чином весь будинок замінює собою дві грандіозні споруди, або вірніше — з'єднує їх в одну гармонійну цілість.
Всередині спортивного будинку, під трибуною для глядачів, в рішуче все, про що досі могли лише мріяти фізкультурники.
Вздовж коридору в 110 метрів завдовшки, де можуть муштруватися взимку бігуни—тягнеться низка спортивних заль, клубних кімнат і інших помешкань. Коло входу кватира сторожа, поруч заля важкої атлетики й боротьби. Далі затишно обставлена кімната бюра фізкультури, бібліотечне помешкання. Тут фізкультурник може анайти не тільки яку завгодно книгу в галузі фізичної культури, але може також віддатися культурний розвазі в вільну годину.
Поруч в дві величезні гімнастичні валі — одна для чоловічої групи, а другі для жіночої. При обох залях душі й невеличка кімната для інструкторів.
Всі помешкання обставлено потрібним спортивним устаткуванням та реманентом Всюди тепло (парове огрівання) і затишно. Взимку в помешканні кипить робота... Гімнасти, важко-атлети. борці, волейболісти, пінг-понгісти — охоче йдуть до свого клубу, де під проводом досвідчених інструкторів зміцнюють себе фізично.
На майданчиках взимку сковзалка. Одночасно можуть відбуватися й хокейні матчі та конькобіжні змагання.
Уже зараз стадіон металістів в кращим в УСРР.
До літа його буде ще доустатковано. На відведеній додатково ділянці землі буде збудовано тир і росплановано друге футбольне поле.
На вільній території стадіону розмістяться тенісні, волейбольні, баскетбольні, гімнастичні майданчики, буде розбито квітники й посаджено дерева.
Висока камінна огорожа оточує весь майдан. Масивну арку головного входу прикрашуватиме мусянжова статуя дискобол — символ фізичної краси і здоровля.
