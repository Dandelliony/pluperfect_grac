ПРИГОДА В КІНО
Оповідання
ЩО МАЄ ЛЮДИНА на цьому світі? Нічого, крім гніву та неприємностей, — зітхнув старший інспектор Мелсота після того, як улаштувався було по добрім обіді відпочити на софі, а його дружина не дала спробувати цієї солодкої приємности. Нічого подібного, любий Андрію! Піджак одягай і гайда Прогулятися. Пам'ятаєш, що тобі сказав лікар! Отилько! Що сказав таткові лікар?
Отилька 29-літня донька пана старшого інспектора, додала: Матуся каже правду. Відпочинок після обіду тобі шкідливий. Йди-но на повітря. Дома може ще трапитись у тебе розрив серця.
Дещиця правди в цьому є, — промимрив пан старший Інспектор І поглянув на свою дружину та дочку. — Дома у мене й справді може трапитись розрив серця. І він пішов прогулятись.
Дорогою роздумував над мизеріями життьовими. Спочатку дружина варить йому добру їжу, щоб потовстішав, а тепер, коли в наслідку такої годівлі він має досить жиру, гонить його на прогулки. Але ж хай вона собі не думає, що він її послухає. Недавно читав дискусію лікарів про спання після обіда. П'ятнадцять лікарських голів висловилося за те, що спати по обіді здоровлю не сприяє, шіснадцять учених твердило навпаки. Отже, коли держатиметься він більшости і коли вже мав розірватися у нього серце, так хай це станеться там, де є лікар під руками.
І спало йому на думку йти спати до кіно. Обрав для цього він кіно, де демонструють картини без перерв. Купив собі квитка на дуже зручне крісло біля стінки, почекав, поки загасили світло і під згуки лагідної музики відбував свій щоденний пообідешній сон.
Пан старший інспектор не міг нахвалитися з кіно. Жодних бурхливих оплесків, ніяких довгих перерв, драматичних вигуків на кону, свята тиша в залі, зокрема підчас зворушливих драм, а до всього цього він нікого не турбував. Може грішив іноді проти порядного тону, коли починав випадково хропти ві сні, але то ніщо.
Ходив він до кіно день у день і задовольняв як тих, що були «за», так і тих, що воювали з кіно. Себ-то був він щоденним відвідувачем, але програму ніколи не бачив: він спав спокійно, не тривожили його дикі сни, а поза цим була у нього ще й перевага перед іншими — не псував він собі очей.
Касирша вже без жодного слова видавала йому його стале крісло біля стінки, а власник кіно всім вихвалявся, що на його привабливий програм ходять ті ж самі відвідувачі щодня.
У дружини інспекторової не було ніякого підозріння і вона що разу вітала свого чоловіка: «Ось бачиш Андрію, як добре це для тебе. Вже інакше виглядаєш і пузо тобі спада потроху»,
Тривало отак понад два місяці і йшло б може й ще далі, коли б нещасна пригода не поклала усьому край. Річ у тім, що ріжні причини ведуть людей у кіно. Пан старший інспектор ходив туди висиплятися, молодий банківський службовець Конупек з'являвся туди час від часу, щоби попасти свої очі на роскішних дівочих голівоньках, а панна Карличка Утрусилова пропонувала там многозначними поглядами своє, досі ніким незахоплене, серце.
і сталося так, що всі ці три особи зійшлися там одного разу один поруч одного. Пан старший інспектор на своєму кріслі біля стінки, панна Карличка поруч нього і тут же пан Конупек, що надійшов останнім... Попереду сиділа пара закоханих — страхіття для всіх відвідувачів театрів. Відомо, що закохані ніколи спокійно не сидять. Весь час нахиляються одне до одного, шепочуть про щось. Так що той, хто сидить за ними, коли він не наднормального зросту, примушений хитатися, немов маятник від годинника.
Оце хитання й спричинилося до того, що пан Конупек діткнувся ліктем панни Карлички, а вона аби не подумали, що лише на це й чекає, посунулася ближче до пана старшого Інспектора і торкнулася при цьому його плеча.
Лиши мене спати, Огилько! — забуркотів пан старший інспектор. Йому мабуть здалося, що дружина жене його на прогулку. 
Панна Карличка всміхнулася і з уст її вилетіло: Я не хотіла!
Пан Конупек почув цю розмову і, коли після першої частини драми він поглянув на своїх сусідів, був вельми здивований:
Як це? Пан старший інспектор Мелсота, цей багатий та впливовий пан зі своєю дочкою. Певна річ, бо інакше б не не говорили вони на «ти».
А ще він зауважив, що очі панночки кілька разів давали йому зрозуміти, що розмова не була б для неї неприємною. Отже набрався відваги й почав.
Запитав її, як їй тут подобається, чи часто ходить вона сюди, потім спільно обговорили, що вже побачили, які фільми кращі — німецькі чи італійські. Далі говорили про те, що й вона вже була один раз в Національному театрі, а що він там був аж тричі. За хвилину вони так добре розважалися, що їм було зовсім байдуже, коли перед ними на білому екрані дочка сипала отруту у вино своїй матері, бо думала, що та відбила її коханця, хоча мати була ледве не святою. А коли у зворушливий момент увійшов до кімнати коханець і мати, нічого не знавши, дала йому отруєне вино — то й це вже їх не цікавило: вони мали свій власний роман.
Дуже шкодував пан Конупек, що має сьогодні ще поспішати на посаду і що мусить вже рушати. Щойно хотів умовитись з панночкою Карличкою, коли почав прокидатися пан старший інспектор. Пан Конупек устав і пошепки сказав своїй шляхетній сусідці: Я вам напишу. А знаєте мою адресу? Знаю — відповів, поспішаючи він, уклонився й відійшов у супроводі її огнистих поглядів.
Минуло кілька днів. Пан Конупек сумував по панночці Карличці, а панна Карличка по панові Конупекові. Карличка чекала на листа, але водного не було. Потім кілька день шукали вони один одного: панночка ходила до кіно й росшукувала пана Конупека, а пан Конупек ходив повз будинок пана Мелсоти і сподівався, чи не побачить випадково панну Карличку. Коли зрозумів, що чекає по дурному, почав гадати: «зустрічатися з панною Карличкою потайки, за спиною такого поважного пана, як старший інспектор Мелсота, було не гаразд, і не практично. Мушу отже шукати нагоди познайомитися з паном інспектором і переконатися, чи не матиме він нічого проти нього».
Спіткав він пана старшого інспектора дуже влучно у каварні в «Ціцерона». Підсів з його дозволу до столика, почав розмову і за пів години кандидат на одружіння спостеріг, що пан старший інспектор не має більшого бажання, як віддати свою дочку Отильку. Пан Конупек несміливо дав йому зрозуміти, що він цікавиться нею.
Ви знаєте мою дочку? Так, маю цю честь. А подобається вона вам?
Дуже мені подобається і я був би щасливим, коли б ви, вельмишановний пане старший інспектор, нічого не мали проти того, щоб...
Пан старший інспектор спочатку недовірливо позирнув на Конупека, але потім зрозумів усе. Молодий службовець перед кар'єрою. На що тільки не піде людина заради кращої посади.
І він почав у рожевих барвах вихваляти шлюб, а на кінці розмови закликав пана Конупека прийти у неділю і познайомитися з пані Мелсотовою.
У неділю перед полуднем подзвонив Конупек до пана старшого інспектора. Дами були дома самі і пані інспекторова прийняла гостя. Він відрекомендувався їй з букетом. З кількох його плутаних слів вона зрозуміла, що прийшов він засвідчити свою пошану і дозволити йому поговорити з панночкою. Вона вийшла й надіслала до кімнати панну Отильку, що сіяла від радісного хвилювання. Сама розуміється залишалася за дверима.
Панна Отилія вклонилася, пан «Конупек так само уклонився... настала болісна тиша.
Пану Конупекові спало на думку, що це мабуть вона і він вже хотів щось сказати, але розмову почала панна. Матуся сказала, що ви маєте бажання говорити зі мною. Але... себто так... проте я власне... прошу пробачити, але ви маєте сестричку! Правда ж?
Ні, не маю, я одиначка, — солодко відповіла панна Отилія,гадаючи, що вона зробить йому дуже приємно, подавши тим надію на великий посаг...
Пан Коиупек зовсім розгубився і не знав — куди й що. Мацав букета, переступав з ноги на ногу й дивився в двері — чи не війде часом його справжнє кохання, чи бодай пан Мелсота.
Панна Отилія уперто чекала, коли вже претендент на її руку висловиться, щоб могла вона його пригорнути.
Кінець кінцем пан Конупек видавив а себе: Пробачте панно, але тут трапилася помилка. Або ви повинні мати сестричку, або ж я попав не в ту кватирю. Адже ж я перебуваю в пана старшого інспектора Мелсоти? Певна річ, я в його єдина донька! Це не так. З паном старшим інспектором ходить ще й друга дочка. Що? З моїм татусем? Це ж жах! Мамо! Мамо!
А пані інспекторова, що стояла за дверима, щоб чути кожне словечко і що хотіла ввійти з благословенням, ледве втрималася, щоб не вскочити з прокльонами на устах. Але якось стримала себе.
Що ви сказали пане? Мій чоловік з іншою дочкою? Що, він має ще одну дочку?.. Вона схопила пава Конупека за комір і трясла ним, мов парубок яблунею.
Говоріть, пане! Ви мусите все сказати! Де ви його бачили?
Ну в кіно. Але дозвольте: бачу, я сказав таке, що мало назавжди залишитися таємницею, пробачте... Він випростався в рук розгніваної пані інспекторової, схопив у передпокої свого бриля і вилетів на вулицю.
Дружина інспекторова і дочка Отилька залишилася ніби громом прибиті. В першу хвилину не знали, що з ними робиться. Потім почали навперемінку умлівати. Насамперед зомліла на софі мати, а дочка її відхожувала. Потім стратила притомність дочка, а мати терла їй скроні одеколоном. А коли обидві були при собі, то почали спільно лютувати й лементувати. Ось бачиш! Що маємо з того, що ти не стежила за моїм батьком? Тяжко було ловити жениха, коли я була сама. Тепер матиму на шиї ще сестру, а можливо ще й красивішу ніж я. А хто знав, як вона вихована. І чи не грає часом вона в теніса, та не танцює фокстрота! 
А я дурепа посилала його завжди по обіді з дому. Напевно ходив до неї. Такий сором, така ганьба! Але й не подумай, мамо, щоб я поступилася їй щось зі свого посагу, і в голову нехай не бере. А як що захочеш узяти її додому, то я і з хати піду геть.
Щоб я взяла її до себе? Дитину своєї суперниці! Та ні за що на світі! А він і не соромиться, публічно водить її до кіна та вишукує їй жениха. Для мене за весь час не привів жодного. Яз ним візьму розлуку. Але тоді, як я віддамся. Сама знаєш, що кожен хоче собі молоду з порядної родини. Прошу тебе, не мели дурниць. Доки б це мені довелося чекати. Розведуся негайно.
Так роби тоді, що хочеш, а я тут не зістануся. Поки все улаштується, я тим часом поїду до дядька на Шумаву...
В цей час задеренчав дзвінок. Це він. Почекай же, старий Грішнику. Боже, боже, моє серце... воно розірветься ще раніше, ніж я йому все скажу. Пан старший інспектор увійшов до кімнати. Як там з обідом, Отилько? Яка вже година? Сьогодні немає ніякого обіду! Що пак трапилося. Плита димить?
Пані інспекторова підійшла до свого чоловіка і гостро дивилася йому в обличчя. Андрію! Говори правду і не заперечуй. Я все знаю. Ради бога. Що знаєш? — Андрію, куди ти ходиш щодня по обіді замісць спання на софі?
Пан старший інспектор зблід і в роспуці дивився то на жінку то на дочку.
Дивуєшся, що твої ганебні вчинки викрито. Кажи, куди ходиш? Говорю тобі, Андрію, кажи і не дратуй мене. Не вигадуй нічого, я все знаю.
Ну так добре, коли ти все знаєш, то я тоді признаюся... О серце, серце. Отилько! Моя дитино єдина. Отже це правда, правда... Вона хотіла знову вомліти, але цікавість їй перешкодила. Пхе, татку. І як ви не соромитесь, — сказала Отилька й відвернулася. Так признаєшся ти, чи ні?— зарепетувала пані Мелсотова, не дочекавшись, поки її чоловік почне сповідатися.
Ти сама в цьому винна.
Я? Чи не догоджала я тобі? Не мав ти вдома всього, чого тілька душа твоя бажала? Не мав! Ти не давала мені після обіду спати й я почав ходити до кіна.
1 там ти з нею познайомився? З нею? З ким?
З ким! З матір'ю твоєї дочки. З тобою?
З тією другою. З якою другою? Я ходив до кіна слати і от знай про це. В цьому вся твоя вина. Коштувало це мені щодня корону двадцять. Могла б ти мати за ці гроші пару добрих капелюхів.
Але дружина не дала так легко себе переконати. Ще тричі вона умлівала, дві пляшки одеколону вихлюпала на наї Отилька. Хоча погрожували панові Мелсоті розлукою — дарма, —  він не визнав другої дочки.
Але прийшли до нього тяжкі часи. Дружина йому не йняла віри і взяла аж трьох дедективів, що стежили за бідолашним старшим інспектором всюди, куди б він не ходив. Само собою зі злости він аж помарнів. Що правда, тепер він міг би спати вдома, але сон пішов в д нього геть. По-перше тому, що шукав пана Конупека, щоб той пояснив йому, в чому річ, а по друге тому, що почав поважно задумуватись над тим, чи й справді не почати йому романтичну історійку, щоб досягти розлуки.
А пан Конупек шукає і доси своєї знайомої з кіно, а панна Карличка даремно чекає на листоношу. Але Прага не така вже велика. Мабуть ці двоє все ж таки колись та зійдуться.
Переклав з чеської Б. Наміс
