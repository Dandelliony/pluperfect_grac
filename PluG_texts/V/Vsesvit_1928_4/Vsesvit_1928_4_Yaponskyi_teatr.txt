ЯПОНСЬКИЙ ТЕАТР
НАЙЦІКАВІШИМ гостем, серед радикально настроєних інтелігентів, що приїхали до СРСР на Жовтневі свята, є відомий японський письменник-драматург і режисер Кауро Оссонаї— один з фундаторів товариства друзів СРСР і провідник радянського впливу в Японії.
Кауро Оссонаї не комуніст, але він чесний і сміливий новатор японського театру і тому зрозуміло, що лише тут, у Москві, світовому центрі пролетарської культури, він почував себе серед своїх. У себе на батьківщині, в буржуазно-феодальній Японії, на протязі довгої низки років він—об'єкт гоніння, як з боку влади, так і з боку японського інтелігентського товариства.
Японія, країна самобутної многовікової культури, що протягом останнього півстоліття виросла у величезну буржуазну державу, своєрідно сполучила, щоб зміцнити економічне й політичне пригноблення своїх робітників та селян, останні досягнення в цій царині американсько-європейського фашизму з добрими дідівськими методами, що дісталися у спадщину від несчисленних мікадо й самураїв.
Одним із могутніх знарядь пропаганди святости буржуазно-феодальних основ Країни Сонячного Сходу є в Японії, крім релігії, і театр.
Японське театральне мистецтво, як і японська живопись та архитектура, а багатьох поглядів в верхом досконалости свого роду. Техніку гри артиста, культивовану століттями, доведено
до рівня, приступного лише небагатьом кращим європейським артистам. Сучасний "японський театр з погляду краси й гарманійности своїх постановок — один з кращих у світі. Але, що до його змісту, то весь його репертуа —безкрайна проповідь досконалости старозавітної японської морали, вихваляння відваги феодалів-симураїв, мужніх, хоробрих і самовідданих борців за обожуваного монарха, за святість гаремних підвалин японського родинного життя, за безперечне підкорення авторитетові старших: батьків, учителів і бонз. Всі герої в цих п'єсах — шляхетні воїни, всі героїні—доброчесні, покірливі жінки, дочки й коханки. Жінка лише тоді заслуговує на повагу, коли повнотою підкоряється волі найвищої істоти —чо- Піддані зважають за щастя вмерти за монарха. Діти безвідомо підкоряються батькам. Нащадки метою свого життя ставлять здійснення заповітів своїх славетних предків. Культ предків—це найсвятіше для кожного чесного японця.
Треба відзначити, що і японський уряд, і японська буржуазія ясно уявляв собі значіння театру в справі пропаганди й агітації. Японці, ці ультра-східні люде, подібно до хінців— найтеатральніший нарід у світі. Вистава однієї п'єси часто тривав по кілька день підряд. Новиною останнього часу в ортодоксальних японських театрах в п'єси, що закінчуються протягом лише одного дня, всього за 10 —l2 годин. І, не вважаючи на це, театри завжди переповнені, хоч ціни і високі: від 4 до 12 ієн за місце (ієна коло 1 карб.) Звичайно, для більшости робітників ці театри не приступні. Тому низку кращих п'єс зайнято на кіно-фільми і демонструється в несчисленних кіно.
Пропаганда через театр охоплює всю країну. Японські артисти — привілейована верства. Заробітки знаменитостей — 300.000 ієн на місяць. Середній місячний заробіток кваліфікованого артиста—5.000 ієн. Статисти одержують лише 50 ієн на місяць. Професіонального союзу артистів, звичайно немає.
Зрозуміло, що в Японії тяжче, ніж де б то не було, утворити новий театр. Це тяжко й тому, що в японських театрах, за винятком імператорського театру (та й тут із великими зауваженнями) жінок-артисток немає. Жіночі ролі виконують чоловіки. Лише з 1909 року за ініціятивою професора Цвоуч, знавця Шекспіра, почали ставити в Японії європейські п'єси; однак, поважний професор у своїй революційності далі класичного репертуару не пішов.
З 1910 року починав свою многострадну діяльність Кауро Оссонаї. Режисерську роботу він почав уже маючи велике літературне ім'я. Він написав кілька десятків книжок і п'єс. Серед них найпопулярніші: «Три й три», «Нарак», «Під сценою" з життя театральних робітників, що пускають в рух рухому сцену театру. Всі японські театри, за винятком театру Цикудзі, мають рухомі сцени. Механізмом, що пускав їх у рух, керують окремі робітники. Життя їх не краще за життя каторжників галер.
Оссонаї починав в Токіо відразу з Ібсена, Чехова, Толстого, Гауптмана, Горького й інш. Брак коштів позбавляв його можливости мати досвідчених артистів. Від набирав молодь з імператорського театру, навчав її по свойому для нового репертуару і з такою імпровізованою трупою, у випадкових помешканнях, у дні, коли його актори-добровольці вільні від роботи на імператорській сцені, проводить низку вистав. Так провадив він роботу а 1910 по 1915 рік. У відміну від рафінованої московської буржуазії, шо утворила Ім'я І славу Станіславському, токійське суспільство Ігнорує новий театр Оссонаї. Його публіка — радикальна інтелігенція, студенство й робітники. Оссонаї міг давати в цих умовах лише 3 вистави на рік.
В 1912—13 році Оссонаї виїхав до Европи. Більш за все йому дала Москва. Протягом місяця він вивчав московські театри і робиться вірним учнем і апостолом К. С. Станіславського. В Німеччині дещо дав йому Рейнгард, у Парижі—театр Антуана. в Англії зі слів Оссонаї йому нічого було навчатися. Повернувшись до Японії, Оссонаї ставить п'єси нового репертуару уже за Станіславським, у тім числі й „На дні».
Не вважаючи на це, чи цьому, театр Оссонаї не мав ніякого матеріяльного успіху. Його учні вибиваються в люде, стають відомими і кидають свого вчителя, переходячи в інші театри, де мало новаторства, але добре й акуратно платять. Оссонаї вільно чи невільно знову цілком віддається літературній праці, весь час мріючи почати боротьбу за новий японський театр. Не було б щастя, та нещастя помогло. Після землетрусу в 1923 р. японський уряд дозволив замість зруйнованих театрів будувати театри барачного типу. Оссонаї вкупі зі своїм другом режисером віконтом Хідзикато будує власний театр „Кабуки" в Токіо, набирає трупу артистів з аматорів і починав нову театральну кампанію. Часи змінилися. Театр має свою власну публіку: студентів і робітників. Театр Оссонаї дає по 20 вистав на місяць. До репертуару театру входять п'єси: Ведекіндт, Пирандело, Чехова, Толстого, Андреєва. Кайзера, Горького, Б. Шоу, О'Нейль, Ромен Ролана, Акіта, Хідзикато, Оссонаї й інших нових європейських і японських письменників. з 1923 по 1927 р. театр поставив 102 п'єси. Така велика кількість нових постановок пояснюється тим, що кількість глядачів постійних відвідувачів театру Оссонаї-Хідзикато, обмежувалася кількістю в 2-3 тис. чол. За таких умов п'єса видержує не більш, як 10 вистав.
Ціни місцям — півтори ієни в усіх рядах. Робітники й учні платять по одній ієні. Отже театр орієнтується на низового глядача, на глядача, що йому старий японський театр недоступний. Він не гониться за наживою, а через те його матеріальний стан не дуже блискучий.
Артисти одержують від 50 до 100 ієн на місяць. Сам Оссонаї в театрі працює, звичайно, безплатно, а його друг і помічник, режисер Хідзикато щомісячно на утримання трупи вносить 2 тис. ієн.
Театр настільки зміцнів, що з 1924 р. перейшов у власне кам'яне помешкання з 500 місць і зветься тепер „Малий театр Цикідзі».
Оссонаї з Москви повертається прямо до Японії. Подорож по Европі він вважав для себе некорисною. З новою енергією Оссонаї вирішив продовжати боротьбу за новий японський театр.
На думу Оссонаї, за час існування Радянської влади радянський театр у своєму розвиткові зробив більше, ніж за сторіччя свого існування в імперіялістичній Росії.
Оссонаї, що бував у Москві ще в дореволюційні часи (1912 - 1913) і був свідком тодішнього життя, не боїться диктатури пролетаріяту, й „страшних" чуток про СРСР. Пролетаріят не сковує, а відкриває шлях до справжнього мистецтва, доказом чого є досягнення мистецтва в СРСР за останнє десятиріччя.
