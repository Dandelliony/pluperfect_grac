ЛЕНІН
О, дайте слів і фарбів на плакати, 
Щоб Леніна обличчя змалювать. 
О, дайте пісню в кожну сільську хату, 
Щоб разом з містом Леніна співать.
Нехай мажор на хвилю лиш замовкне, 
Нехай замовкне криця молотків. 
Чи чуєте, селяне, всесвіт у жалобі, 
І в траурі тужливому гудки?
Сьогодні день чубатим партизаном 
Кудись на захід, бачу я, побіг. 
О, я б узяв і бомбу і нагана, 
І ми пішли б у синю голубінь.
І ми пішли б, я знаю це, я чую, 
Туди в світи, де панство і раби. 
Гей, що нам, що нам гази їх отруйні, 
Коли буяння наше в клекоті турбін?!
Коли наш творчий дух на хвилю не стихав, 
Росте будова, Ленінський запал. 
Ми скрізь у праці всі його шукаєм, 
У шепотінні трав, у сяйві шумних зал.
Ах, що мороз і сіра сива свита, 
На площу вийшли діти й борода... 
Сьогодні день в жалобі весь повито, 
Бідняцький день комуни і труда.
Промчало вже великих десять років, 
Без Ілліча ми творим світ новий. 
А світ кругом такий ясний, глибокий. 
І нас чека страшний всесвітній бій.
О, дайте слів, о дайте нам розгону 
В мільярди гін схвильованих світів. 
Розбити все і трони і корони 
Росплавити на зорі золоті...

