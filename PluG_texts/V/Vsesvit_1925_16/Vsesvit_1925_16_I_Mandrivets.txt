Сучасний Константинополь
Константинополь одне з самих старих міст Европи. За нього та в ньому безліч вузлів зав'язували імперіялісти всих часів, і греки і французи з англійцями і царські уряди Росії— всим хотілося там прапор свій поставити. 
Більш за 50.000 білогвардійців перейшло через нього, заполонили тікаючи від більшовиків після захоплення Червоною армією Одеси, Перекопу та Криму.
Заполонили та не надовго. Якось видно не з того боку зайшли. Да й турки їм щось не сподобались. Непевний нарід турки стали. Хоч і феску носять і каву турецьку п'ють тютюн через довгі чубуки попалюють, а не ті стали, що при султані. Червоніють сильно. Гляди, щей до більшовиків докотяться.
Виїзди лучше “святая русь” поки не пізно. І повиїздили хто до Болгарії та Сербії, хто ліберальніше до демократичної Чехословаччини, а то й до Берліну та Парижу подалися. Від 500 тисяч чи й тисяча в Константинополі залишилася…
Крім Венеції, мабуть, жадне друге місце в світі стільки в собі берега морського немає як Константинополь.
А в середину його врізалася босфорова затока — Золотий Ріг, що майже на сім верстов заходить в суходіл.
Босфор це головний шлях до Константинополю. По ньому що-дня надходять до Константинополю десятки грузових та пасажирських пароплавів. Глибокий і бистрий він більше похожий на річку, що між високих берегів, вкритих дубами,тополями кипарисами та пініями котить свої блакитні води. 
По обох берегах його, ще од Чорного моря і де далі то частіш, розкидано білі хатки, будинки. Вони скоро переходять у маленькі і більші дачні місцевости, а далі передмістя самого Константинополю. Пливуть по ньому вперед і назад пароплави, багато парусних суден, прудко сновигають веселі шірке маненькі
пароплави-що ними сполучено Константинополь та його околиці.
Чимало і каїків, невеличкі-човни що є водяними візниками Константинополю.
Золотий Ріг це гавань Константинополю.
В ній завжди повно пароплавів різних націй здебільшого англійських, італійських та грецьких.
Тут каїків уже безліч. Роботи багато. Треба сотні пасажирів та матросів відвезти на берег і знову привезти до пароплавів, сотні купців з усяким крамом треба одвезти на пароплави й назад до берега. Золотий Ріг та Босфор розділяють Константинополь на три части: на азіятському березі Босфора частина його Скутарі, де велетенське на багатьох десятинах, все в кипарисах та білих пам'ятниках кладовище Константинополя. 
На південному березі Золотого Рогу-Стамбул найс гаровинніша частина міста, цілком турецька.
На північному березі Золотого Рогу Галата. А над нею на досить високій горі Перу: європейська частина де поруч з чужинцями живе багато греків та вірменів,
Найбільше мальовниче виглядає Стамбул. Мечеті, палаци, будинки все тулиться одно до одного... Будівлі мечетів масивні і в той —же час легкі. Біля кожної 2— 4 високі, стрункі мінарети; наче ліс якийсь дивовижний білими щоглами тягнеться у височінь до синього неба. Вулиці в Стамбулі вузькі покручені. Фасади домів повито плющем та виноградом. 
Скрізь кав'ярні, де на низеньких ослонах, а то на килимах та подушках сидять годинами мовчазні турки, п'ють з маленьких чашечок каву та методично смокчуть наргіле — приладдя, де дим тютюну переходить через воду і довгі покручені чубуки. Багато крамниць, де виробляють і продають різні вироби свої кустарі шевці, бляхарі, золотарі і т. д. 
Величезні базари — ціле місто з вулицями, завуликами, з тисячами крамниць кустарів і торговців. Тут продають все те, що потрібно для нескладного турецького побуту.
Турки все роблять поважно: поважно п'ють каву, поважно розмовляють і торгують також поважно.
Новий міст, що сполучає Стамбул з Галатою. Тут рух величезний... Всі кудись поспішають... На обох кінцях його стоять збірщики, що з піших і кінних і авто беруть гроші за перехід через міст. 
Галата портова частина. Все в ній живе портом, для порта. Тут люди, і коні, і авто-все перемішано й по де-яких вулицях натовп такий густий, що дивуєшся як авто і коні не давлять людей. Галата найбільш інтернаціональна частина міста тут матроси всіх націй, тут турки, вірмени, греки, євреї.
Здається що всі тут торгують. Гамір, крик, метушня. Складна симфонія згуків, рухів і фарб. А на горі Перу — європейська частина. Тут кращі магазини, банки посольства...
В Перу найбільше і білогвардійців російських видно- Частина живе добре, торгує. Торгує крамом всіляким, торгує валютою, служить в крамницях. А більшість бідує займається дрібним комісіонерством, робить всяку випадкову роботу, багато і просто старцює… Маса жінок пішла до публічних і домів Галата багато служить по ресторанах, кав'ярнях підробляючи також своїм тілом. Чимало з них — модні кокотки… Константинополь, що був колись центром всеї політики Турції, центром торгівлі, центром релігії, зараз сильно підупав. Центр політики зараз Ангора, торгівля через блокаду Радянських Республік Антантою, сильно зменшилася, бо головне була тут транзитна торгівля; торгівля, внутрішня почала переходити до Смирни, яка ближче до Ангори географічно і ближча і рідніша до неї по духу. Нема султана, нема й голови релігійного. Та й взагалі після революції релігія загубила ту величезну ролю—що колись відогравала в житті старої Туреччини. І людей за ці роки поменшало. Кажуть що тисяч на триста. 
Революція що так змінила і устрій і побут і політику Туреччини, тут, хоч менше ніж в Ангорі, але все-ж наклала свій відбиток. 
Кріпне професійний рух, організується пролетаріят, хоч він тут і не дуже численний. Змінився і побут і в першу чергу це відбилося на жінці турецькій; зовнішньою ознакою зміни стало те що вже більшість жінок познімали чадри. 
Константинополь навіть підупавши, все-ж лаки ще багате і пишне місто: він ще й зараз значний центр світової торгівлі, ще й зараз панує в ньому старий буржуазний дух, повно стремління до валютних операцій, швидкої наживи, він все ще такий чужий убогому турецькому селянинові, такому бідному, що навіть і воза доброго не має, що навіть і коліс справжніх до воза справити ще не у силі, а замість коліс вживає кружалки збиті з дощок.
Іде в Туреччині велика перебудова і психологічна, і політична, і соціяльна.
Переживає її й Константинополь і колись коли він знайде шлях як стати йому до послуг основної маси турецького народу—анатолійського селянина та робітника, повернеться до нього та сила що відограватиме значну ролю в житті перебудованної робітниче-селянської Туреччини.