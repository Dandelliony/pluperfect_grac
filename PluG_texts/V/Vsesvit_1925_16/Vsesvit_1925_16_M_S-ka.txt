Нікітский сад.
-ТЬОТЮ! Чи ще далеко до Микитського саду? 
— Та як до сторожки дійдете то й 4-х верстов не буде. 
Йшли... Довго йшли. Зустріли хлопців. 
«Ей да ребята, ейда комсомольці».. 
Лунала пісня…
 Сміялись загорілі здорові обличчя. 
— Добрий день! А чи далеко ще до саду? 
— Та верстов з 5 .. 
Знову йшли. 
Де-хто мугикав пісью. де-хто ргав квіти... Увійшли в ліс. 
— А скажиіь, будь-ласка, що то за дерево такс червоне та гладеньке?— підскочила одна допитлива дівчина до свого сусіда.
— Землянічне дерево, буркнув незадоволено той і нахилився за якоюсь травичкою. 
— Петро Олександрович, а ви що несете таке цікаве? 
— А це щось таке гарне,а що й сам не знаю. Бачите які коріння немов у дерева, а листья рожеве та цупке.. 
— Та ви дивіться з нього молоко тече! Це молочай. У нас-же їдять молочай! От попробуйте на язик! A-ж ну, лизніть. Ну, що солодке?!
— Та де там! Хай йому біс! А що це таке коштрубате росте? — запитала вона знов першого сусіда. 
— Туя—скринув він нервово. 
Т-у я?! А оце біле?
 Сусід більше не витерпів. Він разів п'ять скинув окуляри і надів їх а потім скрикнув: 
— Ви мені, будь ласка, дасте сьогодні спокій? Понесла-ж мене лиха година пішки! Й десятому закажу... 
Дівчина здивовано відійшла від нього. 
— Ну що справді то молочай? 
— М-м-м-м-а-а-й, — замекав Петро Олександрович, через те що язик в нього так розігнало після того як лизнув молочай, що він не міг його повернути в роті...
От тобі й кримський молочай! Солодкий нічого сказать! 
Спустилися в долину. Просто перед нами на блакитному тлі неба синіли мовчазні пасма гір, обкутані рожевими хмаринками, освітлені червонобагряним сонцем і грізні своєю мовчазністю.
Вони згорда дивилися на розкішні садки і виноградники, розкидані при їхній основі, садки, повні прекрасних плодів і блискучих янтарем соковитих своїх грон.
А непокійне і в той-же час принадно-ласкаве море піняво хлюпало об беріг, наспівуючи чарівну південну пісню. Садок був повний ароматів.
Блискучі радісні магнолії, кокетуюче слали усмішки південному сонцеві, а гостинні чинари манили під своє зелене гілля стомленого мандрівника. 
Ливанський кедр розкинувши пишні, немов крила орлячі, тільки, погордливо похитував своєю верхушою. 
Ароматом запашної смоли кедрів повне було повітря.... Цією смолою бальзамували фараонів.
Ось ніжним шелестінням своїм вітає нас „Іва Вавилонська", схиливши сумно галузки свої до самої землі, і легенький вітерець ласкаво кружляє навколо не і і цілує її сріблясте листя... 
— До мене, до мене...—заманює до себе старе терпентинове дерево —  киває своїм довгорічним гіллям. Сідайте у тінь підо мною. Я розкажу вам, що було сотні рокі тому. Я розкажу вам чудові казки далекого минулого. Мені тисяча років, мені тисяча років...—шелестить його листя. 
— Привіт, привіт вам дорогі гости! Я почастую вас маслінами, мені хоч і 400 років, але що-року я даю 6 пудів своїх плодів, підходьте, куштуйте.
Ось затишний куточок жаркого, далекого Китаю,— алея китайських пальм. Зажурливо стоять вони, схиливши своє розкішне гілля, милостиво приймаючи ласкаве сонячне проміння Криму, сумуючи за жарким сонцем і жовтолицими катайцями.
Кора з цих пальм іде на одяу вбогому китайському населенню.
Ближче до моря розкинувся розкішний гай корковихдубів. Знає дуб, що пращури його далеко, ростуть в лісах палкої Іспанії і що донесли їх сюди примхи людські. Тепле підсоння Південного Криму ласкаво прийняло в свої обійми і от під привітним сонячним промінням тут розрісся цілий гай...
Перші 20 років дуби ростуть вільно, а потім через кожні 6 років кору здирають і вона йде на коркі леноліум.
Прекрасний кедр гімалайський, „святе дерево” Тибету, застиг в своїй величі й милостиво приготувався приймати пошану...
Кипариси, лаври, лавровишні мірти, банани, араукарії, криптомерії, гліцінії, бамбуки, олеандри—всі кивають, всі всміхаються, всі ваблять до себе.
І в безмежності синього неба, в бурхливих струмках ручаїв та фонтанів, і в лазоревому морі, і в дивних пахощах квіток та дерев почувається привіт мандрівникам з півночи.
А в басейнах грають золоті рибки, поринаючи, то виринаючи між великими стеблинами ніжнорожевих водяних лілій, і єгипетський комиш коливаючись від легенького вітерця наспівує смутну пісеньку Нила.
Кактуси всякі, бамбуки, папірус з якого єгиптяни робили папір,—все росте, викохується на сонці...
Не знаєш, на що дивитися. Усе хочеться розглянути, усього торкнулися руками, понюхати, а то й відломити. Що крок, то все нове, прекрасне-чудове, казкове...
В залежності від того, на що дивишся, думка перебігає то в Прекрасну Італію, то в жаркий Китай, то в палку Іспанію, то на беріг казкового Нила.
В садку є ботанічний кабінет, де зібрано гербарій кримської флори, є музей і бібліотека. Засновано 1881-го року з ініціативи графа Рішельє. Розташовано дерева за вказівками академика Паласа. Першими директорами були ботаніки Стевен та Гарвіс і, дякуючи їм, на Кримському узбережжі поширились такі дерева, як кедри, чинари і такі рослини як гліцінії, падуби й инш.
За садком ідуть виноградники й винні підвали „Магарач” (Магарач—спустошене грецьке селище).
Сюди також вабить кожного мандрівника покуштувати янтарного виноградного вина і, можливо, на мить забутися.
Все пильно оглянуто. Кожний набрався сили вражінь—і не хочеться йти звідси. Всі притихли, немов пригнічені величчю і красою природи,—та раптом шум морської хвилі, що з силою хлюпнулась об беріг, і порив вітру порушили тишу... 
Почався прибій...