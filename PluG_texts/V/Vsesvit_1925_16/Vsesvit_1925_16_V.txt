„КУ-КЛУКС-КЛАН".
Реакційний рух в імперіялістичних країнах, головним чином, в Італії, Англії та Америці набуває найрельєфніших рис в звязку з масовим революційним рухом, що дедалі наростає в цих країнах. 
Італія в противагу пролетарській революційній хвилі створила організацію фашистів—банду злочинців, озброєну стрільною зброєю, і, за прикладом бувшої російської чорної сотні, гумовими палюгами.
Перебуваючи під опікою самого «чорного герцога» Мусоліні, італійські фашисти зовсім безкарно витворяють в країні, що захочуть.
Лаврам фашистів позаздрили англійські «джентльмени» і утворили в себе організацію «чорно-сорочників». Останні боряться, головним чином, з робітничими та соціялістичними організаціями. Не відстала від цього руху й Америка. Енергійні явки перекроїли на фашиський кшталт, вже давно існуючу у північній Америці, хуліганську організацію «Ку-Клукс-Клан».
Організовано цей таємний політичний союз у момент закінчення північно-американської війни у південних штатах. За цих часів «Ку-Клукс-Клан » мав і другу назву «Біла ліга». Метою «Ку-Клукс-Клана» було підтримання політичного і соціяльного гніту негрів.
Бешкети «Ку-Клукс-Клана» доходили до тако'і міри, що навіть і губернатор обох Каролін, де особливо великий був вплив «Ку-Клукс-Клана», примушений був прохати у президента військової допомоги.
20 квітня 1871 року американський конгрес видав закона про особисту недоторканість президента і дав йому право братись до зброї, щоби підтримувати закон. 
На цій то підставі президент, зметою ліквідації самочинств «Ку-Клукс- Клана», що досягли колосальних розмірів у південній Кароліні, оголосив у жовтні 1871 року в стані облоги 9 графств і вчинив численні арешти, що хутко поклали край «Ку-Клукс- Кланові».
* * * 
Сучасний «Ку-Клукс-Клан» вже не той. По суті своїй він є «таємною» організацією, що ставить собі за мету боротися з революційним рухом і охороняти сучасний лад. «Білі хлопці», правда, як і раніш, боряться з чужоземцями, охороняючи «чистоту нації», але тепер «Ку-Клукс-Клан» тісно звязаний з поліцією і його субсидують великі трести та банки. В Америці фашизм тільки зароджується і через те в політичному житті країни активно він не виступає, лишаючись тільки на сторожі інтересів капіталу.
Склад американських фашиських організацій такий: вони складаються з двох кол—найманих погромщиків і золотої молоди. Щоби залучити останню в лави «Ку- Клукс-Клана», і влаштували, головним чином для цього, конспіративну комедію, різні таємничі знаки, білий одяг, урочисті нічні паради й инш.
Революційні робітники партії С. Ш. особливо У. W. W. індустріяльні робітники всього світу уперто боряться з «Ку-Клус-Кланом» і часто діло доходить до форменних боїв. «Білі хлопці", що відродилися, бешкетують в країні без усякого покарання.