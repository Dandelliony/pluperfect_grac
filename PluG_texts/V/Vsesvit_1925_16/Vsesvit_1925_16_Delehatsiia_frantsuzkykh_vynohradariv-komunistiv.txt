Делегація французьких виноградарів-комуністів.
2 роки назад на півдні Франції в департаменті Воклюз селяни виноградарі, щоб уникнути експлоатації капіталістів заснували синидикат виробників пепін'єристів. Нині до синдикату входить до 300 членів з яких всі одночасно є членами французької компартії. Синдикат реалізує продукти своїх членів в першу чергу збуває їх кооперативам. У праці свого господарчого розвитку синдикат вирішив нав'язати ділові зносини з Радянською Україною. Так минулого року синдикатом було поставлено для виноградних господарств України партію виноградних лоз, а в цьому році синдикат уложив угоду на приставку великої кількости виноградних саженців.
Два представники синдикату — вице-президент т. Поль-Прован і скарбник т. Еміль Ам'єль цими днями рішили використати цю угоду щоб приїхати до Радянської України особисто познайомитись з життям українських селян та нав'язати щільний звязок з селянами французькими. Делегатів було прийнято в ЦК КП(б)У, ВУЦВК'у крім того делегати оглянули Харків, побували в будинках відпочинку на заводах і від'їжджаючи дали обіцянку по пріїзді до дому розвіяти всі ті наклепи та брехню, що ширять про Радянський Союз буржуазна французька преса. Найбільш вразило тих делегатів величезність заводу ХПЗ і від'їжджаючи делегати передали до журналу «Всесвіт» коротеньке привітання робітникам ХПЗ.