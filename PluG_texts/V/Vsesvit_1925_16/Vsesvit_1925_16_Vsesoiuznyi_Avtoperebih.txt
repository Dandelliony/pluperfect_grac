Всесоюзний Автоперебіг
Машини в Харкові
У неділю 23 серпня в Харків прибули машини Всесоюзного Автоперебігу Ленінград-Тіфпіс-Ленінград. 
З 80 машин, що вийшли 18 серпня з Ленінграду, до Харкова дійшло 79 машин — французька машина «Рено» зіпсувалась і ледве дійшла до Курська. 
Першою до харківського фінішу дійшла американська машина «Каделяк № 14» в 3 год. 37 хв., за нею французька машина «Паккард № 4»— в 3 год. 37 хв. 10 сек., третьою—німецький «Мерседес № 2»—в 3 год. 41 хв.
З машинами прибуло 240 чоловіка, з них дві жінки - дочка нещодавно померлого німецького міліярдера Стінеса, що сама веде німецьку машину марки «Ага» і друга—кореспондентка німецької преси Опс. З видатних спортсменів у пробігові бере участь славнозвісний італійський гонщик Коніо на «Фіаті», де, між иншим, їде й кореспондент фашистської італійської газети «Популо д'Італія». 
24 серпня в 9 год. ранку машини рушили в дальшу подорож і повернуться в Харків 7 вересня. Тоді відбудеться змагання на скорість.