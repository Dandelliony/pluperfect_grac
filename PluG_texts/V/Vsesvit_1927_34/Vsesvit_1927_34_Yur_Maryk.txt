НА ВЕЛИКІЙ МОГИЛІ
Сверлить воду Дніпрову пароплав. Під'їздить до Каніва і що-дня висажує десятки, сотні душ екскурсантів, що приїхали на могилу Т.Г. Шевченка.
Де-які з веселими піснями і розмовами йдуть відвідати славну могилу, інші тихо, ніби з якимись релігійними почуттями ідуть сюди. Є й такі що рік у рік приїздять що-літа пожити тут тиждень, помилуватися краєвидами, відвідати могилу.
Тут справді прекрасне місце. З одного боку – широкий Дніпро, а там далекі далі придніпровських стетів і сел.
Біля могили сторожка – діда сторожа, що сторожує там уже 46 років, а самому йому 79 років. Він постаречому, детально із гумором розповідає, як раніше було тут, як охороняли могилу царські жандаі, підчас роковин Т. Г. Шевченка.
Цікавий надзвичайно людський документ — це книжка відвідувачів, де можна почитати надзвичайно цікаві записи.
А найкраще — це ті краєвиди Дніпрові і величність просторів наших степів, де стоїть велика могила.
Зараз Укрнаукою об'явлено конкурс на пам'ятник великому поетові, що стане там замісць теперішнього скромного постамента, поставленого і відлитого за кошти робітників цукроварні.
Дивує лише — чому там на могилі, що її відвідують тисячі і десятки тисяч людей за літо немає ні екскурсбази, ні якоїсь їдальні. Там це особливо потрібно.