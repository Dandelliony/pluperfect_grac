ВИВЧАННЯ РИБАЛЬСЬКИХ ПРОМИСЛІВ
Всі знають керченську рибу. Здається, у всьому нашому Союзі нема міста, куди б не приставлялись керченські оселедці також. А пузанки, бички, сула, комса, барабуля. Рибою багате озівське море.
І для дослідження, рибного промислу та всієї природи озівського і до деякої міри Чорного морей існує в Керчі Іхтіологічна лабораторія.
Всі роботи гідрологічного характеру переводяться тут через аналізу води, взятої з ріжної глибини моря, та через біологічні спостереження життя всіх дрібних рослинних і тваринних організмів моря, що являють собою звичайний харч для риби.
Вивчаються тут і всі породи риб, що водяться в Озівському й Чорному морях та річках, що вливаються в ці моря; робляться наукові спостереження над рибними промислами всього побережжя; висвітлюються найвигідніші способи засолу, консервування, а також можливого використання тих риб, що раніше не мали ніякого значіння на ринкові.
Головне значіння лабораторії полягає в такій організації рибного господарства цих районів, щоб надалі кількість риби зростала і промисли давали найбільший зиск.
Лабораторія має штат службовців в 13 чол., дві вітрильно-моторних шхуни і човен. При лабораторії є музей, де зберігаються майже всі промислові риби Чорного та Озовського морей і гості, що запливли з інших морей та океанів, (особливо з вод Середземного моря й Атлантичного океану), меч-риба, акула, пила-риба.
Крім того, в Керчі зараз працює наукова експедиція. Два роки вона вже вивчає рибні багатства і провадить ріжні досліди. Для керовництва всіма дослідчими роботами виїхав з Ленінграду відомий професор зоолог Кніпович.