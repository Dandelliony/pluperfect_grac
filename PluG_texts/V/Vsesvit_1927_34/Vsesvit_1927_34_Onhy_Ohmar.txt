МЕСТНИК
БУЛО це в Угорщині на початку білого терору. Базарним майданом маленького містечка проходить якийсь чоловік, що вже давно не має ніякого прізвища, бо за його голову обіцяно великі гроші. В цьому маленькому провінціяльному містечку його не шукають. Він живе тут у містечкового вчителя і виходить з хати тільки вечорами. Жах і загальне напруження моменту дозволяють зникнути в містечку, де іншим часом стороння людина стала б предметом цікавости всього населення.
Панує повна тиша. Вночі люде сплять тут навіть і в ці тяжкі часи; без нагальної потреби ніхто на вулицю не виходить. Скупі лихтарі освітлюють зелені, червоні й сині будинки та обличчя хлопців і дівчат, що сновигають туди й сюди, щільно тулячись одне до одного. Чоловік переходить містечко і опинюється на цілком безлюдному майдані. Там стоїть оточена з усіх боків липами церква і порожня поруйнована казарма. Над церковним дахом пливе блідий місяць і велетенська чорна тінь чоловіка йде поруч нього, перетинаючи майдан. На майдані — ні душі. Раптом у повітрі свище камінь, пролітав повз скроню чоловіка і падав на землю, Звідки? Жадної людини, жадного згуку. Чоловік обертається і другий камінь потрапляв йому в руку. Чи не з вікна казарми? Річ неможлива, будинок уже кілька місяців стоїть порожній. Він обережно підходить до дверей і намацує клямку, заїржавілий замок скрипить і не одчиняється. На одну хвилину чоловікові здається, що він чув якесь шамотіння, але ж це може бути й звичайний шелест, що завжди буває в давно залишеному будинкові. Він підходить до низького — майже над землею — вікна, але раптом чути ходу нічного патруля, і він ховається в сусідню темну вуличку.
Другого дня він виходить о-півдні, зза кущів, пильно оглядає казарму, обходить сірий будинок зі всіх боків — ніяких ознак життя. Під час обіду він ніби випадково запитує про казарму. „Кілька місяців тому”, відповідав вчитель, „коли містечко ще стояло в самім центрі жахливих воєнних подій, вона була штабом і шпиталем; нині ж ніхто про неї не дбає, і будинок потроху руйнується”. Вчитель уважав свого гостя за якогось дивака, що уникав розмов на політичні теми, теж за плохеньку й нічим не видатну людину, як і він сам. Увечорі стрівожений чоловік знову йде на майдан до казарми. Його розум прикуто до певного здогаду, до уяви, що відволікав його думки від усього їм пережитого, що хвилинами витискує з його мозгу обличчя мертвих і замордованих товаришів, біля кого він тепер не може бути.
Двоє вікон на бічному фасаді доходять до землі, і на них міцні ґрати. Третє вікно сховалося за бузиновим кущем, вельми досвідчене чоловікове око спостерігає, що тут залізна штанга стирчить у дірці, звідки випала цеглина. Коли він підходить і нахиляється обмацати штангу, він чув легкий шелест, немов би тупотіння босих ніг по долівці. Йому ледве вистачає часу плигнути за дерево та вкрити лоба одежею, щоб його не зрадила білизна шкіри. Він обережно визирав зза своєї засідки і бачить хлопця років 10-ти, що як кішка припадає до землі і знову біжить у темряві кущів. От його струнка й худа постать сховалася вже в бузиновім кущі. Тричі чути стук, щось одсовується, далі щось ніби легко гупає на поміст, потім знову тиша. Чоловік тихо виходить зі своєї засідки. Нічого не видно, залізна штанга стирчить у вікні проти вибитої шибки. Це діти знайшли собі тут схованку, щоб гратися мабуть у розбійників у цій примарній порожній казармі. Але зацьковані рухи хлопця, що він бачив, свідчать про щось дуже мало подібне до іграшок. Чоловік ухвалює почекати. Хлопець чи хлопці, бо для чого ж тоді стукати, мусять колись піти до дому, мусять звідси вийти. Він ухвалює почекати.
Він стоїть довго. Годинник на церкві б'є кожних чверть гндини; ось б'є вже вдруге. Зокохана парочка, шепочучи та хіхікаючи, простує повз його, в гайок. Нічний патруль проходить майдан і повертає назад. Нічні птахи, шелест вітру і більш нічого. Куди дівся хлопець, що роблять діти в цьому примарному страшному будинкові? Він іде до вікна і бере обома руклми залізну штангу, випадково наступивши на шкло. Після короткого спротиву штанга піддається. Не знаючи, як це високо, він плигає в хату і раптом опинюється на ногах. І тільки тепер він виймає кишенькового лихтарика і освітлює темний вестибюль зі сходами. Чоловік повільно рушає далі, пильно обшукуючи промінем свого лихтарика кожний куток вестибюля. Раптом у закутку, створенім заворотом сходів, він бачить скривлене обличчя хлопця, прикро зціплений рот, пломенисті очі і високо занесену в повітря шаблю. Він бачить також мале дівча, що закрило спідничкою лице, і другого хлопця, що тремтів, ухопившись за сходи та вирячивши очі на непроханого гостя. Стара подушка і якесь лахміття жужма лежать долі, ніби що-йно сюди кинуті. Чоловікові нема жадної хвилини щось подумати, чи сказати, бо скерована дужою рукою старшого хлопця шабля ростинає повітря і він мусить блискавкою одхилитиеь за гратки сходів. Далі він обома руками ловить хлопця. Цей уп'явся зубами в його руку, люто б'ючи на всі боки, а решта двоє дітей тим часом ухопили чоловіка за ноги, силкуючись повалити його. Лихтарик випадає чоловікові з рук і гасне. Божевільна примарна боротьба треває далі в повній темряві. Дико й цупко, як у звіря, грузнуть зуби хлопця в м'ясі чоловікової руки. „Залиш-но, я ж вам нічого не зроблю, я од вас нічого но хочу”: Ніякої відповіди”. „Тепер він роскаже, де ми, і нас звідси виженуть" пищить голосок внизу біля його коліна, і цілком мокре личико на хвилину торкається його руки. „Я нічого не скажу нікому”, знову заявляє чоловік у темряву; зуби в його м'ясі трохи росходяться, але далі знову в'їдаються. Він мацає вільною рукою внизу і знаходить тонке волосся дівчатка. „Нічого я не скажу, нічого не зроблю”, знову каже він м'яко й механічно. Біль у руці його просто нестерпучий, але щось не дає йому вжити своєї повної сили. Раптом хлопець кидає чоловікові руку і випростується. „Ви не з білих?” питає він. „Присягніться!” — „Присягаюсь”. Однак тепер я хотів би знову засвітити й довідатись, як ви сюди збіглися, каже чоловік, шукаючи лихтарика.
Непошкодженою лівою рукою натискує він кнопку і ставить засвітленого лихтарика на сходи. Шестеро великих очей дивляться на нього з худих, почервонілих облич. „Це ва кидали на мене вчора каміння?” питає чоловік, сідаючи не сходи. Старший хлопець мовчки киває головою.
„Чого ради?” Хлопець мовчки вказує на сіру військову шинелю чоловіка. „Ось чого!” — „Тому саме ви вважали мене за білого?.. А чому ви так ненавидите білих?” Тут зуби хлопця шо стоїть перед ним, впиваються в нижню губу і на прозорій скроні виступає рухлива блакитна поламана жилка.
„Білі мене шукають, а коли піймають — я труп”, — говорить чужий, даючи хлопцеві змогу поміркувати. Він ані хвилини не вагається довірити свою таємницю цим дітям. Жахлива, невідома йому доля, позбавила тут слово „дитина” всякого нормального змісту.
„Дуже болить ваша рука?“
„Ні. це не так зле“.
„Дай товаришеві чисту ганчірку, Ганко“. Дівчинка встає із купи хламу, як консервні бляшанки та ріжне лахміття, добуває клаптик полотна.
„А як довго ви вже тут?“ 
„Приблизно місяць“, відповідає молодший хлопчих. „Ми ніколи не виходимо всі разом, і ніхто нас іще не вислідив“, додає він з пиховитою усмішкою. Ця несподівана усмішка худого обличчя, показавши кілька жовтих аубів, вражає ніби ножем.
„А звідки ви маєте харчі?“
„Я жебрачу, а хлопці крадуть", відповідає дівчинка, приязно поглядаючи на чоловіка.
„У вас є більш важлива робота, ніж піклуватися про нас“, каже старший хлопець. „Вам треба вбивати, підпалювати і...“ Його тіло раптом здрігається, і обличчя кривиться в прикру гримасу від нелюдського зусилля, щоб не заплакати. На якусь хвилину він одвертається; плечі йому тремтять, голова похилилася. Обидва малих, глибоко налякані намагаються заспокоїти його, але він одпихає геть їхні співчутливі тендітні ручки. „Батько мій був червоний, з самого малку. Вони убили його на нашім курникові. Тричі вистрелили в тулуб, а далі в голову. Хлопець тепер говорить тихо й одноманітно, ніби оповідає вивчену історію. „Мати й я, ми бачили це з вікна. Мати зомліла, і вони потягли її з собою. Вони хотіли й мене взяти, але я сховався на дереві.
Цілу ніч пересидів на ньому, а там вони пішли геть. Я бачив, як горіла наша хата, аж поки од неї лишилася тільки чорна купа. Ранком я втік до лісу і там здибав от їх“. Хлопець вказує на дітей. „Про них забули. їхні батьки мусіли тікати. Отже, ми залишилися вкупі і тепер сидимо тут“.
„А як що вас тут знайдуть, як що буде холодна зима?“
Хлопець так знизує плечима, що чоловікові стає соромно.
„Чом ти не з іншими? раптом запитує хлопець, і це бренить, ніби: „А ти, чого ти ще живий?“
„Бо я мушу почекати; померти — було б легше“, каже чоловік, глибоко поважно відповідаючи сам собі.
„Ти чекаєш, поки все зміниться? Скрізь у всьому світі?“
„У всьому світі“.
,,Ти віриш у це“?
„Вірю“.
„І ти підеш у іншу країну і будеш там так робити, щоб здобути силу знову повернутись сюди? „Так“. — „Скоро? — „Ледве тільки зможу. Я знаю цю місцевість дуже зле і не можу перейти кордон“. — „Я переведу тебе, візьми мене з собою. Але я не знаю, чи маю я право піти“. — „Чому?“ — „Бо я ж ніколи не смію забути, що зроблено моєму батькові“.
„Ти повинен пам'ятати це скрізь, куди ні підеш; ти побачиш, що це зроблено не одному твому батькові“.
З того часу чоловік усі свої вечори пересиджує з дітьми на сходах казарми, а вдень готує все до втечі. Хлопець аж палає від захоплення й нетерплячки. „Йдіть завтра! Ми переходитимемо поля вночі, я знаю кожен крок“. — „З тобою мені легше, ніж самому, але малих ми не можемо взяти в дорогу: ми муситимем іти пішки не одну годину, і до того ж нам треба бути готовими до всього. Ми віддамо їх учителеві, там буде їм добре. А з собою взяти — неможна ніяк“.
В очах малих німе благання до старшого.
„Так, ми повинні залишити вас тут“, каже хлопець, і рука його стискує гратки сходів.
Другої ж ночі хлопець і чоловік уже простують темним полем. На шляхові, що веде до містечка, стоять дві темні дитячі постаті, обійнявши одна одну та здрігаючись од сліз. „Їм буде добре, і ти повернешся до них!“
„Так“, відповідає хлопець одним словом і закидав вгору голову.
„Ти мусиш вести, я ж дороги не знаю“. І ще раз каже хлопець ,,Так!“ хутко оглядаючи місцевість та небо. „Ми повернемося знову“, каже чоловік, коли вони переповзають поле, ховаючись поза кущами. „Так“, відповідає хлопець. „І коли ми повертатимемось, то вже не плазуватимем на животі“. І хоч чоловік із заду не може бачити хлопцевого обличчя, все ж він знає, що хлопець у цю хвилину посьміхається.