СКАРБ XII ВІКУ
Величезні простори Південно-Дніпровських пісків дуже багаті ріжними скарбами, могильниками, скитськими курганами, й іншими памя'тками глибокої старовини.
Тут залишили сліди греки, що роскидали свої факторії в устях Дніпра та Буга (Ольвія), скити, авари й ґоти. По величезних чорноморських степах пронеслися й дикі орди гунів, що гнали неред собою нечисленні мандрівні племена. Пізніше, в слав'янську епоху, тут мандрували половці, печеніги, хозари. Дніпровські хвилі не раз носили на собі також і човни норманів, що ходили в Візантію Великим водним шляхом. Дніпром спускалися й дружини слав'янських князів, що постачали невільників на малоазійські ринки, — „русявих з блакитними очима”, як каже візантійський літописець, тоб-то слав'янських хліборобів. Пізніше, в XVI—XVII віках по Дніпру „гуляли” й запорізці, що виходили на своїх чайках у Чорне море та руйнували береги Туреччини, Криму й Анатолії. Всі ці народи, в переважній своїй більшості мандрівники (виключаючи, звичайно, високоцивилізованих греків), не залишили після себе ні міст, ні пам'ятників, ні навіть тимчасових фортець, а лише могили та скарби. Скарби вони залишили через те, що в часи безперервних воєн їх можна було зберігти, тільки закопавши в землю. Хто боявся позбутись багатств, а також хто награбував і хотів зберігти їх, закопував їх у землю.
І зараз, то тут то там ріжні випадки дають нам можливість перекинути нову сторінку в книжці життя цього краю та його історичної, передісторичної давнини.
Недавно серед піскових кучугур біля гирла Дніпра (с. Кильген, Херсонської округи) пастухи знайшли великий срібний полумисок розміром біля аршину впоперек. Хлопці здогадалися, що це скарб і швидко побігли в село. Враз звістка рознеслась по всьому селу і до вечера всі стали шукати скарбів.
Протягом двох тижнів селяне копали й пересипали пісок на тому місці, де було знайдено полумиска. Ходили чутки про найдені десятки фунтів червінців та річей, обсипаних дорогим камінням. В селі з'явились перекупці, а червінці й дорогі речі почали продаватись на базарі.
Досить характерно, що місцева влада не вжила аж ніякісіньких заходів до охорони екарбу і допустила хижацькі роскопи.
Підчас роскопів, що робилися вже під керовництвом завідателя херсонського археологічного музею І. В. Фабриціуса, крім ріжних річей, було знайдено шматки глиняного посуду та дерева з слідами позолоти. Гадають, що то була скриня, очевидячки розбита першими скарбошукачами, що й викрали всі речі з неї. Все це доводить, що скарб був величезний через те, що звичайно ніхто не став би закопувати в землю порожнього глиняного посуду та скрині. Крім того, судячи з одержаних частин (обробка піхви, поясні оздоби, пряжки й ін.) видко, що коли б були здані всі речі, то вони б заважили біля 10 ф.
Зі слів І. В. Фабриціуса знайдений скарб являє собою велику археологічну цінність. Останній скарб, рівний цьому цінністю, було знайдено в 1868 році. Новознайдений скарб стосується до Великокнязівської епохи (XII вік). З річей, що дають можливість виявити, до якої епохи належить скарб, звертають на себе увагу золоті візантійські гроші часів імператорів Тіберія П. Констянтина (572—582) та Гераклія (610—641), а також ціла низка оздоб візантійської роботи. Надзвичайно гарно зроблено золоту сережку, декілька поясних оздоб та золотого хрещика на золотім обручикові.
Всім, хто здав речі в музей, буде виплачено дійсну вартість їх в згоді з законом.