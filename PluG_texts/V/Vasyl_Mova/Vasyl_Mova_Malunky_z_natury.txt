
МАЛЮНКИ З НАТУРИ (З нотатки слідчого судді). На початку сімдесятих років довелось мені служити слідчим суддею в надкубанській країні, як раз на границі Чорноморії з Лінією. Країна та багата на душогубства, розбишацтва, грабунки та злодійства, бо розледащілі з нужди козакинпереселенці та хижакуваті з натури черкеси, не маючи поживи у вбогій закубанській країні, безперестанку прокрадаються і впадають живосилом на Чорноморцю і Лінію і роблять людям шкоду, а слідчому судді завдають безперестанну роботу. Тільки три роки працював я на тій слідчеській службі, а наприкрилась вона мені аж надто. Не маєш було відпочинку ні на годину, робиш не покладаю чи рук. А як вибіжиш із своєї резиденції на яке «проізшестя», то вже скоро додому не вернешся, бо не волієш захопити гарячих слідств по одній оправі, як уже тобі й нова робота наспіла: або вбито кого, або замордовано махамецьким звичаєм, або пограбовано, — то й бігаєш з одного кутка своєї округи в другий верстов за сорок, за п’ятдесят, або й за сто верстов, і скрізь тобі клопоти, скрізь тобі робота. Така безперестанна вовтузня з злочинствами та злочинцями, зусильна фізична праця, клопоти без кінця й краю — усе те діє на твою душу якось гнітучо, навіть ожорсточає тебе. Але не можна заперечити, що з другого боку слідчеська праця має на чоловіка й благе дійство: вона зазнакомлює його з виворотом народного життя, помагає спізнати хмуру, ганебну та неприялечу його сторону. Яким би ідеалістом не був слідуватель, а попрацювавпгись до ладу кілька років, знехотя почується, що велика частина рожевої полуди в його поглядах на народ і народне життя кудись відпала, затінившися поволокою зовсім хмурою. Замість чеснот і всяких інших симпатичних прояв народного духа на кожному ступні зустріне він зледащілість, розпуствю, ганебні похопи та потяги, зроджені і розплоджені нуждою, лихом та темнотою — наслідком ледачого суспільного строю. Але через те ще видатнішими і гарнішими здаються справжні народні чесноти, — ті велико-симіпатичні власності людського духа, які виявляються в одрізних трапунках, а таких трапунків теж багацько. Взагалі кожному, хто попрацює на такій посаді, як слідчеська, народ з його життям освітляється зовсім іншим світлом — менче фарб містим, але більше натуральним — і таким чином погляд його набирає більше реальности. Але на сьому не кінчається благе дійство слідчеської праці: вона збагачає фактами народного життя, справжніми, безперечними фактами. Не можна й уявити собі, скільки людей з особистими вдачами, скільки моральних образів пересунеться і іперемигне перед очима слідчого судді. Для здібного кунпггаря то був би матеріял величезний і високої вартости, »але, на жаль, у наших країнах слідчому судді, хоча б і небезкебетному, не до кунштарного малювання. Увесь час його затрачується на чисто судовий, юридичний розслід; він цілком мусить зосередитися на тій сухій роботі, та й та робота ведеться похапцем, нашвидку: аби-аби хоч трохи освітлилось злочинство, виявився злочинець, вдовіднилася його винуватість, то мерщій і кидається справа в суд, як скорохвацько спряжений блинець на снорохвацьку їжу. Таке саме було й моє становище. Тільки коли-не-коли, замість відпочинку, заносив я в нотатку деякі явища з того життя, що обнагочалося передо мною, і регулював бліденькі нариси деяких образів. І, переглядаючи тепер листки старої нотатки, переймаюся живим жалем: так мало захоплено в їх цікавого, характерного, та й те, що захоплено, зазначене так легенько, ріденько, мляво... Рахувалось, бачте, що подробиці збереже пам’ять, але з того часу у пам’яті перетряслося стільки всякого грумизду, всякого хабузу та хамла з людського побуту, що досконально пригадати ті подробиці і відновити до ладу образи — не сила. Але, не рахуючи на кваліфікацію видатного кунпггаря, зважився я от подати до 'друку кілька бліденьких нарисів з такою надією, що шановні читачі, вирікаючи свій засуд, матимуть на увазі невеличкі претенсії і добрий намір автора. 1. Три мандрьохи. Одного разу якось пробігав я «по проізшестям» тижнів зо два, напрацювався, налютився, знемотців, та, як прибув нарешті додому пізно увечорі, то здалось мені, наче я сподобився у рай ускочити. Бо де ж пак: господа гарненька, у кімнатах чистенько, ліжко м’якеньке та біленьке, блощиць немає — Господи, як то воно любо! Мерщій роздягся, обмився гарненько, випив лежачи склянку гарного чаю та й заснув міцним та солодким сном. Другого дня прокинувся таки пізненько — уже сонце підбилося. То був день празниковий, неробочий, і вже цього було досить, щоб я почувся щасливим і щоб усе на світі, на мій погляд, покращало і помилішало. На що погляну, все мені привітненько усміхається і любенько лоскоче мені серце, а тут іще в надолугу і ранок вибрався ясний та тихий. Сівши біля відчиненого віконця зі склянкою чаю, позирнув я на частину слободи, що була мені на видноці з широкими, але вигинчастими вулицями і без ладу розкиданими хатами, на окопи старої фортеці, що зеленіли на горбі за слободою, на безкраю закубанську низину з темними лугами, і почувся так гарно та любо, що краще й не треба. Але не довго довелось мені користатися з вільготи та милуватися природою. Незабаром відчинилися двері з писарні, і до мене уступив писар, тарабанячи обіруч цілу копицю пакетів, та як поклав він їх передо мною на стіл, то в мене аж серце впало. Щоб тільки прочитати ту копицю писаного паперу, то скільки того часу треба — прямо на день роботи! А пакети ж давні, між ними деякі пильні, багацько арештантських, а з ними гаятись не можна. Ніде було дітись! Поскорбувавши та постогнавши, почав я перебирати пакети, затявшись на тому, щоб той день упоратись тільки з арештантськими, а інші вернути назад у писарню аж до другого дня. Так же й арештантських виявилось чимало. За час моєї непритомности при шістьох пакетах припроваджено до мене аж десять арештантів: сімох чоловіків і трьох жінок. І усіх же треба без жадної заігайки перепитати, про всіх скомпонувати протоколи і постановленія — лихо та й годі! Піднявшись на всі способи, щоб тільки вимудрувати собі якнайбільшої полегкости, поклав я ще так, щоб до обід перепитати тільки арештанток, а після обід уже й за арештантів узятись. І от гукнув я вістовому козакові, щоб збігав у «правленіє» і велів привести арештанток, а сам, похапцем допиваючи чай, почав розпечатувати і розпаковувати пакети. На одному, окрім адреси, написано було: «при сем припроводжається арештантка, йменуюча себе козачкою Настею Халабурдихою, та вона ж і хрестянка Тетяна Недолужиха і міщанка Марина Цокотуниха»; на другому «при -сем припроводжається арештантка незвісного роду і плім’я, йменуюча себе странницею Божою»; на третьому: «при сем припроводжається арештантка Орина, не тямляча свого роду і плім’я». Першу «припроводила» ставропольська поліція і з перепиоки про неї видно було, що вона двічі дурила поліцію на своєму прізвищі і родовищі, а напослідок виявила, буцімто вона козачка - слободи Кореніївської. Другу піймали без пашпорта в Ростові над Доном і, не допитавшися, де її родовище і яке в неї прізвище, припровадили до мене через те, що буцім у ростовській поліціянській тюрмі якісь арештанти з старців виявили, що вона козачка слободи Березанської. Третю арештували у Васюринській слободі, і отаман тої слободи мішаною російсько-українською мовою сердито писав про неї, що вона з’явилася не знати звідки і тиняється по слободі і поза слободою з маленькою дитинкою на руках, ні з ким ні про що не розмовляє, на розпитах нічогісінько не каже, а все мовчить та й мовчить, ні на грозьбу не вважає, і, очевидячки, затялась на сокривательстві свого родоироісходженія, чим і доводить явно свою неблагонадежність, а сидячи у «карсі», усе щось белькоче та тупотить, ніби чаклує, і навіть в хлібі святому не має нужди, бо днів по три не їсть і ні у кого не попросить, аж поки самі люди не дадуть, жалкуючи дитинку, що їй у материних грудях зовсім молока немає, та тільки й допиталися у неї, що буцімто вона Оришкою зветься. Таким чином усі три арештантки були блудягами чи мандрьохами, а за блудязтво, коли завинувачений не доведе певно, хто він і відкіля він, по закону одна путь — заслання на Сибір. Перечитав я папери, аж чую вже, що на рундуці піднялась тупотня чобіт і брязкотня козацьких рушниць — ото знак, що арештанток привели. Незабаром почувся дзвінкий та ляскотливий жіночий голосок: — Та ну геть, я сама піду! На якого там біса калавурні! — Стій, не ходи, поки покличуть! — казав сердитий козачий голос. — Та геть же, відчепись, я сама піду! — залящав знов жіночий голосок. — Чого там приказу дожидатись? Велика цяця слідуватель, та ще й нежонатий! Хіба мені вперве з ними на розговорах бути? Геть! — Я ж тобі кажу, стій, не ходи! — озвався ще грізніш козачий голос. — Стій, кажу, бо такого тобі стусана дам, що аж на поміст чеберякнешся! — От таки причепився, триклятий куркуль, — ляскотав жіночий голосок. — Геть! Після цього на рундуці розпочалася метушня та грюкотня, — 	очевидячки, козак вовтузився з арештанткою. Аж ось раптом розхряпнулися із сіней двері і до мене в кімнату вскочила молодичка. Зупинившися передо мною, вона жваво та сміливо заляскотала: — Драстуйте, господин слідуватель! Які у вас калавурні дурні: не пускають до вас та й не пускають! Насилу випручалась! Чуючи, як нахабно коверзує на рундуці арештантка, я зовсім був розгнівався, сіле як глянув на неї тепер, то й тямки збувся — така вона була молода та гарна. Се була середнього росту молодичка літ у дев’ятнадцять, темнорусява, з білим, пухнатим та свіжим обличчям, з карими блискучими очима, з двигучими бровами, з рожевими губами, що, здавалось, тільки в веселу ухмилку і вміли складатись. Одягнена вона була по-городянському і хоч без бундючности, але чистенько, пггепненько і навіть дженджуристо. Видко було, що вона одяглася в празникове вбрання. І треба ще додати, що вся статура її у цю мить відбивала на собі слід боротьби з каравульним козаком: червоний платок кашемірської вовни спав їй з голови і без усякого ладу зобгався на плечах, дві здоровезні коси розкуйовдились і також зсунулися аж до плечей, очі блищали, ніздренята зусильно роздималися, повні та тремтючі груди ходором ходили. — Як тебе звуть та прозивають? — спитав я молодичку, розглядаючи її з дивовижею. — Та хіба ж вам із паперів не видно? — відказала вона, всміхаючись. — Адже я Настя Халабурдиха! — З якого ж ти стану — чи хрестянка, чи міщанка, чи козачка? — Яз діда-прадіда козачка! Таки найоправжня чорноморська козачка, з давнього козацького роду Розтулиногів! — 3 сим словам молодичка навіть стукнула щиколоткою по столові, біля котрого я сидів, аж стакан мій захитався й хлюпнувся з нього чай. — З якої ж ти слободи? — спитав я далі. — Та з Кореніївки ж! Там же й моє стерво живе, що чоловіком зветься! — А ти ж не дуриш часом? — Отаке ще вигадали! Навіщо б я стала брехати? — Та ти ж уже двічі дурила — і Недолужихою і Цокотунихою звалась. — Еге, так ви ж бо послухайте, що я вам розкажу! Отож, бачте, як причепився до мене у Ставрополі пристав, чому в мене пашпорта немає, — ай причепився тільки через те, що я не схотіла до його за покоївку стати — то я з ляку, щоб мене не відпровадили до чоловіка, збрехала, буцімто я хрестянка з села Лежанки, Тетяна Недолужиха. А Лежанка від Ставрополя недалечко, то зараз і довідались, що я збрехала. Тоді інші арештантки й нараяли мені назватися міщанкою такого города, що його й на світі нема. От як привели мене до слідувателя та як запитав він мене, хто я і звідкіля родом, то я й показала, буцімто я міщанка городу чиГандиберя чи Дендеберя — уже й не згадаю. А слідуватель таки зараз і вгадав, що я збрехала, так записав мене в блудяги, а все ж таки, спасибі йому, хоч з-під арешту ослобонив — під надзор поліції. А потім, як спізналася я з ним гарненько, — бо таки й ночувала з ним двічі — то він і розтовкмачив мені, що не слід свого мення таїти та начальство дурити, бо зашлють тебе, каже, як блудягу без мення аж на Сибір. А ти, каже, вияви усю правду, та тебе, каже, хоч і відпровадять додому «на водвореніє», то ніхто ж тобі не боронить і знов утекти від чоловіка, куди здря. Хоч десять разів, каже, тікай, та тільки, коли попадешся в руки поліції, то не бреши, хто ти і звідкіля родом, а кажи правду, то лиха, каже, не багато. Так я ото розповістила йому всю правду, а він одіслав мене назад у поліцію, а станрапільська поліція та відпровадила мене у катеринодарську поліцію, а катеринодарська сюди до вас, бо ви ж таки, кажуть, над нашою Кореніївкою началник, а яка мені далі випаде доля, то се вже я на вашу ласку вповаю... — Чого ж ти втекла від чоловіка? — спитав я з цікавости. — Та якби ви знали, який там чоловік! Там таке погане та миршаве, та таке вредне, трикляте, що з ним жити тільки сором та морока! Прямо ж таки півтора нещастя! — Навіщо ж ти віддалася за його? — Віддасися хоч не схочеш, коли батько та мати наполяжуть, бо він, бачте, таки з багатенького роду. Та трохи таки я й сама винувата, бо не сперечалася до кінця. А не сперечалася через те, що, дивлячись на таку нікчемну його постать, я собі думала, що воно хоч не мордуватиме мене та хоч волю мені дасть. Аж воно виявилось таке вредне, що так за мною назирці й біга. Куди не йду, то й воно слідком за мною крадеться та підглядає. І коли вздрить, що з ким забалакала або засміялася до кого, то зараз і вчепиться: «А ти чого з Денисом мизгаєшся?» «А чого з Опанасом жартуєш?» «А чого до Дмитра в кузню забігала?» «А чого біля нашого двору хлопці мордуються та тини ламають?» А скажіть мені з ласки, чи я ж винна, що вони, як скажені, коло мене ґрасують? Мабуть, таки гарненька собі вдалась, то й добуваються ... А тут іще свекор та свекруха напосідають на мою недоріку: «Чом ти її не вчиш? Та бий її, трикляту!» А тут сусіди, усі наші куркулі, ув один голос ґерґотять: «Та не дивись їй у зуби! Та бери її, капосну, за коси, та батогом її, трикляту! Та прив’яжи її віжками, щоб не дрочилась та не ґрасувала! Та закуй її в заліза!» І ото звідусіль турчать йому в вуха: бий! То воно, стерво погане, й б’ється. Та ще як б’ється! Прямо ж таки лупить, чим попавши, як товаряку! І як тільки почне ото мій поганець зо мною бучу, то свекруха зараз і біжить йому на поміч, та мерщій мене за коси, та гепнуть мене на долівку та й б’ють. І ото наб’ються мене, як голої віївці, укриють мені все тіло синятиною, та ще і в комору замкнуть на цілу днину. А тут сусіди регочуть над моїм лихом та шкалюють із мене, та допікають мені усякими прикладками — сказано — куркулі трикляті! — Тут молодиця здихнула важко і з невгоди навіть відвернулася набік. Користаючи з її перепочинку, я запитав її знов: — Скажи мені з ласки, молодице, що воно таке куркулі? — Та то ж наші козаки чорноморські, трикляті! — відказала вона з серцем. — Завіщо ж їх куркулями дражнять? — А за те, що вони такі необразовані! Бо вони звісно які: аби йому шматок хліба та миску борщу, то вже йому нічого більше й не треба, і вже він ні про що більше й не дбає, і вже про що йому не кажи, то все йому буде дурниця, все вигадки та ледачі примхи. І хоч інший такий дурний, що тільки воза підмазати і вміє, а про себе думає так, що мудрішого за його чоловіка й на світі немає. А жінка йому аби робила як товаряка, то й гарна буде, хоч нехай вона яка задріпа та нечепура. Так отож за те, що вони такі необразовані та тупоглузді та затяті, їх куркулями й дражнять. А коли отакий куркуль та ще вдодачу і невковирний із себе — такий, бачте, що й ходить, коливаючись, як верблюд, і жлукта свого не вміє як слід навернути, і рук не знає куди діти, бо тільки вилами та косою орудувать і навчивсь, то такого ще й кевою дражнять. І ото ж, бачте, які козаки служачого розряду, то тільки куркулі, бо вони все ж таки по-вояцькому обпггалтовані й обмундировані, і все ж таки якось меткіші та бадьорніші; а котрі не служачого розряду і зовсім уже не обшталтовані і не одуковані, бо тільки в землі риються та скотину порають, так ото вже не просто куркулі, а ще й кеви. І немає гірших людей, як оці куркулі та ще й кеви. З ними жити — 	тільки мордуватись. Уже міщани куди кращі — ті хоч по празниках одягаються иггепніше, та повертаються моторніш, та на гроші не такі скупі... — Так осебто й твій чоловік куркуль? — спитав я молодицю якось знечев’я, аби її на дальше базікання підштовхнути. — Та де там куркуль! — підхопила вона з запалом. — Якби пак справжній куркуль або хоч і кева, а то ж тільки куркулятини шматок. Там карапузик отакий завбільшки! — Халабурдиха показала рукою собі по груди. — Та ще таке таранкувате, та слиняве, та плюгаве, що гидюо й статками взяти. Та ще й на втори слабке: інколи засне та уві сні й всюсюриться у тебе під боком. Сказано ж, і сміх і горе з таким чоловіком! — Чи довго ж ти прожила з ним? — спитав я знов. — Ох, мордувалася я з ним більш року! — проказала молодиця, зовсім знизивши голос. — Мордувалася, поки терплячки стало... Та вже обридло, та вже огидло, та вже осточортіло воно мені, трикляте, так і нехай йому грець! Та й не самий він обрид мені — усе, усе чисто мені обридло й остогидло. На кого не глянеш — чи на авекра, чи на свекруху, чи на ятрівку, чи на свого миршавця-чоловіка, то прямо ж таки душу від їх верне! Та не то люди, а й стіни в хаті так мені остогидли та зненависніли, що прямо ж таки аж плач бере зі злости та досади, і так тебе й тягне, щоб утекти звідти куди здря. Так я ото перемоглася другу зиму, а як настала весна, то спізналася з москалем^щетинником, що в нашу слободу нагодився, та й змовилася з ним, щоб утекти. Усе добро своє кинула, захопила тільки одежинки трішки, та й пустилася в мандрівку ... — Чи довго ж ти і чи далеко їздила з отим щетинником?  — Та проїздила з пів року. їздила по Чорномор’ї, їздила й по Лінії. А як заїхали у Ставропіль, то я покинула щетинника, та десять місяців у прислужницях служила — то до одного пана наймалася, то до другого. І хоч як мені інколи ггриходилось круто, а все ж таки як на волі, то воно й гарно. А теперечки, як згадаю, що треба вернутись додому, в осоружну хату до осоружних людей, то в мене аж серце мре... Розповідь Халабурдихи і зачудувала і навіть засмутила мене трохи. Та й сама вона, мабуть, чула себе не дуже то мило, бо зразу якось посмирнішала і похмурнішала. Обличчя її якось болізно скривилося, мишки біля рота затіпалися, на очах блиснули сльози. Кілька хвилин мовчали ми обоє. — Погана ж твоя доля, молодичко! — промовив я нарешті якось мимовіль. — Що ж ти думаєш робити з собою далі? — Та це вже я спитаю вас, господин слідуватель, що ви думаєте робити зо мною далі? — А мені що? Моє діло звісне: пошлю тебе в Кореніївку «на водвореніє». — Тобто як? Оцебто до чоловіка чи що? — Та вже ж не до кого більш. — Ні, вже цього не буде! — Як же не буде, коли буде. Треба ж «водворити» тебе в Кореніївці на житло. — Так водворяйте мене у батька-матері, водворяйте у моїх родичів, а чоловікові все ж таки не віддавайте! — Нема в мене, молодичко, такого права, щоб закон ламать та тебе від чоловіка відбирать. «Водворимо» тебе у чоловіка, а коли ти сама утечеш від його до своїх родичів, то це вже твоя річ, а мені про те байдуже. — Егеж, так то і втекти! Поки втечу, то вони з мене разів п’ять шкуру знімуть! Ні, вже, як хочете, а чоловікові не віддавайте ... І таки навсправжки кажу вам, не віддавайте, бо як віддасте, то він мене укупі з матірю вб’є... А коли він мене не вб’є, то я його заріжу... Прямо таки заріжу, або зарубаю, або задушу! От вам заприсягнуся, що коли доведеться мені з чоловіком жити та ще й спати з ним на одній постелі, то я його власними руками задушу!.. Тоді нехай мене хоч і на Сибір зашлють, я й на Сибірі вживу! Не знаю, чи дійняв би Халабурдисі віри хто другий, але я прийняв її грізьбу насправжки, бо в мене вже був такий трапунок, що вернули молодицю до чоловіка на житло, а вона у ту ж таки ніч і відрубала йому голову сокирою. Поміркувавши трохи над справою Халабурдихи, списав я протокол показання про те блудязтво та менування себе чужим менням і застановився на постановленії, А Халабурдиха гимчасом сиділа похнюпившись на канапці та смикала без ніякої нужди кутаси своєї шалі. — Так от що, молодице, зроблю я з тобою, — сказав я напослідок, — оце пошлю тебе в Кореніївку, та коли справді признають тебе там за кореніївську козачку Настю Халабурдиху, то справа про блудязтво на тому й закінчиться. Але крім цього іще судитиме тебе суд за меновання ч уж им менням. Кара за цю провинність буде невелика, то тобі нема чого й журитися. І поки сточиться над тобою суд, то я віддам тебе під дозор кореніївської поліції, а щоб не було тобі мороки з чоловіком, то — ніде дітись! — накажу вже поліції, щоб тебе від батька-матері до чоловіка силоміць не гнали. Так це ж тільки до часу, поки сточиться -суд, а як закінчиться суд, та відбудеш ти арешт, то тоді вже рятуйся від чоловіка, як сама знаєш. — Спасибі й на цьому! — промовила Халабурдиха зідхнувши. І знов замовкли ми обоє. Я кінчав постановленеє, а Халабурдиха, віддувши гарні свої губки і утопивши очі в діл, ще жвавіш почала смикати за кутаси. Вона очевидячки була в забуренні, щось мала на думці, щось хотіла сказати чи зробити — і вагалась. Аж ось бачу, що вона тихенько підвелася з канапки, підступила до мого стола, перехилилася через його, обперла голову на лікті і, якось хитро дивлячись та солоденько усміхаючись, промовила стиха: — Паниченьку!.. Голубчику! Ось послухайте бо, що я вам скажу! — Кажи, молодичко, — відказав я, не покидаючи свого писання. — Навіщо ви посилатимете мене у ту трикляту Кореніївку? Зоставте мене краще у себе, — промовила вона далі, трошки засоромившись. — Я вам і побаню, і приберу, і самовар настановлю. Я вам догоджатиму, як тільки зумію ... Я вже ж служила у панів, то якось таки зумію й вам догодити... — Чудернаста ж ти, молодице, як я бачу, — відрік я, не відриваючись від своєї роботи. — Невже ж таки справді в тебе думка отаким чином поліпшити свою долю? Ну, нехай би взяв я тебе до - себе, то не вік же ти жила б у мене? — Та навіщо там вік? — згукнула Халабурдиха. — Ви подержте мене тільки так, поїси суд закінчиться та поки я наобридну вам. — Ну, а далі ж що? — А далі я знайду собі й другого. — А потім і третього? — Та може не то третього, а й п’ятого і десятого! — Що ж воно з того буде? І до чого ж воно дійдеться? — А хіба по-вашому краще просто в лайдачарню запродатись?  — Навіщо ж запродаватись? Не треба запродаватись нікому і нікуди! — Так навчіть мене, як на світі прожить! — Як на світі прожить? — перепитав я Халабурдиху та й замнявся. Навчати моралі совісному чоловікові завжди якось ніяково, а моралізувати перед людиною, явма зледащілою, здалось мені зовсім уже неподобним. Отже, треба було щось відказати Халабурдисі, і я знехотя зайшов у педантерію. — Живи, молодице, чесно, працюй і заробляй, сама себе годуй і зодягай, то й будеш справді вільною. Нікому не завиниш, то нікому не будеш і підкорятись. А коли трапиться, що полюбиш кого щиро, то зіходься з ним і живи чесним робам. З любов’ю і нешлюбне подружжя чесне, а без любови... якого б ти собі пана не знайшла, то все таки будеш ледащицею ... — Ну, наказали ж ви теревені-венів! — промовила Халабурдиха, віддувши з невгоди губки. — Зліпили щось таке, що й на голову не насунеш! — Уся сила, молодице, в тім — провадив я далі, — щоб не буть ледацюгою, щоб тебе кожен шанував і поважав як чесну людину! — Ні! — перехопила Халабурдиха, — уся сила в тім, щоб було що їсти, пити і хороше походити, щоб життя було веселе та гарне... Щоб хоч і .підкорятись, та знати кому, щоб хоч і любити, так любити не дарма!.. — Он бач, яка ти! Так ти кажи вже навпростець: щоб не любити дарма, а щоб продатись гарно! — А хоч і так, то хіба ж що? Що ж тут такого поганого чи незвичайного? .Чим же нам, нещасливим жінкам, і купить собі щастя та долі, як не тим,.. за чим люди гоняться, своєю красою. — Так ти ж бо не заличковуй правди, а кажи вже навпростець: чим же нам і купити собі щастя, як не своєю жіноцькою честю! — Ет таки торочать! — промовила Халабурдиха з невгодою і підвелася від стола, — знайшли честь...