СТАРЕ ГНІЗДО Й МОЛОДІ ПТАХИ Драматичні образи Дійові особи: Пилип Демидович Загреба, полковник Війська Чорноморського, удівець, літ над 50. Чоловік високий і товстий, з пробілуватими вусами і чималою лисішою. Одягнений по-домашньому: у купецький чорний шовковий бешмет і чорні демікотонові штани з червоними ґантами по боках і з шкуратяними штрибками. У л я (вона ж і Юлія) — старша дочка Загреби, 18 літ, інститутка. К и л я — друга дочка Загреби, 17 літ, хуторянка. Г а р а с ь, Чи Гарасим Пилипович Загреба, старший син полковника, 21 року, недовчений корпусяніський вихованець, хорунжий Війська Чорноморського. Одягається у звичайних випадках по-домаш- ньому — в червоний шовковий бешмет і такі ж штани, як у батька; в надзвичайних випадках напинає офіцерський мундир кінного полку з еполетами. Ю р а с ь, чи Юрій Пилипович Загреба — другий син полковника, 20 літ, недовчений учень військової гімназії, урядник Війська Чорноморського. Дома ходить в такій же одежі, як і Гарась, тільки неохайній; у надзвичайних же випадках надягає зверху урядницьку черкеску, обшиту по берегах срібним галуном і підперезану поясом з срібними ґудзями і з привішеним до його книджалом у срібній оздобі. Тетяна Демидовна Диркалиха — сестра і недалека сусідка Загреби, сотничка — удова, багата і бадьориста хуторянська пані, літ під 50. Одягається у простеньке плаття німецького крою і біленький серпанковий чіпець, на плечі накидає шаль. Семен Прокопович Гайдабура, осавул Війська Чорноморського, безпритульний блудяга, літ 45. Одягнений у старий засмальцьований віцмундир і сукняні штани з червоними ґантами і штрибками, обшиті між ногами юхтою, як буває у табунчиків. У руках завжди носить товстий кімлицький карбач. Овдій Гордійович Щербосьорба (по-вуличному Хавралій) — підполковник Війська Чорноморського і член Військового Правління, літ над 50. Одягнений у віцмундир з двома радями срібних ґудзів і такі ж штани, як і у Загреби. Горпина Сидоровна Щербосьорба, його жінка, літ під 50. Одягнена чепурнувато, по-модному. 39
Аполон Федорович Прогульбицький — поручник армійського піхотного полку, літ під ЗО. Кіндрат Охрімович Шульпіка — хорунжий Війська Чорноморського, ровесник Загреби, одягнений у старенький віцмундир. Андрій Кіндратович Шульпіка — його син, 24 літ, урядник Війська Чорноморського, одягнений, як і товариш його Юрко Загре- бенко, по-урядницькому. Марфа Григоровна Теленьдзеленьчиха, генеральша — удова, літ 55. Одягнена теж чепурнувато, з примхами. Тихвин Трихвилович Ж м и р (по-вуличному Невмитопика) — військовий старшина Війська Чорноморського, багатий вдівець, літ над 40. Одягнений як і Щербосьорба. Тарас Лудяний — городник (захожий українець), хазяїн Загреби (упррвляющий). Дементик — молодий козак, домашній писар Загреби. Микита — кріпак, лакей Загреби. Палажка — кріпачка, покоївка Загреби і економка. Оришка — козача дочка, покоївка Загребиних дочок. Дробот — урядник Загребиного полку. Невкипілий — старий козак, слобідський (курінний) отаман. Скоробрешко — слобідський писар. Невщупа 1 Помагайба > козаки, депутати слобідської громади. Товстодум ) М а н д жи к О 	ч к у н Загребині кімлики, табунчики. Кеткур Кудлай Козаки, дівчата, пани, пані, паничі, панночки. Дійство ведеться в хуторі Загреби, в п ятдесятих роках (останні роки самостійного урядування на Чорноморії). 40
І Заля в домі Загреби з простенькою обстановою. Пряло проти публіки двері в сіни, зліва двоє дверей до внутряних покоїв, справа — вікна на двір і в кінці сцени чималий стіл, накритий обрусом. Ранок. Загреба (уступає в хату з люлькою на довгому чубуці). Он бач! Уже затого пів дня, добрі люди давно вже й пообідали, а в нас і досі ще й чаю не пито! Спить моя інститутка У ля, спить за нею й хуторянка Киля, спить кориусянець Гарась, а за ними, коли дома, то спить гімназієць Юрась. Сплять мої дворяни та вилежуються, а батько, уставши з зорею, нехай самотою никає скрізь та нудиться. У людей тільки свині до такого часу сплять! А все Уляна такі звичаї запровадила. Хіба ми, каже, мугирі або міщани, що будемо разом з курями лягать і вставать? Нехай, каже, і у нас буде по-благородному, як образовані люди роблять ... І чорти його батька зна! Скоро такого заведеться в мене благородства та образованости, що хоч із домівки тікай. (Трохи згодом). І ще добре, що ми з сестрою як тільки встали, то проковтнули по чарці, а то б давно вже за серце гадюки ссали. А все ж таки час би вже і чаю напиться. (До дверей) Ми-ки-то! Микито-гу! (Десь далеко за лаштунками чути: га?) Микито! (З-за лаштунків відгукується: га?) Та йди сюди, чорт бив твого батька! Микита (увіходить). Та чого вам, пане? Я вже разів п’ять гакаю, а ви все не чуєте. Загреба. Так хіба ж мені треба чуть, як ти, махамете, гакаєш? Тебе кличуть, а ти замість того, щоб бігти на гуки, гакаєш, чорт батька зна звідки Чи поспів самовар? Микита. Та вже, здається, курить ... Загреба. Бодай тебе чорти в пеклі підкурили! Чи ти ба: здається, каже, курить... Ото, мабуть, тепер тільки настановили! гляди мені, махамете, щоб від цього разу самовар мені поспівав до схід сонця! Микита. Та чи так, то й так, хіба ж мені що? (Виступає з хати). Загреба. (сам собі) Ні, бачу, як не мудрий, а без жінки не збудешся нелагоди в домі. От уже восьмий рік, як осиротила мене доля, і восьмий рік немає ладу в господі. Куди не поткнись, 41
чи до сім’ї, чи до господарства, усюди безлад. Тільки на сестру й надія. Як приїде до мене та попорядкує з тиждень, то наче усе й на лад спаде, аі від’їде, то й знов усе піде на безлад. Тільки вже й дорікає ж вона мені, порядкуючи, до живих печінок. Як почне тобі докоряти та дошкуляти, та з ранку аж до вечора тільки й речі, що гар-гар-гар, гар-гар-гар, гар-гар-гар! То інколи знехотя розсердишся, та спересердя і в сварку зайдеш. Диркалиха (уступає в хату). Отака в тебе справа, брате! Тобі, Господи, затого обідати час, а в тебе ще і в печі не затоплено, і води не принесено, і капусти не полито! Пху! Коли не приїдеш до тебе, то пуття не бачиш! Аж душа в мене болить, що така в тебе нелагода всюди! Загреба. Що ж робити, сестро? Не моя це річ до печі зазирати та за капустою доглядати. О, не так воно було за живота — царство небесне! — моєї покійниці... Диркалиха. А дочки ж нащо? Хвалити Бога, у тебе дві дочки здорові, як телиці, то треба їм уже й до господарства вникати. Загреба. Ой, шкода, сестро! Хіба ж така людина, як моя Уляна, до діла годяща? Та вона зроду і за холодну воду не бралась! Диркалиха. (тупнувши ногою). Так нехай береться, коли не бралась — матері її трясця! Нащо вона здалась тобі така білоручка? Ей, брате! Занапастиш ти дитину, добру не навчивши! Ти тільки погадай, як її заміж віддати, що вона в тебе не вміє ні їсти зварити, ні за добром доглядіти! Яка ж з неї господиня буде? Та вона ж у тебе тільки вередувати і вміє! Усі коло неї панькаються та годять їй, як болячці, а в неї тільки шори та вбори та всякі примхи й на думці. А вже пора й заміж, бо хіба ж не бачиш, що вона аж ірже до кавалерів? Загреба. Так хіба ж ти думаєш, що вона, образованою бувши, та піде за такого, що за ним треба вміть і їсти зварити і за господарством доглядіти? Диркалиха. А ти ж хіба за кого її ладиш? Загреба. Як за кого? За таке ж ледащо, як і сама. За образованого, за москаля! Диркалиха. Мати ж моя рідна! Та невже ж таки в тебе думка спарувати її з москалем? Загреба. А хіба що? Спарувать та й чортові подарувать. Аби москаль годящий був — щоб заможний та в ^инах. Диркалиха. Пху! Аж бридко слухати! І сама знаю, що бреше, а серце горить... Ну, та нехай би вже Уляна ні про що не дбала, бо вона ж інститутка, а Килина? Та вона ж таки шість років під моєю рукою зрощалась, вона ж таки до хазяйства призвичаїлась, то чом же її не турбуєш, щоб хазяйнувала? 42
Загреба. Шкода, сестро! Було колись, що Килина залюбки хазяїнувала, а тепер і їй уже не до того. Тепер і вона вже хоч знехотя, а принатурюється до старшої сестри... Диркалиха. Лишко тяжке! Лишко тяжке! Сказано, як немає матері, а батько ... Загреба (спалахнувши). А що — батько? Та в батька за десятьох вас розум є! Диркалиха. Де ж пак чи не розум! У тебе, здається, розум за глузд зайшов! (Зривається з місця). Ну, шкода, що не я тут господиня! Я б тобі показала, як можна у сім’ї і на господарстві гаразд дать! Я б... Та я б ... Загреба. Та де ж пак! Знаю я ваш рід жіноцький: на словах ви як на варганах, а на ділі як на балалайці. Диркалиха. Ні вже, брате, сього не кажи! Та ти зрівняй як у мене і як у тебе? У мене у покоях, як у церкві, чисто, а в тебе усе гайном стоїть. У мене город, як віночок, а в тебе самі будяки ростуть!.. Загреба. Та годі вже, годі! Диркалиха. У мене спечуть паляниці, то кожна паляниця як пух, як дух, як милеє щастя, а тебе тутечки глевтяками годують!... Загреба. Та ну бо вже годі! Диркалиха. У мене отара, у мене табун, у мене вся худоба під пильним дозором, а в тебе що? У тебе чабани нещадимо ріжуть овець, та гандлюють смухами, товарчії товар занапащають, табунчики продають твій табун, як своє власне добро! Загреба. Гі-і-і, пішла пані Диркалиха в пересилку! Диркалиха. Тай сусіди з тебе сміються. Він, кажуть, тільки лаятись мистець великий, а хазяйнувати у його хисту чорт-ма! А через те й зневажають тебе, дарма що ти полковник! Уже щодо діла, брате, то не ти б казав, та не я б слухала — от що! Загреба (махнувши рукою, як на пропале). Егеж, егеж! Так воно й є! Тарас (уступає в хату і стає край порога). Доброго здоров’я, пан полковник! Загреба. Здоров, Тарасе! А що, чи все благополучно на господарстві? Тарас. Та не зовсім благополучно, пане! Отой стокапос- ний наш сусіда, військовий старшина Жмир уп’ять загнав нашу скотину. Загреба (до Тараса). Тобто як? Ти кажеш, що Жмир загнав мою сктину? Тарас. Загнав, пане, тридцять дев’ять пик. Захопив у спашу! Загреба. Що за бісова мати? Та як же воно так? 43
Тарас. Та всьому виною, пане, наші товарнії — забрались, іродові сини, в балку, та й поснули, а скотина й зійшла на Жми- реве сінокосне займище. Поки ж товарнії розчумались та роздивились, то прибігли від Жмиря чотири верховики, відбили ту частину, що паслась на сінокосі, та й потурили в баз. Дізнавшись про сю халепу, я мерщій скочив на коня та й подавсь до Жмиря — отак і так, кажу, пане, захопили ваші люди полковницьку худобу, то звольте її вернути. А він мені й каже: скажіть своєму капосному панові, що його скотина через недогляд столочила мені трави на вісім стогів, так я, каже, верну його худобу тільки тоді, як він заплатить мені штраиу по десять кіп за бугая, по вісім за бика, по шість за корову, по п’ять за бузів’я і по три за кожне теля ... Диркалиха. А що? Он бач яка тобі шаноба від сусідів? Загреба (почервонівши і визвірившись). Як?.. Так отеє він, іродів син, узиває мене капосним! Так оце я, полковник, та йому, невмитопиці, платитиму штрап. Та ні ж бо, постривай! (до дверей) А гей Микито! (Із сіней чути: Га!) А поклич мені писаря, та жваво! Та гукни, щоб захопив каламар і усю свою справу! Мерщій! (Із сіней чутно: Зараз!). Ось я ж йому, маха- метові, подам цидулу — нехай понюха! А коли й цидули не послухає, то я йому... то я йому таку пинхву учиню, що не тільки він, і внуки його і правнуки пам’ятатимуть! (Шмигляє по хаті і нещадно смокче люльку). Диркалиха. Егеж, пам’ятатимуть! Ні, вже, брате, як бачу я, то тебе сусіди і за вухом не ведуть! Загреба (шмигляє по хаті). Еге, махамет! Чи ти ба, на що зваживсь! Так потривай же, потривай! Я тобі завдам гарту! Я тебе навчу поштивости! Диркалиха. Господи! Що то, якби я була полковником! Та мене б вороги боялись, як царя! Дементик (убігає з каламарем, папером і пером за вухом). Чого зволите, господин полковник? Загреба (показує на стіл). Сідай, пиши! (Дементик сідає і налагоджується). Пиши: Милостивий государ! (Дементик пише і промовляє упівголос: Милостивий государ, а Загреба проказує далі). Милостивий государ, військовий старшина Жмир, та ще й невмитопика! Дементик (боязно підводиться). Чи так і писати: не^ вмитопика? Загреба. Отак і постав: та ще й невмитопика! (Дементик пише і промовляє, а Загреба смокче люльку і потім проказує далі). Так оце ти зважився залучити мою скотину в баз? .. Так оце ти з мене штрап злупити хочеш? .. Так оце ти захотів зо мною воюватися — га? .. Та чорти б же побили твого батька! Та 44
я тебе... Та я тобч... Як тільки ти не вернеш мені скотини сю ж годину, то я нарину до тебе з тридцятьма козаками і двадцятьма кімликами... Та я розіб’ю і рознесу ік нечистій матері твій баз ... Та я насуну до тебе з усіма своїми табунами, отарами і чередами і сінокоси твої зіпсую дощенту, щоб ти знав, махамете, як сусідське добро шанувать. Диркалиха. Та ще й полковницьке! Загреба. Отак і постав: та ще й полковницьке! (Демен- тик пише і промовляє: та ще й полковницьке). Диркалиха. Та ще пиши, нехай і карбачів на свою спину сподівається! Загреба. Щ вже, сестро, цього не треба. Буде з його й лайки, а до бійки ще далеко. Диркалиха. Чом так? Загреба. Бо немає нужди. Буде з його досить і ції грізьби, що написав — і скотину верне і від плати відсунеться. Диркалиха. Де ж пак, яка твоя грізьба! Загреба (дає цидулу писареві). Подай же йому оцю цидулу, та скажи, що велено, мов, уже козакам, щоб і коней куль- бачили! Тарас. Та таки треба загадати, щоб були напоготові (ви- ступає з хати, і за ним Дементик). Диркалиха. Побачиш, побачиш, чи багато ляку нажене твоя цидула. А проте, брате, я б оце і другу чарку випила, бо в тебе поки діждешся того чаю, то попонудишся. Загреба. Тай справді давай вип’ємо! Ось ну лишень сядьмо, сестро, та за чаркою і побалакаємо доладу, та порадимось гарненько! Бо в мене тут такі клопоти, такі клопоти! (наливає і п'є). Диркалиха. Чула я, брате, трохи про твої клопоти, та ще й тебе послухаю (п'є). Загреба. Лихо мені з дітьми, сестро! Правду кажуть, що за малих дітей голова болить, а за великих — серце. Диркалиха. Правда твоя, брате! Загреба. І найбільше долягають мені сини. От хоч би Юрко... морока з ним та й годі! Ти сама звісна, що як вигнали його за капості з третього класу гімназії, то я таки й не дуже жалкував, бо думка була така, що ми менше вчились та в пани вийшли, а він і поготів. А поки що, думав собі, може таки і до господарства призвичаїться. Аж воно, бачу, не на те йдеться. Замість господарства він тільки з кімликами кумпанство водить, та горілку з ними п’є, та по вулицях з парубками вовтузиться, та дебоші всякі витіває. А на службі теж погано робить. Отож, як прирадили його торік у кінний полк, то я мерщій послав командирові лист і лошака в додачу, так його зараз і урядником 45
зробили. Отже, не минув іще й рік, як він уже й прошпетивсь, та так хвацько напрокудив, що його замалим і з урядництва не скинули. Довелося знов писати командирові лист і посилати другого лошака в подарок, так він таки, спасибі йому, якось покрив його ... А тепер оце настав йому вільготний рік — уже другий місяць дома байдикує, так тільки морока з ним та й годі! Диркалиха. Де ж він тепер, що я його не бачу? Загреба. Послав у ярмарок аж у Ростов. Погнали тридцять лошаків на продаж, так я вирядив його за хазяїна — усе таки, бач, не покидаю думки, що може навикне господарювать. Тільки щось мені дивно, що вже б час йому й додому вернутись, а його нема ... Диркалиха. Отже, брате, коли б не трапилося чого поганого, бо дитина молода, дурна ... Загреба. Та вже ж може таки Господь боронить від лиха. А тут Гарасько... От уже морока мені з ним! Допік він мені до живих печінок. Адже сама знаєш, що на кого вже на кого, а на його я не жалував кошту. Щороку у той анахтемський корпус гроші слав, і йому, махаметові, постачав на всякі витребеньки, так же не довчився — вигнали з найвищого класу за якісь капості. А як прирядили його у полк, то довелось косяками коней гнати військовому отаманові та начальникові штабу, щоб вивели його на хорунжого. А от нарядив ледащо у опалєти, так що ж? Йому військова козацька служба не до душі. Обрид він мені своїми просьбами. Одно торочить, щоб його у Гвардію приділив та щоб йому тисячу або й дві карбованців щороку подавав ... Диркалиха. Чи ти ба, чого заманулось! Не багато й хоче! Та я б йому про такі витребеньки і писнути не дала! Загреба. А дома нудиться, як у Туреччині. Усе йому не до душі, усе йому мужицтво та хамство! Усе про грапів та князів химери гонить. Проти всіх губу копилить та хлюбиться, що ось, мов, я образований та вчений, а як подивлюсь я на його пильно, то він дурний, як турецький кінь! Диркалиха. Он бач, брате! А чи не казала ж я тобі, що на якого гаспида посилатимеш ти його у той Петербург? Що там же його зростять на московський великопанський шталт, та буде він своїм рідним кишлом гидувати, та своїми рідними гордувати? Так ні ж, не послухав мене, а воно таки на моє й вийшло! А тепер, що ти з ним зробиш? Цьому вже й бійка навряд чи поможе. Як на мене, то його прямо прогнати б з двора, та й конець. Загреба. Хто ж його знав, сестро, що воно такечки складеться? Правду кажуть, що вік живи та розуму навчайся, а дурнем умреш. Та морока, сестро, з синами, морока й з дочками. І найбільш мені допекла Уляна. Чи давно приїхала з того триклятого інститута, а здається, ніби я з нею років п’ять войду46
юсь. Зараз же, як тільки вступила в дім, то почала вбиватися, що у нас і хати погані і мебелю немає, і люди не вчені — що скрізь мужицтво та необразованість. Та все шори та вбори їй на думці; та все про город, та про великих панів, та про балі і всякі гульбища мрії гонить. Та як почне вередувати і приндитися, і просить, і плаче... Диркалиха. Ох, чула я, брате, багато чула, та аж серце в мене болить, зі злости на тебе. Мені не дивно, що Уляна вередує, бо вона ж на те інститутка; а дивно мені, що ти потураєш їй... Та чи правда пак, що ти на вгоду Уляні послав у Ростов за дзиґлями, та комодами, та диванами? Загреба. А хіба що? Та й послав таки. На тисячу карбованців привезуть усякого мебелю. Що ж робить, сестро? Зростив дочку на великопанський манір, то ніде дітись, треба потраплять і великопанським примхам. Та про мебель я таки й не шкодую, бо чом же й не приздобити дому, як слід полковникові? Та лихо в тім, що догоди дочці у однім, а вона зараз поставить на чергу й друге, а за другим і п’яте і десяте, та не буде отим витребенькам ні кінця ні краю. Тепер уже наполягла, щоб купив їй оте бринькало... Оті картопляни чи фартопляни, чи як їх у бісового батька звуть. Ні вдень, ні вночі нема мені спокою- купіть, батеньку, та й купіть — аж плаче! Диркалиха. Так що ж? Розв’язуй гаман, та посилай уже гроші й за хвартоплянами... Загреба. Та, мабуть, таки доведеться послать ... Диркалиха. Пху! Чи тобі ж таки не сором отак їй потурати? Та вона ж у тебе коверзує, як у греблі біс! Та до чого ж воно дійдеться? Загреба. Та що ж маєш робить, коли ніяк не відкарас- каєшся? Ну, нападеться на мене хоч би за хвартоиляни. От я раз їй скажу: геть! бо не можна!, то вона вдруге прийде. Вдруге скажу: геть! бо кажуть тобі, не можна!, то вона втретє прийде. Втретє скажу: геть ік бісовій матері, та не смій мені словечка белькнуть про це!, то вона в плач, та за охи, та за вередування, а перемордувавшись все таки прийде з просьбою і вчетверте, і вп’яте, і вдесяте. То знехотя скажеш: на, та відкаснись від мене і не турбуй мене на старості літ! Диркалиха. Так чого ж їй і не вередувати, коли вона знає, що аби напосіла на батька, то чого схоче, того й доможеться. Загреба. Ге, сестро! Та коли по правді сказать, то я б їй не то хвартопляни, та й чортопляни купив би з дорогою душею, аби б тільки вона задовольнилась у батьковому домі, та не нудилася і не поривалася чорт батька зна куди, чорт батька зна до чого й для чого! Та лихо мені, що її однаково нічим не вдо47
вольниш, бо вона як той вовк, що скільки не годуй, а він усе таки в ліс дивиться. Оце ж вона в мене мордується та все у домі перешталтовує, а душею все таки рветься у Москву, у Петербург, у московський великопанський світ. Про той анахтемський світ вона на самоті в думках химрує, про його в гурті торочить, про його уві сні снить. Та ніяк її ні вмовиш ні влестиш, щоб кинула оті трикляті химри, та повернулась душею до свого рідного, козацького — бо воно їй вадить, от що! Диркалиха. Лишко тяжке, лишко тяжке! І який тепер світ настав! Що нехай би вже сини своїм робом ходили, бо їм вільно, чи батька слухати і з батькових рук живитися, а чи з двору іти і самим про себе дбати, а то ж і дочки своєї волі захотіли! .. А все через те, що батько плохий... Пхе! Та щоб я дочки не переробила по-свосму! Та щоб вона не ходила моїм трибом! Та ні ж бо, ні! Цього ще ніколи не було, щоб добра мати та дочки своєї не посіла! Загреба. Так як би ж я був мати, а то ж я — батько! Ох, важко, сестро, без жінки з дочками справуватися! Не мені, козакові, з ними вовтузитись та на інший шталт їх перероблять! Диркалиха. А коли ти батько, то чом же ти Гараська не перевчиш? Чом його не виправиш? Загреба. Та нехай його лиха година виправля! Що ж маєш робить, коли його ще змалку обезвічено? Горбатого, кажуть, тільки смерть виправляє. Диркалиха. Ну, нехай і таїк! Нехай скажемо, що Уляну та Гараська вже не виправиш. Так навіщо ти допустив їх ще й Килину нівечити? Бо Уляна ж як тільки приїхала до дому, то зараз і взялася муштрувати її по-своєму. Почала її вчити усяких манірів та ливерансів, та німецьких танців, почала язик їй ламати: кажи арєх, а не горіх, пірог, а не пиріг... Загреба. Та хто його знає, сестро, як його й мізкувать. Бо з одного боку глянеш, то воно й не гарно, що Уляна отакечки муштрує Килину, а з другого боку позирнеш, то Килина таки й справді не теє... зовсім уже проста, необшталтована, а вона ж полковницька дочка! Диркалиха. Он бач! Так тобі таки й треба образова- них! Одна дитина на людину скинулась, так і ту треба знівечити!.. Язика їй ламають!.. Пху! Загреба. Та чи чуєш бо, сестро!.. То вона тільки для гостей по-московському її вчить, а як нікого з чужих нема, то вона тепер і сама по-нашому ріже, що аж ну! А за нею й Гарась- ко! Так я радію серцем, що зо мною хоч балакають по-людському — все таки наче мої діти, а не чужі. Шкода тільки, що думки у їх не однакові. Як зійдуться докупи, так у їх і звада. Уляна своїм інститутом та образованістю хлюбиться, а Килина сердить48
ся, або плаче: «Що ж робить, — каже, — не всім же й образо- ваними буть, коли така батькова правда». Гарасько все про Петербург торочить, про грапів та князів галаматню плете, а Юрко йому на те: Одно нахаркать мені на твоїх грапів і князів та й на тебе з ними! Та й це б іще не яке лихо, бо вони собі позмагаються та й помиряться, а от причепилося до мене лихо з чужого краю. Унадивсь до мене вармейський панок, з Полтавщини родом — поручик Прогульбицький. І непоказний він із себе, і краси тії в його як кіт наплакав, так же припав він до душі моїй Уляні, так що аж-аж-аж! Бо це ж так: він і по-французькому джеркотить, і московських романсів дівоцьким голосом співає, про Москву та Петербург бреше! Диркалиха. І ти вітаєш його у своєму домі? І ти його пригощаєш? Загреба. Кий біс! Я його так вітаю, як кнур вовка, так хіба ж ти не знаєш, яка вармейська совість? Ти на його дзизом дивишся, а він коло тебе упадає, та підсипається до тебе, наче йому й не в замітку, що на його пеклом дишуть... Диркалиха (христиться). Ну, спасибі ж Богові, що хоч ти не прихилився до його душею. А в мене ж така була опаска, що як розведе він свою московську шалапутняву, то коли б і тебе не заморочив ... Загреба. Чортового батька! Він то й балакає по-нашому добре, і теревені гнуть мистець великий, так же верне мою душу від його та й верне, бо добре я знаю, яка його думка. Бере бісового москаля заздрість на Уляну, бо одно, що дівка гарна, а друге — хочеться козацькими грошима свої порожні кишені напхать... Диркалиха. А вже ж не як! Явма, брате, на твої гроші важить! Загреба. Чортового батька поживиться! Та й не пара він нашій Уляні, бо одно, що на йому того чина нічого й бачить, а друге, що очевидячки голодранець і гультай. Диркалиха. Добре ж ти, брате, розтямкував цього москаля, та тільки дивно мені: що чом же ти не випровадиш його так, щоб він удруге і поткнутись до тебе не важивсь? Та він же Уляну з розуму зводить! Та він же прометний і прохірний, як і всі вони, оці вармейці! Та ти й не вздриш, як він підведе тебе з Уляною під пень кашлять! Загреба. Чорт його батька зна, як його й буть! Ну, нехай би викишкав я оцього москаля... нехай би витурив його у потилицю з хати... То що ж? .. Та Уляна б репнула зі злости та з 	лиха!.. Та тут би піднявся лемент на всі хати, та почалися б зомління, та стогнання, та репет, та тужба щоденна!.. Та нарікання без кінця й міри!.. Та тут би знялась така веремія та такий калабалик, що й нехай йому сучий син! 49
Диркалиха. Га, шкода, що не я твоїм дітям мати. Я б з усіма впоралась! Я б швидко приборкала оту розпещену хитруху та вередуху — Уляну, оту високомисну коверзуху в домі! У мене б і Гарасько покинув свої примхи та норови і навіки б Гвардії зрікся, і Юрко не був би отаким прокудою та шибеником, а отой московський причепа, отой лабуза Прогульбицький не зваживсь би і носа поткнути до мене в хутір! Загреба. Брехня, сестро, далебі брехня! То тобі тільки здається, що ти б бозна чого наробила, а якби до діла дійшлось, то й побачила б сама, що то тільки мариво. Диркалиха (б’ється об поли руками, сама собі). І отак він хоч коли! (До Загреби, стукнувши кулаком об стіл). Ей, брате, брате! Ось візьмись ти за розум твердо та приймись до порядків скрута, то може ще й буде пуття, а коли ні, то пропаде твоє добро за вік нажите, занапастяться і діти. Візьми собі в тямку, що ти ж таки батько, а вони ж таки твої діти! Та путящий же батько проти дітей повинен грізно держатись! А ти що? ? Який ти батько? Ти прямо гамула та й годі! Загреба. Отже облиш, сестро, лаятись, бо далебі розсерджусь та й тебе вилаю на всі боки. Диркалиха. Так хіба ж не правда, що Уляна та Гарасько твою батьківську волю занехаяли, що вони тебе зневажають! Загреба (з жахом). Тобто як? Кажи мені, як то зневажають? Диркалиха. А так зневажають, що не соромляться усячесько тебе судити, та явма шкилюють із тебе! Учора я сама чула, як Уляна казала: От уже вредний оцей батенько! Як упнеться на чому, то як пень стоїть — ні впросиш, ні вмолиш його! А твій корпусянець? Та він тебе, мов хам, прилюдно пересміває, хуторянським башею узиває, а щоб боятись тебе, то й байдуже! Загреба (спалахнувши і зірвавшись з місця). Як? Мене пересміває? Мене хуторянським башею узиває? Мене до турка рівняє? Брешеш, сестро! І тричі речу: брешеш! Та я б його!.. Диркалиха (перехопила). Та вже звісно, що не вздряч- ку, а заочі... Загреба (не дочувши). Та я б його канчуками закатував! Та я б з його печінки вибив!.. Та я б його розчавив, як хробака! Е, ні вже, сестро, це брехня! Що в£н ледащо та проти батькової волі йде, то це так, але щоб я попустив йому себе зневажать або почув від його лайку чи глузування, то це вже чиста брехня! Диркалиха. Та настороч бо вуха та прислухайсь! Тобі ж кажуть: не вздрячку, а заочі! Загреба. Ну, заочі може... Заочі кого не лають, а від такого ледацюги на все можна сподіватись. 50
Диркалиха. То то бо й є! Про це ж я й кажу тобі! А яка вже то шаноба батькові від сина, коли ставши віч-на-віч він личкується перед ним та взиває батеньком, а заочі каже: хуторянський баша! Хіба ж так добрі батьки дітей своїх держать? Загреба (розпинаючись). Так що ж я маю робити з триклятими дітьми? Ну, нехай їм грець та й годі. Адже нема такого закону, щоб ледачих дітей на шибениці вішать. Диркалиха. Ох, горенько в світі з отакими недолугими батьками! А ще й хванабериться, коли правду йому скажеш! Загреба. Недолугими батьками!.. Та в батька за десятьох тіток знайдеться і розуму і волі, тільки що нема може собачого хисту, щоб день-у-день гарчати та зубами клацати на всі боки... Диркалиха. Чи ти ба!.. Уже мені собачим хистом докоряє!.. (Тарас уступає в хату: стає біля порогу). Загреба, (до Тараса) А що? Вернув скотину? Тарас. Вернув, пане, та не всю. Одну телицю таки зоставив у себе: нехай, каже, твій пан заплатить мені за те, що його скотина чимало мені трави столочила. П’ятнадцять рублів править. Загреба, (до Диркалихи, згорда). А що, сестро, чи не злякався? (до Тараса) Ну, п’ятнадцять рублів нехай уже візьме. Відвези йому оці чортові карбованці. Диркалиха. Та скажи: прислав тобі полковник на харчі — подавись ними! Тарас. А що вже лаявся триклятий пан, таки і нехай йому грець! Загреба. Як? Тобто Жмир та мене лаяв? Тарас. Та вже ж! Скажи, каже, своєму дурноголовому панові, нехай він не дуже то хворцює, бо коли зважиться, каже, наскочити на мій хутір, то й назад не вернеться. Я йому, каже, саморуч бандури випущу, я з його кишки вимотаю!.. Загреба. Чортового батька! То вже він так хвабрує, щоб заличкувати свій ляк. А небійсь, якби не злякався, то й скотини не вернув би. Диркалиха. Так оце ти вже й заспокоївся? Так оце ти на цьому й облишиш? Загреба. А хіба що? Адже скотину вернув? .. Диркалиха. А що лаяв тебе, так то й нічого? А що нахвалявся тобі бандури випустити та кишки вимотати, то це нехай йому й минеться? Загреба. Та нехай йому грець! Невже і справді через лайку та в бійку заходити? Та ще хоча б лайка була наочна, а то ж заочна! 51
Диркалиха. Чи ти ба який тихомирний! Тим же воно і 	таке, що тебе ніхто не боїться, та ще й зневажають тебе! Не дарма ж кажуть: на похиле дерево і кози скачуть. Загреба. Та ні бо, сестро, це вже брехня... Хвалити Бога, до которого часу я ще зневаги ні від кого не бачив. Диркалиха. А лайка пана Жмиря хіба тобі не до- шкуля? Загреба. Та чудна ж бо ти, сестро! Адже в нас лайка обопільна! І розтямкуй так сама, що почав же лаятись я! І вилаяв його не абияк, вилаяв у цидулі за власноручним підписам — 	усе однаково, що в вічі. Яке ж диво, що збентежений чоловік відлайнувся заочі? Диркалиха. Так хіба ж личить тобі з ним рівнятися? Та ти ж таки полковник, а він же ка-зна-що! Загреба. А він військовий староста! Не харпак же справді! Диркалиха (зідхнувши). Ні таки, брате, плохий ти дуже. Та щоб я, полковником бувши, не заціпила пащі отому Невмитопиці? Та я б його ... Та я б йому... Загреба. Та ти б уже напрокудила, ти б і в хату його полізла з лайкою, щоб іще раз відстібав тебе батогом, як відшмагав колись на своєму сінокосі осавул Закаблуцький. Диркалиха. От уже брехня, таки чиста брехня, бо він тільки намірився на мене, а я так справді по щоці його блиснула, що аж відляски пішли — от що! Загреба. Чи ти ба яка кумедія! Так хіба ж у тебе руки довші, ніж у його батіг? (регоче) Га-га-га! Диркалиха. А тобі, брате, стид і гріх сестру брехнею ображать! Про твоє ж добро позиваються, та за твій гонор турбуються, а ти ще й лаєшся, старий нетямо! Загреба (регочеться). Та коли ж кумедія, їй же ти Богу... га-га-га! Диркалиха. Та ще й сміється, чортів бевзь! Загреба (гигикаючи). Та що ж пак, коли кумедно! Тобто ти його по щоках ліяснала, а він тільки очима лупав? А цей би може ще й голову нахилив, щоб вельможна пані Диркалиха за чуб посмикала!.. Диркалиха. Так оце ти за мою ж добрість та мене й зневажаєш? Так оце ти мене не то за сестру, та й за гостю не шануєш? Так хіба ж я тобі що? Так коли ж так, то пху на тебе! Та більше й нога моя в тебе не буде! Загреба (підводиться з місця). Та ну бо, сестро, не сердься! Хіба ж я що? Адже я в жарти! Диркалиха. Бодай тобі заціпило з твоїми жартами! Більше й нога моя в тебе не буде — не діждеш! 52
Загреба. Та ну бо, сестро, облиш! Далебі, я в жарти! Диркалиха. Не діждеш, зроду-віку не діждеш! Загреба. От таки чудна! Хіба ж ти не знаєш моєї дурної вдачі? ної вдачі? Та не тікай бо, сестро! Диркалиха (на порозі). Не діждеш, не діждеш! (виступає з хати). Загреба (підступаючи до дверей). Та ну бо, сестро! Сестро! Сестро! (виступає слідом за Диркалихою). У ля (уступає в залю у білому ренішньому вбранні, обдивляється навкруги). Ні, як не намагаюся я дати пристойний вигляд нашому домові, а толку виходить мало: і кімнати жалюгідні, і меблі нікудишні... фі! Яка гидота! Ах, Боже мій! Коли вже я влаштуюся хоч трохи стеріпно, щоб принаймні можна було порядну людину прийняти не червоніючи? Таж уже як я люблю Аполона — до божевілля люблю, боготворю навіть, а право, не хотілось би, щоб він приїздив, поки з Ростова привезуть меблі. Ах, якби він знав, як мені перед ним соромно! Так здається мені, що, дивлячися на нашу обстановку, він думає собі: яке убозтво! Яка мерзота!!.. (згодом) Зате уявляю, як він приємно буде вражений, коли одного прекрасного дня він увійде в дім і побачить найчудовішу обстановку: розкішні м’які меблі, найви- борніші французькі стільці, найпринадніші дзеркала, шикарні льомберні столи, дивний килим перед диваном. Тоді вже, голубчику, пробач! Тоді вже і я буду сміливіша! Тепер я все наче винна перед ним, все б вибачалася я, що приймаю його в такій обстановці, а тоді вже — ні! Тоді я прийму його гордо, з усвідомленням своєї гідности, і тоді вже подивлюся я, як він крутитиметься та викручуватиметься переді мною. (Згодом). Боже мій, яка мені нудота, яка нудьга тут дома! Ніхто до цієї огидної глушини й не загляне! Ще слава Богу, що Аполон їздить... Видно, сама доля зглянулася наді мною і послала його в нашу глушину. А чи так уявлялось мені це життя дома, на волі, коли я після семирічного безвідлучного перебування в інституті закінчувала курс? »Чомусь мені і думати не хотілося, що доведеться жити в хуторі, в цих жалюгідних закутах. Знавши, що батько багатий, я мріяла про життя городське з прекрасною обстановкою. Так і вимальовується, бувало, в уяві найвиборніший будинок, багато оздоблені кімнати, цілий рій гостей, музика, танці... радість, пишнота! Мрієш, бувало, і дух тобі захоплює! І ось приїжджаю додому, і раптом — яке розчарування! Замість города — хуторська глушина, замість дому — якийсь дурацький «будинок», замість кімнат у справжньому розумінні слова якісь жалюгідні «хатки» й «кімнатки», замість диванів — найогидніший канапей, замість стільців — якісь там «дзиґлі», замість дзеркала — наймерзенні- 53
ше «верцадло», де фізіономія перекручується до потворности! А на довершення всього навіть поговорити ні з ким. Станеш говорити звичайним благородним язиком, так тебе зараз же на глум візьмуть! Цей противний Юрко як причепиться дрочити, та як почне тебе копіювати, так до сліз доведе. Я в нього і кацапка, і 	раділая, і касатушка, і разлапушка! Та аткєнтєліча, каже, така приїхала? та ще такі непристойні слова говорить, що просто слухати соромно! А мій папа? Та це така мара, що не стане й слухати, коли з ним благородним язиком заговориш. «Ти мені, каже, по-людському балакай!» — Та що ж мені робити, кажу, коли я зовсім уже забула балакать? А він мені: «Матері твоїй біс! Коли забула, то вчись!» Та це ж, кажу, мужицтво, хамство! А він мені: «Трясця твоїй матері! Так оце б то й батько твій му- гир? Та ще й до того хам? та я, каже, з царем балакав, та й то балакав по-козацькому, як наші батьки й діди розмовляли, а тебе, поганки, не хочу й бачити, коли ти будеш мені чавокать та штокать, та будеш мене штолями та невжелями дратувать!» Та ще які повчання читає! «Ти, каже, нічого не тямиш, ти дурна! Не тільки, каже, той пан, хто в московській армії служить, а найпаче той пан, хто в козацтві заслужив чина, бо він запорозької лицарської крови!» Ось він який! Що ж скажете робити? Прийшлось і собі балакать з ними... І тим більше, що сам Аполон почав настоювати: давай уже, говорить, будемо з ними балакать та підроблятися під їхні звичаї — це, говорить, допоможе нам своє діло спроворити. Так от і я балакаю ... вже з півроку з ними балакаю, та так привикла по-їхньому гакать та егекать, що іноді навіть іпри гостях помиляюся... просто сором! (Згодом). Ах, Боже мій! Та чи скоро всьому цьому прийде край? Чи скоро вирвусь я звідси на простір, у краще життя? І яка ж несправедлива буває доля! Чого це так, що інші в столицях блаженствують, а я нидію в цій глушині? Чого я, наприклад, не Суховарова? Адже як навмисне, противна, пише мені з Москви листа за листом і описує всі подробиці, всю пишноту, все блаженство! Ах, Боже мій! та за що ж ти мене караєш, за що на мене напасть така? (опускається па дзиґлик і плаче). Г а р а с ь (вбігає). Здравствуй, Юлінька! Е, та ти плачеш, чи що? А я до тебе з приємною новиною. У л я . З якою новиною? Г а р а с ь . Зар<аз одержав листа від Аполона Федоровича — в суботу буде до нас. У л я . Невже? Ах, Боже мій, що ж мені робити? Гарась (з дивовижею). Як це — що мені робити? У л я . Та зрозумій же ти ради Бога — досі в нас така лиха обстановка ... А до того ще й тітка вештається в нашому домі... Та вона ж неодмінно скандал влаштує! 54
Г а р а с ь . Так, це справді! Вона може утнути якунебудь найпідлішу штуку. Ось вона й тепер усе свариться з батьком та все подейкує: у тебе дочки нічого не роблять! Тільки з вармей- цями жартують! А про Аполона Федоровича прямо говорить: та я б його й через поріг не перепустила! У л я . Отжеж бачиш!.. Вона неодмінно зробить йому скандал ... (Згодом). Ну, вже коли так, коли на те пішло, то й я ж їй утну штуку! Роздрочу її до останньої крайности, піду на сварку, та так її вишпечу, що вона розлається та й піде до чорта! Г а р а с ь . А справді! Прекрасна думка! У л я. Зараз же піду й вберуся яко мога шикарніше, а потім так і буду крутитися в неї перед очима — це виведе її з терпіння, і вона почне баталію. Гарась. Браво! У л я (вистрибом біжить в свою кімнату). Вже та й завдам же я їй перцю! (зникає). Гарась (сам собі). Одначе Юлінька діє молодцем! Не дає себе скривдити, вміє боронити свої права, досягати своєї мети. Їй-Богу, навіть дивно, що звичайна інститутка, всього сім-вісім місяців живши в домі, зуміла все перевернути догори ногами, все переробити по-своєму. І все це вдається їй легко, бо знає, де й яку зброю пустити в хід: тут ставить одверту вимогу і настоює тоном авторитета, що не дозволяє заперечувати, тут підійде з якнаймилішою просьбою і доконає пестощами, а там пустить в хід примхи, сльози, гіркий плач, навіть у генеральні бої з батьком вступає, і все це сходить їй з рук. Батько прикрикне на неї, полає злегка, а там, диви, й відійде, й виконає її бажання! І кінець- кінцем виходить, що батько навіть любить її. А мені якось не щастить. Не вмію я ні просити переконливо, ні вимагати авторитетно. Приступиш до нього з просьбами, щоб він опреділив мене до Гвардії, вилає тебе дурнем; спробуєш вимагати — вилає сукиним сином і ще чого гірше. І кінець-кінцем помічаю, що батько зненавидів мене, погрожує з дому вигнати... Одначе пора б і чаю випити. І що це дівки гаються? (виходить). Кил я (уступає з надвірних дверей теж у білому ранішньому вбранні. Вона підступає до дзеркала і оправляється). Ну, здається все гаразд. Може хоч сьогодні вдовольниться Уля та похвалить, а то все не потрапиш їй догодить та й не потрапиш. Та й справді таки в мене все виходить якось не до ладу... І що воно за знак, що я ніяк не зумію перейнять від неї усіх отих манірів? Вона чи сісти, чи встать, чи повернуться — на все здатна, все в неї виходить якось легенько, та меткенько, та тендітненько — аж любо дивиться, а в мене — ні... А жвава, а шпарка яка! А що вже смілива з гостями, так аж дивно. Тут коли прийдуть гості, то й через поріг у хату переступить соромно, а 55
вона так ні! Зараз вирядиться перед дзеркалом і виходить сміливо. І коли бачить, що приїхав який наш хуторянець, то привітавшись тільки подивиться на його згорда або глузовито і незабаром вийде: що мені, каже, з вахлаком говорить, коли він нічого не тямить! Якже бачить, що приїхало щонебудь образова- не, то зараз до розмови, та голосочок у неї ніжненький, та ухмил- ка солоденька, та роток якийсь дрібненький... Та так із ним поводиться, як із рідним — наче бо-зна-як радіє, що його побачила. От якби я була така, то, мабуть, і я була б смілива. Так ні ж — ні тендітности, ні жвавости, ні сміливости в мене нема, та й не знаю, де його усього того взять. (Трохи згодол). А вже ж і муштрує мене, спасибі їй, сестра! Тільки болить моя душа, що все те робить вона не задля мене, а задля себе, з одного тільки сорома, стидко, каже, при тобі й гостей приймать ... Та я й сама запримітила, що як увійду я до гостей у хату, то вона аж почервоніє і очі заплющить. А я ще дужче засоромлюсь, та й утечу. (Згодол). І все вона торочить, що краще б мені у тітоньки Диркалихи жить. Та воно й справді було б краще: і охотніш би жилось, і веселіш було б, бо там і Андрусь недалечко живе... От якби Уля дозналася, що я, в тітоньки живши, і хуторянських дівчат до себе в гостину закликала, і пісень з ними співала, і по козачих весіллях їздила, і на хуторянській вулиці крадькома гуляла, та ще й з Андрієм покохалась... з урядником необра- зованим... І в леваду до його посеред ночі ходила... і під тополею до зорі з ним стояла та милувалась... айяяй! (Затуляє обличчя рукали, але згодол віднілає руки від обличчя і випрял- ляється). Та вже ж і парубок! Та вже ж і панич! Уже не такий, як отой Прогульбицький, що й тілом хирявий і пика йому аж жовта і волосся на йому наче коти позасмоктували. Ні, мій високий, огрядний, та свіжий і красивий і силою грає. Тільки горенько моє, що мене з ним розлучать... Як узяв мене батенько від тітоньки, більш уже як чотири місяці з ним не бачилась... Ох мені лихо, затого прийдуть чай пити, а на столі безлад ('починає лаштувать). А обличчя яке виразне та гарне! А очі, а брови які! Боже мій, Боже, що то за очі, що то за брови! (Згодол). І сама я не знаю: чи то вже він такий гарний, чи то вже я така квола, що подолів він мою душу своїми очима та своїми бровами, та й орудує нею як хотя! Як моргне він бровами веселенько та заграє під ними ясний погляд, то де й радість візьметься: і серце твоє грає, і сама жвава, і нічого більше й не треба. А опустить брови сумовито — і вже чуєш, що якийсь дивний сум стиха тобі душу обіймає. А як насупляться вони сердито та під ними хмурий погляд блисне, то аж холоне у душі. А голос який! Як заспіває пісні, то аж душа твоя у небо росте. А жвавий, а бистрий який! Як пуститься у танець, то стоїш, усе забувши, і тільки чуєшся, що й твоє серце носиться укупі з ним. От пару- 56
бак! От панич так панич! І заволодів він моїм серденьком і не сила мені без його жить ... І було, як не бачиш його з тиждень, то й серце тобі впаде, і думки розгубиш, і світ тобі немилий, і ходиш собі, мов на смерть обібрана; а як тільки зоддалеки забачиш його червону шапку та шовковий бешмет, що по вітру полами має, то зразу наче тобі світ угору піднявся: і серцем радієш, і на силу чуєшся. І от же, як «приїхала я до батенька жити, то оце вже чотири місяці, як і чутки про його не чула! Чотири місяці світ мені мов іполудою закритий, чотири місяці живу, мов у тумані, чотири місяці сновигаю з упалим серцем та розвіяними думками. Що загадають мені, роблю, але мерщій і забуваю — і що мені сказали, і що я зробила, і що далі треба робити. Ходжу, мов не при собі, а серцем скорбую та нуджуся, і не знаю, коли тій скорботі та тій нудьзі пекучій і край настане! (Згодом). І що воно за знак, що він не подає мені про себе звістки? Чи не розлюбив мене? Чи не забув може? Так ні ж, він не розлюбить, він не забуде! Не так він присягався, щоб йому віри не йнять. Та лишко нздне тяжке, що не посміє він і близько до нашого дому доступить, та що нема в його і такої людини вірної, щоб на неї здатись та мені звістку іпередать! (Згодом). От якби віддали мене батенько за Андруся, то не треба б мені ні панства ні царства. Та не віддадуть ... Ох, не віддадуть за Андруся ... А чом же не віддать? Хіба ж він не панич! Адже батько його — хорунжий! Та й сам він незабаром на хорунжого вийде. І не дуже бідний ... Свій плуг волів... Так ні ж, не такі собі батенько та тітонька. Вони за багатирів та за великих панів хочуть нас повидавать, а за Андруся не віддадуть ... (Згодом). Та хіба ж таки не віддадуть? .. Віддадуть, хоч не схочуть, бо однаково ні за кого більше не піду! Він мені любий, він мені милий, до його душа моя прихилилась навіки, він мені і дружиною повинен буть! Я піду за його, хоч нехай на мене увесь світ обуриться! (Ходить шпарко по хаті, потім припиняється і опускається на дзиґель). А обридла вже мені сестрина муштра! Та й нащо мені ця наву- ка? Для Андруся цього не треба! Та й не буде з ції муштри пуття, бо таки трохи опізнилися з нею ... Було б давніш за мене братися, то може б ще й призвичаїлась, а тепер — ні!.. Попросю я батенька, щоб ослобонили мене від муштри! Коли Уля та Га- рась образовані, то нехай з образованими й водяться, а мені обра- зованих не треба. А коли соромно їм за мене перед людьми, то я поїду до тітоньки жить. Сьогодні ж і буду прохать батенька, щоб мене відпустили. Не хочу й дожидатись Улі, не дам себе й обглядать та муштрувать! Піду краще погуляю!.. (Хоче виходити, але назустріч їй з'являється Палажка з причандалами до чаю і перепиняє їй дорогу). Палажка. Куди це ви, панночко, разігнались? К и л я . А тобі що? 57
П а л а ж к а (становить причандали на стіл). Ось потривайте, я щось маю вам сказати. Сьогодні смерком виходьте у садок під оту тополю, що коло сухої верби — там вас дожидатиметься Шульпіченко. Кил я (опустивши руки). Шульпіченко?.. Андрій? Палажка. Та Андрій же! К и л я (збентежено). Та як же це? .. Та як же так? .. Слухай, Палажко! Чи ти насправжки кажеш, чи ти глузуєш із мене? Палажка. Яке там глузування: що мені казано, те й переказую. К и л я . Хіба ти його бачила? .. Палажка. Авжеж бачила. К и л я . Та коли ж бо? .. Та де ж бо? .. Палажка. Сієї ночі на нашій хуторянській вулиці! Він приїздив верхи укупі з Пустомолотенком. І горілки привезли. А на розпрощанні він відокремився зо мною та й каже: перекажи, каже, своїй панночці Килі, що занудився я душею, чотири місяці її не бачивши. Хочу, каже, хоч поговорити з нею. Так я, каже, завтра смерком прокрадусь у садок, та й сподіватимусь... Кил я (обіймає Палажку за шию). Палазю, моя голубко! Палазю, моє серденько! Не кажи ж ти про це нікому! Я тобі спідницю та горсет справлю ... і черевики дорогі куплю ... і плато- чок гарний подарую ... Палажка. Та не бійтесь, панночко, не бійтесь! Он сестра ваша Уля нащо вже скупа та сердита, та й про ту не доказую, як вона з Прогульбицьким цілується, а про вас і перед Богом нічого не белькну. К и л я . Та нікому ж, нікому не кажи — і боронь тебе Боже! Палажка. Та добре, добре! (Вибігає геть). Кил я (сама собі). Боже ж мій, Боже, що мені робить? Піти до його у сад? А як дізнаються? Що то мені буде. Та вже ж, що буде, то буде, а треба йти... Піду ж я оце на те місце, що він казав, та заздалегідь обдивлюся добре ... (виходить). Уля (виходить виряджена з усякими примхами). А нуте, тітонько, побачимо, якої ви заспіваєте. Мабуть, як побачите мене такою, то аж не стямитесь... аж у печінках вам заболить. А я вже знаю, які ви нетерплячі — без лайки не минеться! (Уступають Загреба, Диркалиха, Гарась і Киля). Загреба. От таки бо-зна-чого розсердилась, сестро! А коли вже розсердилась то полайся, та й конт! Це річ світова! І святий на святого часом скривиться, а нам, грішним, і Господь простріть. Диркалиха. Та не жаль би був, брате, якби ти урізав мене за яку шкоду, а то за мою ж добрість та мене й зневажаєш. 58
Загреба. Та яка там, сестро, зневага! А що пожартував трохи, то хіба ж я зо зла і хіба ж таки оце вперве? Та й хіба ж ми з тобою чужі люди абощо? Слава тобі, Господи, я ж тобі таки рідний брат і сердечно радію, коли ти відвідаєш мене, сироту удового. Погостюй таки, сестро, хоч тиждень, та попорядкуй як дома, бо тільки ж у мене й порядку у господі, що ти, гостюючи, запровадиш. Ось нумо лиш чай пить! (Усі сідають до столу і прямо проти Диркалихи з пихою розгніздується У ля). Диркалиха. Де вже мені в тебе загощатись, брате! У тебе тепер образовані дочки... з московськими великопанськими витребеньками... І треба ж їм потрапляти та догоджати, а я людина старосвітська, то ще мене й осудять ... Загреба. Не бійся, сестро, не осудять, і потраплять їм ніякий бісів батько не буде. А ти коли будеш до мене частіш нагоджатись, то хоч трохи їм замість матері станеш. У ля (набік). Борони Господи від такої мамоньки! Диркалиха. Он бач, брате, як у тебе дочки виряджаються посеред будня... Глянь бо та подивись, як Уляна набундючилась! (до У лі). Що це ти, дочко, вирядилась як болячка — чи не старостів сподіваєшся? У ля (глузувато). Ні, тітонько! Це я сподіваюсь у гостину кавалера гарного — вармейця! Диркалиха. Он бач, яка вона в тебе пащекувата. Та ні стиду в неї ні сорома і в заводі немає! У л я . Який же воно, тітонько, стид вармейця в гості сподіватись? Диркалиха (до Загреби). Чи ти бач? Загреба. Отже, Уляно, не пащекуй, бо я тобі дам такого вармейця, що не потрапиш куди й тікать. Г а р а с ь . А завіщо, спитать би? .. Загреба (до Гарася). А тобі зась! Хто дозволив батька перепитувать: завіщо? Г а р а с ь . Та що ж я такого сказав? Загреба. Цить, коли тебе не питають (Гарась здвигає плечима і відвертається). Диркалиха. Тай зубаті ж вони в тебе, брате! У л я . Які, ми, тітонько, зубаті? Та в мене зубки такі дрібненькі та гарненькі, що вармейці аж облизуються, на їх дивлячись. Диркалиха. Чи ти бач. Іще й пересміює! Загреба. Ой не хворцюй, Уляно, бо будеш бита! Коли досі не бив ні разу, то виб’ю для почину! У л я . Та що ж я, батеньку, таке сказала? .. Адже я нічого ... їй же ти Богу, нічого ... Загреба. Цить! Одно слово — цить! ,Чи може не втямиш, що воно таке: цить! Так я навчу! (Усі примовкли). 59
Диркалиха (до У лі). Е, дочко, дочко! Шкода, що не я тобі мати: я б тебе навчила шануватись! Я б тобі заціпила пащу! У л я . Та де ж так! Дуже вже ви хвабрі! Диркалиха. Я б тобі язика отого проклятого прикоротила і зуби твої собачі притупила! У л я . Он бачте, ви вже й лаєтесь ... Зуби собачі! Не знаю, в кого собачі, тільки не в мене... Диркалиха (до Загреби). Чи ти бач? Огризається, як сучка! Загреба (грюкнувши кулаком об стіл, до У лі). Та чи довго ти, гаспидська дитино, мене дратуватимеш? У ля (зірвавшись з місця). Батеньку! Ви закажіть їй, щоб вона не важилась лаятись, як перекупка! Хіба не чуєте, що вона мене сучкою лає? .. Гарась (теж зривається з місця). Аж бридко слухать! Прямо хоч із хати тікай! (Виступає на двір). У ля. Господи! Що ж воно оце буде? Утекти, мабуть, щоб не бачить ... (іде до бокових дверей). Загреба (піднявшись з місця і вирячившись на Уляну). Так оце ти, триклята дитино, отакечки шануєш рідну тітку? .. Диркалиха (перехоплює Загребу). Так оце ти, триклята недоріко, зо мною рівняєшся? Так оце ти мене перекупкою узиваєш? .. У ля. Не дуже бришкайте, бо я вас не боюсь! Це вам не дома! Ви звикли там лаятись з чабанами та з кімликами, так думаєте, що й тут вам воля? Ні, вибачайте, бо тут вам — дзусь! Загреба (вхопившись за голову). Та чорти б же побили твого батька! Диркалиха (кидається до У лі). Так я ж тобі своїми руками заціплю пащу! У л я (стає у грізну позу) Ma tante — ні с мєста! Ви драцца вздумалі? (показує рукою на двері). Так ізвольтє вийті вон! Загреба (аж присідає). Овва! Диркалиха (збентежено). Так ось воно як!., (до Загреби). А ти ж чого дивишся? Так оце такий ти батько? Так оце твоя дочка мене шельмує та з дому гонить, а ти й мовчиш? .. Загреба (до У лі). А ходи сюди, дочко! (бере її за руку і підводить до Диркалихи). Так оце ти рідну тітку лаєш — га? Так оце ти її з батькового дому гониш — га? .. У л я (злякавшись). Батеньку!.. та вона ж сама ... та вона ж лається ... Загреба (стиснувши кулаки). Ставай навколішки перед тіткою та проси прощення! У л я (крізь плач). Батеньку ... голубчику ... та з якої ж речі? .. 60
Загреба (піднявши кулаки) Ставай навколішки зараз! Ставай мерщій, а то вб’ю! У ля (стає на коліна перед батьком). Батеньку... простіть мене ... Я більше не буду ... Загреба (повертає її до Диркалихи). Он туди кланяйся, чортове пискля! Проси прощення! У л я . Тітонько ... навіщо ж ви скверно лаєтесь ... Загреба. Так оце ти так прощення просиш? (тупає ногами). Та я тебе розтовчу! Та я тебе в землю вжену! У л я . Тітонько ... простіть мене. Я вже не буду ... Г а р а с ь (вбігає прожогом). Батеньку!.. Тітонько!.. Гості їдуть!.. Ох лихо ж нам — гості їдуть!.. Якісь охвіцери!.. У ля (зривається). Ах Боже мій! От скандал! От осоромимося навіки! (зникає в бокові двері). Загреба (простягає кулака услід У лі і трясе ним). Ну, щаслива ж ти, Уляно! Диркалиха (до Загреби). Та оце й тільки?.. Так оце вона тітку вилаяла та двері їй показала та й небита буде? Загреба (чухає потилицю). От морока мені з вами! Диркалиха (аж захлинаючись). Та коли ж такий ти батько ... та коли ж такі в тебе діти... та коли ж така мені честь... та коли ж так, то пху на тебе, старого дурня! І нога моя не буде в тебе більше! Загреба (жалісливо). Сестро! Та ти ж таки бачиш ... Диркалиха. Та нахаркать мені на твій дім із дітьми твоїми триклятими та й з тобою, старим собакою! Хоч пропадіть ви тепер, то я й не загляну у ваше кипіло трикляте! (на порозі). Пху на тебе, старий бевзю! Пху на вас усіх зуздром! (зникає). Загреба (ударившись об поли). Оце так що лихо припало! Прямо хоч сядь та й плач! А тут іще чорти несуть якихсь охвіцерів ... (до Гарася). Скажи їм, що нема мене дома — нехай їм грець (виступає з хати). Гарась (кілька часу мовчить, а потім закочується реготом). От одурив усіх, чисто, так одурив! (Регоче). Одурив, одурив! Кил я (вбігає заклопотана). А де ж гості?.. ,Чи ще далеко? .. Гарась. Та які там гості — то я збрехав, щоб бучу вгамувать! К и л я . Та чи справді ж? .. Гарась. їй же ти Богу! (Регочеться). От хвацько одурив усіх чисто! Кил я. Ну й спасибі ж тобі, Гарасю! От спасибі так спасибі! Краще й не треба, як оце ти вигадав! Побіжу ж я, скажу Улі (зникає). 61
Гарась. Тай буча ж була схопилась! Та не диво, що й схопилась, бо тітка хвабра, а наша Уля ще хвабріша! П а л а ж к а . Оці вже мені панські витребеньки — уже старий пан загадали, щоб нести самовар у сад під грушу, та щоб і усіх туди до чаю кликать. Гарась. А Диркалиха ж де? П а л а ж к а . А Диркалиха наказала, щоб запрягати коней, а сама пішла уперед пішки. Гарась. Та невже ж? (Підбігає до вікна). А й справді! Аж ген потеліпалась шляхом! (Регоче). А що! Таки викурили тітку. (Вистрибує по хаті). Тра-та-та, тра-та-та, тра-та-та! (Підбігає до Палажки і хапає її ззаду за руки). А що, поганко, піймалась? А кажи мені, куди ти цієї ночі з двору бігала? Палажка. Та ну гетьте, паничу, з своїми жартами — шукайте собі образованих! Гарась (відступившись). Чи ти ба, яка нечіпаха! Ще й вона приндиться! Палажка. Небійсь, щоб подарувати чимнебудь, то вас нема, а руки теребити в пазуху ласі! Гарась. Та як ти смієш огриватися? Хіба забула, що ти кріпачка? Та чи ти знаєш, що я зроблю з тобою? Палажка. Та ні, не брикайте, паничу, бо як розкажу зараз старому панові, то стиду-бриду наберетесь доволі. Гарась. Ну, та й триклята ж! Та хоча б що путнє приндилось, а то кріпачка, хамка! Та постривай же коли так — я тобі допечу! Палажка. Та не дуже то й боюсь. Нехай уже як вернетесь із ґвардії великим паном, то аж тоді може злякаюсь. Гарась. Чи ти ба? Ще й глузує триклята хамка! От які у нас порядки! Найпоганіша кріпачка й та свого місця не знає і та хворцює! Палажка. Та хіба вже дать вам пограться, щоб не сердились? Та йдіть уже, йдіть, коли так вам приспічило ... Гарась (на порозі). Пху! (Виступає з хати). II (Сад Загреби. Під деревами застелено стіл, на столі стоїть самовар з усіма причандалами. З правого боку від публіки сидить Киля і ладнає до чаю, навпроти публіки сидить Загреба і смокче довгий чубук, з лівого боку задом до Загреби сидить Гарась і, обпершись на стіл, висвистує арію з «Троваторе»). Загреба Гараську! (Гарась, мов недочуваючи, висвистує далі). Гараську! (Гарась мовчки висвистує далі). Та чи ти чуєш, Гараську, чи тобі позакладало? 62
Гарась. Та чого вам, батеньку? Адже я чую, то й скажіть, що там маєте! Загреба. Дурню ти учений та недрюкований! До тебе батько як до сина зводить річ, а ти відвернув пику та й свистиш, мов дурень у пустці! Гарась (повернувши до батька щоку). З якої речі ви, батеньку, лаєтесь? Що я зробив такого? Загреба. Та поверни бо й жлукто, махамете! Повернись таки усім толубом та тоді й огризайся, коли в тебе собачий хист! Гарась. І отак же ж хоч коли! Причепляться не знать за що і зараз у лайку! (до Загреби). Ну що вам за зневага така, що я не повернувся? Та може ж я не в доброму дусі? Загреба. Бодай із тебе й зовсім дух виперло! Чи ти ба? До його батько зводить річ, а він і жлукта не поверне, бо не в доброму дусі! Сказано, дурень! Гарась. Лайтесь, як хочте, а я вашої лайки на себе не приймаю, бо вона до мене не пристане! Хоча б зважили, що воно таке дурень. Дурень той, хто нічому не вчився, нічого не знає, а я все ж таки учився більше, ніж ви, та й світа більше бачив. Я все ж таки хоч у Петербурзі був... Загреба. Та дурень зостанеться дурнем, хоча б усі на- вуки пройшов і усі світи з’їздив. Воронна за море літає, та дурною вертається, та так і ти! Де ж таки ти не дурень, коли ти не тямиш, як з батьком поводиться? Гарась. Он бачте бо, батеньку, яка у вас правда. Я тільки не повернувся до вас, як ви мене Гараськом кликнули, та ви вже й за зневагу прийняли, а про те й не подумаєте, що може ж оця сама кличка мене й ображає. Хіба не можна назвати повним менням: Герасим? А то: Гарасько! Так наче на наймита або кріпака. Загреба. Тю-у-у! Та й дурний же ти, сину, як я бачу! Плетеш таке, наче не при собі ходиш. Чи ти ба: ремствує на батька, що зве його Гараськом, а не Герасимом! Сміх та й горе з отакими мудрагелями! (Згодом). А де Уляна? Піди, Килино, поклич її до гурту, нехай іде чай пить — нічого там приндиться! К и л я . Та вона ще, мабуть, не вгамувалась ... Нехай уже, батеньку, серце їй перейметься, та тоді... Загреба. Тобі кажу, поклич, то й поклич! Усяка погань та буде на батька губи надимать! (Киля виходить). Гарась. Що ж ви, батеньку, хотіли мені сказать? Загреба. Нехай тобі біс! Пропала охота з тобою й балакать! Гарась. Он бачте бо, батеньку, які ви неправдиві. Ображаєтесь усякою дрібничкою, а як же мені не ображатися, що ви не вважаєте ні на які мої просьби. Адже відколи просю я вас, щоб вистарали мені службу в Гвардії, так хіба ж ви прихи63
лились на мою просьбу? І нехай би вже була яка перечіпка або труднація велика, а то ж ніякісінької! Уся сила в тім, що ви не хочете дать мені на прожиття в Петербурзі хоч тисяч зо дві карбованців на рік... І нехай би вже ні з чого було дать, а то ж, хвалити Бога, у вас грошей досить... Загреба. А ти хіба лазив у батькову кишеню, що знаєш, скільки в його грошей? Та нехай би й були гроші, та хіба ж я дурень, щоб так і дав їх тобі марнувати? Хіба ж я не знаю, що ти за птах? Грошей протринькаєш чортову гибіль, а користи чорт матиме аніже. Чи ти ба? Щороку давай йому дві тисячі карбованців! А навіщо? Щоб ледащо по балях та машкарадах попотаскалось, та ледащом і назад вернулось! Гарась. Батеньку! Та я ж через Гвардію собі кар’єру зроблю, скоріш у чини вийду... Загреба. Так ти оце хочеш, гуляючи та гроші марнуючи, до чинів доходить? А в похід на Кубань не хочеш? А черкеського пороху понюхать та кулячого дзизу послухать не хочеш? Біс твоєму батькові! Мене двічі кулею встрелено і двічі шаблею врубано, поки до хорунжого дослуживсь, а тебе ще й комарі черкеські не тяли, а вже в пани вийшов, так іще тобі й мало? Гарась. Отже, батеньку, мені аж чудно вас слухати! Хіба ж таки можна мені рівнятись з вами по службі? Ви були простим, необразованим козаком, а я ж таки полковницький син, і не на те ж я вчився, щоб козацьку лямку тягти. Та ще й те візьміть собі на думку, що то був час, а тепер другий, тоді були одні звичаї та моди, а тепер зовсім інші... Загреба. Отже, замовчи! Замовчи, махамете, і не дратуй мене дарма! (Уля і Киля уступають і сідають укупі до столу. У ля плаче). Загреба (до У лі). Чого ти плачеш, дурне? У ля (рюмаючи). І ще б пак не плакать, коли ображаєте... Облаяли ... зневажили, звеліли на коліна стать ... Загреба. А перед ким тобі звелено навколішки стати? Хіба ж вона не рідна тобі тітка? І хіба ж ти її не облаяла? У л я (рюмає дужче). Кулаки підняли ... ногами тупотіли... на ввесь голос зіпали . .. трохи не вбили ... перелякали навіки... Загреба (знизивши голос). Та ну вже годі! Нехай уже, як дасть Біг, порозумнішаєш та не будеш тіток лаять, то й я вже не буду тебе лаять. У л я (ще дужче рюмає). Аж обмерла від ляку ... Себе не пам’ятала ... І досі усе тіло тремтить ... Загреба. Да годі вже, годі! Нехай уже я тобі за це куплю оті картопляни, чи хвартопляни, чи як їх у бісового батька звуть... 64
У ля (піднявши на його очі). Де ж пак чи не купите... Відколи вже просю та молю, так усе дарма... Загреба. Дурне! адже тепер кажу, що куплю, то чого ж тобі більше? У л я . Батеньку!.. Та коли ж ви купите? Загреба. Та от тижнів через два, полковник Мимря їхатиме у Ростов, то й дам йому гроші — нехай уже купить. У ля (кидається цілувати батька). Батеньку! милесенький! ріднесенький! Та тепер же я зовсім щаслива! Загреба. Та годі, годі — відчепись! Гарась. От щастя У лі! От добро!.. Кому пайдить, так пайдить, а мені... (до Загреби). Батеньку! Зробіть уже й мене щасливим .. . Ощастіть, батеньку!.. Прирядіть мене в ґвардію!.. Загреба. А тобі таки свої картопляни на думці? Шкода, сину! Якби ти не таке ледащо! Гарась. Батеньку! У вас багато добрости для всіх... Ощастіть же й мене, батеньку! Я вже шануватиму і поважатиму вас від щирого серця ... І ніколи вже не буде вам від мене ні огурства, ні зухвальства, буду покірливим і прихильним... Ощастіть, батеньку! Загреба. Та нехай уже тобі абищо! Нехай уже попросю отамана, щоб прирядив тебе в оту анахтемську ґвардію... Гарась. От за це спасибі вам, батеньку! От спасибі, так спасибі! Загреба (зідхнувши). Е, сину-сину! Як бачу я, то тебе хоч і вчено, та не довчено, бо доводилось мені і між ученими бачить людей тямущих. Ти б таки поміркуав, що в Петербурзі ти своїм розумом нікого не задивуєш, бо там учених людей багато і між ними ти будеш, може, найдурнішим. А тут на Чорноморці, якби тільки ти не бришкав та не гордував людьми, то може б і справді за розумного пощитали... Спасибі Богові, у мене й зарука є — адже вивів на хорунжого, то повів би у чини і далі. Та ще й про те поміркуй, що бататство у мене не яке велике, більша половина його в худобі, а худоби тії коли тисяч на двісті набереш, то й багато, а вас у мене аж четверо! А тут старість моя надходить, затого може вмру, а на господарстві заступить мене нікому! Уже б мені час не то помочі від вас сподіваться, та й зовсім на спокої відпочивать та дивиться, як ви господарюєте, а тут доводиться на старості літ ще більше турбуватися, бо треба здоровим дурням гроші постачать. У ґвардію іще — пху! К и л я . Батеньку! І я щось хочу у вас попрохать ... Загреба. І ти, дочко? Кажи, моя дитино! Я вже тобі нічого не відмовлю, бо ти мені ніколи нічого, ти таки й справді мене за батька поважаєш. Що ж тобі таке, дочко? Киля. Пустіть мене, батеньку, до тітоньки Диркалихи жить . . . 65
Загреба (з дивовижею). .Чого ж то так, дочко? Хіба ж тобі в мене життя не до вподоби? .. Хіба ж я тебе не жалую? .. К и л я. Ні, батеньку, воно нічого... Та все ж таки там якось краще... Якось простіш... А тут у нас дуже вже на московський великопанський шталт усе повелось... Де вже мені, необразованій... Загреба. Е, дочко, це дурниця! Нехай вони живуть собі хоч і на московський шталт, а ми собі житимемо по-простецько- му, як нам любіш. Кил я (крізь плач). Як їй, так і хвартопляни і все, а як мені, то й нічого ... Загреба. А ти ж, дочко, чого бажаєш? Кажи, моя дитино, я й тобі куплю. А вже як видаватиму тебе заміж, то згадаю й те, що ти в мене картоплянів не просила і в ґвардії не служила. Тебе я, дочко, не скривджу. У ля. Батеньку! Що ж тут такого? Нехай вона їде до тітоньки, коли їй хочеться. Загреба А тобі зась! Е, триклята в тебе вдача, Уляно! І в кого ти вродилась така прохірна! К и л я. Та я вже давно бачу, що вона рада б мене здихаться ... Бо вона соромиться за мене перед людьми... У л я . Та як же й не соромиться, коли ти зовсім необразо- вана. Скільки вже місяців я побиваюсь з тобою, а яка була неотесана, такою й зосталась. К и л я. Та не бідкайся, бо більше не будеш зо мною побиваться. Остогиділа мені твоя муштра — пора облишить. У л я. Тобто як? Так ти більше учиться не хочеш? К и л я . Кажу ж тобі, що не хочу! Шукай собі образованих, де знаєш, а від мене відкаснись! Загреба. Оце так! Оце до діла! От на це й моя згода! Коли муштра обридла, то й плюнь на неї, а все ж таки до тітки не пустю. Мені тільки і втіхи, що ти. Як навойдуюсь з Уляною та Гараськом, та розгориться в мене серце, то тільки побалакаю з тобою, зараз і душа втихомириться. У л я (набік). Де ж пак, які любощі! Оришка (вбігає). Паночку, панич приїхали з Ростова! Наш панич Юрко! Загреба. Ага, насилу! Поклич же його мерщій сюди! (Оришка зникає). Побачимо, як він від’ярмаркувавсь. Тридцять лошаків гонив у Ростов на продаж... Коли добре продав, то гроші на обихідку будуть! (Юрко в черкесці, при кинджалі і з черкеським пістолем за поясом, за ним з'являються кімлики Манджик, Очкун, Кеткур і Кудлай, а озад усіх Тарас Лудяний. Кімлики, знявши шапки і уклонившись панам, стають поодаль, а Юрко підступає до гурту). Юрко. Здорові були! 66
Загреба. Здоров, сину! Уля і Киля. Драстуй, Юрасю! Юрко (підступає до батька і цілує в руку). Чи живенькі, чи здоровенькі? Загреба. Та ще хвалити Бога до которого часу... Юрко. А ти, Килю, чого така засмучена та насуплена? (цілується з нею). А до тебе, Улько, ніяка скорбота не пристає (цілується). А я тобі картопляни купив був, та якось погано ув’язав у тороки, та й загубив. Уля. Отаке збреши! Юрко (до Гарася). Ге, та це й ти, Гараську, ще дома? А я думав, що ти вже в Гвардії! (подає йому руку). Гарась. (відпихаючи його руку). Геть ік бісу з своєю лапою! Юрко. Ну, здоров хоч отакечки (ляпає його долонею по спині). Гарась. Відчепись від мене, лобуряко! Загреба. Ану, годі гризтись! (до Юрка). Сідай, сину, пий чай, та розказуй усе поряду. А я вже, сину, ждав тебе, ждав, та й жданки погубив. Здається давно вже час би тобі назад вернутися. Чого ти так довго длявся? Юрко (чухаючи потилицю). Та довго, батеньку, казать, а погано слухать буде. Загреба. Як? Невже ж, боронь Боже, неблагополучно? Юрко. Та не зовсім таки й благополучно. Отож, бачте, як погнали ми косяк у середу на позапрошлому тижні, то все у нас було благополучно аж до Чолбасів. А на Чолбасах ми отир- лувались, щоб заночувать. Полягали ми навкруг косяка, та й поснули усі, окрім Кудлая, а потім Кудлай збудив Очкуна, а сам ліг. Коли це так саме у глупу північ прокидаюсь і чую, що десь лопотить ... Так лопотить-лопотить, що аж страшно! Аж ось наскочило на нас чоловіка з десять якихсь кімликів, відбили зразу половину косяка, та й поперли понад Чолбасами. Загреба. Та невже ж таки? Юрко. Та от хоч кімликів розпитайте! Тарас. Оце лихо! Юрко. Так ото й поперли понад Чолбасами, а потім повернули в степ. Поки ж ми посідлали коней, то вони вже чорт батька зна де опинились ... Загреба. Та навіщо ж ти, іродів сину, звелів на ніч коней порозсідлувать? Тарас. Та хто ж таки так робить, паничу? Юрко. А хто ж його знав, що така халепа складеться? .. Та це ще не яке лихо, бо коней посідлать ми не забарились, та, зоставивши Кудлая біля косяка, мерщій як порснули ми навздогінці! І ото ми бігли та й бігли, коли ось злодійський лопіт 67
усе ближче та ближче, а ось уже й зовсім недалечко, уже й видно стало, що якісь верховики женуть коней. Ось вони перехопились через гребельку, а ось ми вже коло гребельки. Коли це зразу як кинуться на нас чоловіка з сім якихсь кімликів — а ото вони на нас засідку зробили — та як узяли нас у малахаї, так і нехай їм грець! Почали ми з ними биться, та бились-бились, бились-бились, та якби не мій пістоль, то, мабуть, там би нас і на смерть уклали, а то як побачив я, що вже не переливки, та як торохнув, то вся урагова кімлишня так і порснула врозтіч. А ми тоді далі та далі, та таки й нагнали злодіїв і таки відбили коней!.. Загреба. Молодець! Оце добре! От за це хвалю! А ну кажи-кажи, як було далі! Юрко. Так ото пригнали ми відбитих коней до тирла, аж уже почало й на світ благословиться. Перелічили ми коней, аж не всі — чотирьох лошаків таки не достачає. А ото, мабуть, як погнали злодії пів косяка, то оті чотири на бігу денебудь відбились, а переймать їх було ніколи, то вони й загубились де- небудь. Що тут у світі Божому робить? Наказав я Манджикові та Очкунові, щоб гнали косяк далі, та щоб отирлувались аж на Бичовиній балці та й сподівались нас, а сам з Кеткуром та Кудлаєм кинувся розшукувать загублених коней. Думка така була, що може таки надибаєм денебудь згубу, та хоч на ніч наздоженем косяк. Отже, проїздили цілісінький день, а коней не знайшли та ще й припізнились дуже. Приїздимо на Бичовину балку, аж там наші Манджик та Очкун сплять, іродові сини, п’яні, як свині, а половини косяка уп’ять немає ... Загреба. Та невже ж таки? Тарас. Та що ж воно за знак? Юрко. Чорт його батька знає! Мабуть, украдено, прямо таки з косяка зайнято та й годі! Бо на тому ростовському шляху отії кімлишні чортова гибіль! Загреба. Та чом же ти, махамете, не держав косяка і не пильнував його. На якого ти бісового батька кинув косяка та побіг шукати вітра у полі? Юрко. Та хто ж його знав, батеньку, що так вийде... Тарас. Та коли вже так, то чому ж воно усього косяка не взято, а тільки половину? Юрко. А чорт його батька знає!.. Мабуть, неспособно було увесь косяк гнати... Та ото й зосталось у мене тільки дванадцять лошаків ... Загреба. Дванадцять лошаків!.. Господи, Господи!.. Тарас. От це ж таки горечко. Юрко. Три дні стояв я на одному тирлі, а три кімлики снували скрізь навкруги, чи не доведеться на слід злодійський 68
опасти, і таки вхпили тропу біля Березанської слободи, так тільки пізно, бо дізнали, що злодії уже друга днина як прогнали коней аж на Лінію ... Загреба. Лишко ж мені тяжке! Оце так що впорались іродові душі! (Зразу). А де Манджик? А де Очкун? Манджик і Очкун (кланяються до землі). Змилуйся, пане!.. Помилуй!.. Більше не буду! .. Загреба. Так оце ви, собачі душі, занапастили мені коней — га? Так оце ви, при великій худобі бувши, та на великому шляху, позаливали собі очі горілкою — га? Манджик і Очкун. Помилуй, пане! П’яне було... горілки напилось, та й заснуло .. а воно щось і вкрало чи що ... Загреба. Агей! А гукніть сюди козаків! А тягніть їх, іродових синів, на станю, та бийте малахаями, як собак! Юрко. Та я вже бив їх, та ще й бив добре! Ото як пропала всяка надія вернуть коней, то я мерщій гукнув, щоб роз- тягли Манджика, мов кота, та вліпив йому малахаїв, скільки влізло, а потім такого ж чухрая і Очкунові завдав! Загреба. О ні! Цього мало! Я з їх іродових нащадків і дух собачий виб’ю. Агей! (Вбігають козаки, хапають Манджика та Очку на і тягнуть геть. За лаштунками гомін). К и л я . Батеньку! Яка ж воно буде правда ... адже їх уже бито. Простіть їх, батеньку! Загреба. Цить, дурне пискля — не твос діло! К и л я . Простіть їх, батеньку ... Загреба. Кажу тобі цить! (до дітей) Гетьте звідсіля всі! Гетьте ік бісу! (Уля, Киля і Гарась виходять). Загреба. Еге, сучого сина робота! Отак упоравсь (до Юрка). Чи догнав же ти, триклятий недоріка, хоч останніх дванадцять лошаків у ярмарок? Юрко. Та цих то я догнав, та продав дуже дешево. Загреба. Як? Юрко. По тридцять та по сорок карбованців ... Загреба (скажено кидається до Юрка). Гі, махамецький виплодку триклятий! Та як же ти зважився за таку ціну розпродать лошаків? Та вони ж у мене добірні! Та вони ж такі, що кожен варт карбованців вісімдесят, або і всі сто! Юрко. Що ж робить, батеньку, — чисто ж ціни немає. Табуна нагнато гибіль, купця мало — прямо хоч плач! І ще й то насилу та на превелику силу розпродав. Загреба. Та хто ж тебе, душогубе, у потилицю бив, щоб продав коней за півдарма? Чому ти, бузувіре, не погнав їх назад додому? 69
Юрко. А хто ж його знав... Думка така була — треба вже спродатись ... Загреба (ударивши руками об поли). Оце так що впорався бузувірський виплодок! Оце так що поярмаркувало трикляте байстря! Що й сподівавсь я від гемонського хлопця шкоди, а про такі капості і в голові собі не клав (повернувшись раптом до Юрка). Давай гроші, махамете! Юрко (виймає з кишені і викладає на стіл). Ось вони — чотириста карбованців ... Загреба. Тай тільки? Юрко. Та й тільки ж... Що ж робить — таке нещастя! Тарас (уступає задуманий). Отже, пане, воно щось не тес... Щось воно та не такечки... Оце Маджика віддубасили, а Очкуна починають бить, так вони щось гукають таке неподобне... Мабуть, так, що панич одурив нас. К е т к у р (ззаду). Та воно бреше!.. Загреба. Як? Хто бреше? Кеткур. Та панич Юрко ... усе бреше! Загреба. Та невже ж таки? Кеткур. їй же ти Богу, бреше! Усе чисто бреше та й бреше! Загреба. Ану-ну, кажи, голубчику! Кажи мені усю правду, не бійся! Кажи, як було діло! Кеткур. Та воно було діло, таке було діло... Отож, воно як поїхало та й поїхало, та все його не було та не було... Загреба. Та кажи мені, махамете, чи благополучно допровадили коней у Ростов? Кеткур. Та благополучно ж ... Загреба. І ніхто не відбивав у вас коней? Кеткур. Та ніхто ж! Загреба. І не вкрав ніхто? Кеткур. Та ніхто ж! Загреба. Так ви продали усіх тридцять лошаків? Кеткур. Тридцять четверо ... Загреба. Тобто як? Адже ви відлучили з табуну на ярмарок тільки тридцять? Кеткур. Так ото ж тридцять, та четверо украло... Загреба. Так ви четверо й вкрали? Кеткур. Еге ж! Юрко. Та бреше він, ідолів син, як собака бреше! К е к т у р . їй же ти Богу, пане, украло! Хтось гонило коней, та отирлувало і заснуло, а панича каже: ану, хлопці, украдь! А Манджика та Очкуна як побігло, як побігло, та й украло, а панича у Ростові продало, та собі й гроші забрало! Загреба. Он бач воно як! 70
Юрко. От бреше, кобиляча душа! Загреба (до Кеткура). А почому ж ви продали коней? К е т к у р . По сімдесят та по вісімдесят. Загреба. А де ж гроші? К е т к у р . А чорти його батька знає! Бо воно п’ять день у трахтирі гуляло, дівку цілувало, по ярмарку музики водило ... Загреба. Оце так! Юрко. От бреше, так бреше собача душа! (до Загреби). Батеньку! Та як би ж воно правда, то хіба б не сказали самі Манджик та Очкун? Тарас. Ай справді, пане! Давайте ще раз розпитаємо Манджика та Очкуна! Загреба. А гей, Манджика! (Манджик через силу уступає, уже битий і зарюманий). Загреба. Ану, Манджику, тепер кажи мені всю правду! Манджика (кланяється і плаче). Помилуй, пане, більше не буду! Загреба. Та кажи, дурню, як було діло? Манджика. Та воно було діло, таке було діло ... Отож, напилось п’яно та й заснуло! Юрко. А що батьку, хіба ж неправда? Кет кур. Та воно бреше! Та його панича налякало! Воно казало: як не будеш брешеш, то з пістоля застрелю, а як будеш брешеш, по п’ятдесят карбованців подарувало! Загреба. Чи ти ба! (до Манджика). Та кажи, собако, всю правду кажи, не бійся! Може тебе дарма бито? (Кімлики джеркотять до Манджика, Манджик позирає на Юрка, а той витріщивсь на його і, зціпивши зуби, показує кулака). Манджик. Та воно бреше! Загреба. Хто бреше? Манджик. Та панича Юрко! Загреба. Як же було діло? Манджик. Та воно було діло, таке було діло ... Загреба. Та кажи, ідолянине, чи всі тридцять лошаків продали у Ростові? Манджик. Тридцятеро четверо ... Загреба. А по чім? Манджика. По сімдесят та по вісімдесят ... Загреба. А де ж гроші? Манджик. А чорти його батька знає! Бо воно п’ятеро день у трактирі гуляло, дівку цілувало... Загреба. А гей, мерщій сюди Очкуна! Тарас. Та його ще б’ють! Загреба (до Тараса). Біжи мерщій та скажи, щоб кинули бить, та веди сюди! (Тарас виходить). От тепер і мені 71
від серця відлягло трохи — хоч винуватого знайшов, Ге, не сподівався ж я, Юрку, щоб ти так упорався. Цілу силу худоби пропив, махамет, відразу! І привіз батькові, як на сміх чотириста карбованців! Кет кур. Та воно бреше! Воно ще гроші має! Бо воно казало — оце батькові — та й поклало на праву кишеню — а оце, каже, мені — та й поклало на ліву кишеню... Загреба (до Юрка). А подай сюди гроші! Юрко (виймає гроші з лівої кишені і стає навколішки). Простіть мене, батеньку, я винуватий... Загреба (перегортаючи гроші). От воно й ще п’ятсот карбованців знайшлось ... (Очкун з’являється, ледве переступаючи і рюмаючи). Загреба. А що, Очкуне, не признавсь по правді — оце ж тобі наука! Очкун (кланяється). Помилуй, пане!.. П’яне було ... Нічого не знало ... (Кімлики джеркотять до Очку на, а той позирає на Юрка). Юрко. Та кажи, Очкуне, всю правду, бо я вже й сам признався! Загреба. Так що ж, Очкуне, знаєш тепер, скільки продали коней у Ростові? Очкун. Тридцять четверо! Загреба. Біс твому батькові! Тепер я й сам знаю, (до Тараса). А по скільки дали оцим дурням? Очкун. По сімдесят та по вісімдесят ... Загреба. Цур, дурню! Не тебе питаю та й не про те! Тарас. Де в біса по сімдесят, коли ми їм заліпили по двісті та ще й з верхом. Загреба. Нехай же воно защитається їм за те, що чужих коней покрали, а тепер беріть Юрка та розтягніть його на стані, та заваліть йому триста малахаїв! Юрко (падає на коліна). Змилуйтесь, батеньку! Простіть мене, більш не буду! Загреба. Беріть його, махамета! Тягніть його, бузувіра! Юрко. Змилуйтесь, батеньку! Зменшіть хоч на половину! Загреба. Мерщій! (козаки беруть і ведуть Юрка) Бийте його, іродового сина, та й добре бийте! Юрко (зоддалеки). Змилуйтесь, батеньку! Змилуйтесь хоч на сотню! Загреба. Ні, чортового батька ти в мене відпросишся! Отже, піти й собі, щоб часом кара не звелась на іграшку (виступає). П а л а ж к а (прибирає з стола самовар і всі причандали). Ох, паничу, паничу! Таки доярмаркувався ти, таки догулявся! 72
Та так тобі й треба! І бувають же такі безсороміцькі люди! Як їхав на ярмарок, то пообіцявся привезти шовкову хустку, а як приїхав з ярмарку, та підбігла до його, та й питаюсь: паничень- ку! чи привезли ж ви мені хустку? А він тикнув дулю під ніс та й каже: ось тобі на! Добре було б, якби оце й Гарасько якне- будь наскочив на батька під гарячу руку, щоб і його відчухрали за одним разом. Так ні ж, заховався в куточок та й мовчить. (З'являється Загреба, а за ним тягнеться, чіпляючись йому за руку, Киля). К и л я . Згляньтеся, батеньку! Змилуйтесь на цей раз! Змилуйтесь, батеньку, хоч для мене змилуйтесь! Загреба. Та відчепись, трикляте пискля! Киля (ридаючи). Та гірко ж мені, батеньку, та нудно ж мені, та серденько моє в’яне... Загреба. Та геть бо! Та відчепись! Оце таки причепилася! (набік) Агей, Тарасе! Тарас. Чого зволите, пане? Загреба. Кажи мерщій, щоб ослободили Юрка! (до Килі) Та відчепись бо хоч тепер! (набік) Агей, Палажко! Агей, Оришко! Оце таки залилась! І в кого вона вдалась така жалібниця! (Вбігають Палажка і Оришка). Загреба. Беріть її звідсіля. Відведіть її в хату! Дайте мені на самоті хоч з думками зібратися (Палажка і Оришка беруть ридаючу Килю і виводять, а Загреба опускається на дзиґель і звішує голову). Так отаке склалось! Отак упорався Юрко! Гонив на продаж тридцять лошаків щонайкращих, за десятеро грошей привіз, половину і тих укравши, а двадцять лошаків пропив, махамет, відразу! Двадцять лошаків! Та це ж ціла сила худоби! Та нехай би вже пропив, та хоча б признався, то полаяв би я його добре, може й побив би трохи, та на тому й кінець би був, а то ж він шахрай — хотів одурити батька, та ще й двічі одурити! Та ще й людей під малахаї підвів, свою капость закриваючи! Та ще й прокравсь, у злодії пошився! Горе-горечко тяжке! Горе мені, старенькому, з отакими дітьми! (схиляється на стіл і плаче). (З'являється Гайдабура з карбачем у руці. Він зупиняється і з дивовижею дивиться на Загребу). Гайдабура. Тю-у-у! (Загреба з ляком зривається з дзиґля) Давно вже не чув я і не бачив, як старі дурні плачуть, та аж ось коли довелось! Загреба. Та це ти, Семене? Нехай тобі грець, як ти мене перелякав! Гайдабура (підступаючи). Здоров, Пилипе! 73
Загреба (обіймаючи його). Здоров, братіку! Та й добре ж ти зробив, що оце до мене нагодився! Бо тут мені такі клопоти та така скорбота, а ні з ким ні порадитись, ні з лиха чарку горілки випити. Гайдабура. А коли так, то нічого дарма й часу гаять. Гукни на Палажку, нехай несе страву, то ми ще до обіда яку кварту й задавимо! Загреба. Та тут уже парня починається — ходім краще до хати! Гайдабура. Та веди хоч до ката, аби було на стіл на- брато. Загреба (виступаючи). Спасибі ж тобі, Семене, що відвідав мене при лихій годині! От спасибі, так спасибі! Гайдабура (сам собі). Добре ж воно оце склалось, що я нагодився до полковника саме під лихо, бо поки те лихо задавимо, то горілки вип’ємо багацько! (Виступають геть). III Кімната в домі Загреби. Загреба і Гайдабура сидять за столом, на столі пляшка горілки, чарки і причандали до заїдки. Загреба. Так отака то мені морока з дітьми, Семене! Прямо ж — біда та й годі. Гайдабура. Та яка там, Пилипе, біда? От буває біда, як нарядиться часом таке, що ні людям показать, ні самому подивиться. Загреба. Та ну, облиш, Семене, з жартами, бо далебі мені не до сміху. Уже так заговорили мене діти, що далебі не знаю, що й робить. Гайдабура. А що ж робить, як не горілку пить. Випий так, щоб аж чуприна закурила, то де й лихо дінеться — світ тобі буде як банька, а люди як мухи. Загреба. Та давай справді вип’ємо! (наливає чарку). Будьмо здорові, Семене! Гайдабура. На здоров’я, Пилипе! Загреба. Скажи ж мені, Семене, чого це ти так довго до мене не повертався, що вже ждав я тебе, ждав — та аж обридло мені тебе сподіваться. Гайдабура. Та все, бач, нікольство трикляте — зайвого часу не було. Загреба. Тобто як? 74
Гайдабура. Та отож від’їхав я від тебе посеред посту, то насамперед загостив до військового старшини Мигаля, а в його саме збився колот — щось там багацько нашкодили чабани. Так ми їх малахаями били та худобу лічили, а потім з лиха аж п’ять днів пили горілку. Загреба. Не яке ж тобі й нікольство було, як бачу. Гайдабура. А від Мигаля поїхав я до генеральші Те- леньдзеленьчихи, а там роботи чортова гибіль: коней викладали та таврували, отари на бейсузькі степи переганяли, а потім побавився я в Марфи Григоровни з тиждень, горілку з нею попиваючи та жартами її розвеселяючи, та й поїхав до сотника По- магайби. А з цим гонили у катеринодарський ярмарок коней продавать, а від’ярмаркувавши, за малим не тиждень по трах- тирях гуляли. Загреба. Багацько ж тобі тобі мороки було, як бачу! Гайдабура. Аз ярмарку поїхав я до сотника Мимрі, а він саме заходився поминки справляти по синові, що торік у поході вбито. Та ми з ним, як почали поминать, та поминали аж дванадцять днів, поки він знемігся на силах та й захворяв. Так я тоді сів на коня та й поїхав до хорунжого Кандиби, а Кандиба саме продав якомусь лемонтєрові двадцятеро коней, так ми як почали з ним могорича пить, та пили аж десять днів, поки й цей захворяв — аж очі йому з лоба повипирало і на живіт почав гукать. Загреба. Та вже тебе, махамета, не переп’єш, бо ти здоровий та кремезний, як дикий кнур. А через віщо здоровий? Через те, що ніяких тобі клопіт немає. Гайдабура. Тобто як? Загреба. А так, що тобі нема чого журиться. Бо тобі що? Тень-тень, аби день, аби вечір ближче. А нам, господарям, клопіт — клопіт, аж сум бере, то не диво, що за тш*и клопотами та скорботами на силах підупадеш та з тобою в гульні не зрівняєшся. Гайдабура. Егеж! Ти думаєш — що як мені, то й клопіт немає? Та ти бо послухай, що я тобі далі розкажу! Ото, бач, від Кандиби та понесла мене нечиста мати знов у Катеринодар. Не знав я, бач, що якийсь гаспид наполяг на всіх засідателів, що про мене слідства призводять, щоб мерщій кінчали ті слідства та передавали в суд, і що засідателям тільки та й була замішка, що вони не знали, де я пробуваю. А тут, на лихо, як тільки поткнувсь я в Катеринодар, зараз і здибався з засідателем сотником Котусем, а цей Котусь візьми та мерщій і подай про мене звістку усім засідателям у всіх трьох округах Чорномо- рії. Якже сипнули вони до мене своїми отношеніями — по п’ятеро на день їх з пошти відбирав. Та кожен на десяти арку75
шах тобі «вопросних пунктів» наставить, та кожен наполягає, щоб мерщій йому свій о т з и в надіслав. А тут морока, що не знаю, як їм у бісового батька відписаться, бо сам же ти знаєш, який з мене письмак. От я морочивсь-морочивсь, а далі сів на коня, та й поїхав до полковника Перетятька на пораду. Загреба. Та коли ж ти, Семене, отих слідств наплодив? Гайдабура. Ге! Та за мною ще здавна розвелося тих слідств, як на дереві листу, та, хвалити Бога, ще ні одного з їх до кінця не довели. Загреба. Та за які ж учинки, за які капості тебе судять? Гайдабура. Сором сказать — за іграшки та за жарти. Загреба. Еге, коли так, то й дива мало, бо я вже знаю, які в тебе іграшки. В тебе іграшки махаметські, а жарти харцизяцькі. А ну-ну, розповіж, будь ласка, які там про тебе слідства? Цікавий би я знать, чи не потягнуть тебе справді на шибеницю або чи не зашлють хоч на Сибір. Гайдабура. Тю на тебе! Хіба ж за дурницю людей на шибениці вішають? Ось вони, усі слідства, у мене на папері списані, і скільки я не перечитую їх, то тільки сміх бере та й годі. Загреба. А ну-ну, прочитай справді! А перед читанкою ке лиш вип’ємо, бо може в тебе горло захарастрилось, то нехай прочиститься. Гайдабура. Та давай вип’ємо, щоб зір пяснішав. Будьмо здорові, Пилипе! Загреба. На здоров’я, Семене! Гайдабура (виймає з кишені аркуш паперу). Оце ж тобі перше слідство: «Об одрубанії ісавулом Гайдабурою мирному черкеському князеві Шатай-Болтаєву голови». Загреба. Ага! Чув і я холись про це харцизтво! Розкажи пак, яким ти чином йому голову відрубав? Гайдабура. Так хіба ж я так таки взяв та знечев’я й відрубав голову? Адже ми спершу посварилися з ним, а потім за шаблі вхопились, шермицерію завели. Так я на герці йому голову відрубав — от що! Отже, завели слідство: «об одрубанії голови!» І хоча б голова була християнська, а то з невіряки! Загреба. А ну-ну, читай далі! Гайдабура (читає). «О вкинутії ісавулом Гайдабурою сотника Чубрія з обрива Кубані живцем у воду і о винутії оно- го Чубрія з ковтьоби ледве живим». Загреба. Чи ти ба які в нього, махамета, іграшки! Гайдабура (читає далі). «О гоненії ісавулом Гайдабурою військового старшину Сухопаренка по вулиці з шаблею в руці, о загнанії його в річку Карасун і о шпурлянії в нього 76
груддям та грязюкою, від чого ховаючись, оний Сухопаренко поринав і ледве не втопився». Загреба. Ото харцизяка! Ото махамет! Так оце в тебе такі жарти. Гайдабура (читає). «О пійманії ісавулом Гайдабурою на шляху дяка з хуругоном, о посаженії оного дяка силоміць на свого коня, і гоненії його перед хуругоном з ратищем у рука* у город Катеринодар, від чого проізошол трезвон у всіх церквах по сумлению приїзду архирея, а такоже о приїзді оного Гайдабури до військового собору і облаянії притомних православних християн». Загреба. От цього вже я й не второпаю! Гайдабура. Та то ж, бач, сподівались у нас у Катери- нодарі архирея з Ставрополя і поставили на всіх вишках і дзвіницях вартових, щоб як зобачать архирейську брику, то щоб давали гасло на трезвон, а я ото зустрів за городом дяка, налякав його пістолем та й посадовив на свого коня. І пустивсь ото дяк у город з ратищем у руці, а я за ним у хуругоні. Якже зобачили вартові той хуругон і попереду дяка з ратищем, та як почали дзвонарі у всіх церквах у дзвони калатати, так я катерив під той трезвон аж до собору. А народу наринуло — тьма тем. От я тоді виліз поважно з дякового хуругона, та й кажу: тю на вас! Якого ви бісового батька товпитесь? Це, кажу, я, Гайдабура, по своїй нужді приїхав! Так мене тоді зараз заарештували та аж на два місяці на обахту посадовили. Здається, цього й доволі б, так ні ж, завели слідство: о пійманії, та посаженії, та гоненії! Загреба. Та то ще не яке лихо, що слідство завели, а що ти скажеш, як тебе або на Сибір зашлють, або ж посадовлять між дурних та божевільних? Гайдабура (читає). «О припечатанії ісавулом Гайдабурою пашківському попові до столу бороди». Загреба. Тобто як? Гайдабура. А це було так. Заїхали ми з сотником Ко- тільвою до пашківського попа Венедика, та й почали горілку пить. А як підпили добре, то й почав наш піп хлюбиться: Я й дужчий за вас усіх, я й хвабріший, я й переп’ю вас у всякому разі. І ото заспорили ми та й об заклад побились на пів відра горілки. Попили ми вечір, коли ось Котільва знемощів, та й звалився, а за ним знемігся й піп, та й заснув на дзиґлі, простягти бороду по столу. Ото я й думаю собі: оце ж він програв справу, а завтра казатиме, що перепив мене, та нікому буде й за свідка стать; ке лиш я припечатаю йому бороду до столу, то вже не відбрешеться. Та мерщій роздобув у армена бочкового сургучу, натопив попові на бороду, та й припечатав каганцем. 77
Загреба. Та грець же бив би твого батька! Та цей же піп і справді хвабрий молодець! Як ходив він зо мною по походах, то почепить було хреста на груди, а в руки вхопить шаблю, та в першій лаві з черкесами б’ється. Хіба ж мало в його й шрамів на тілі? Гайдабура. Та вже й сміху ж було, як він прокинувсь — 	трохи кишок не порвали з реготу! І тоді ж таки, як відрубали йому бороду сокирою, то, посатанівши, почав він за нами з ножакою ганяться — мене під бік шпигонув, а Котільві розпоров руку від ліктя аж до плеча; так же не вдовольнився на тому триклятий піп, а подав на мене «прошеніє». Загреба. А ну-ну, дочитуй уже, які там іще за тобою капості є, бо вже час по чарці випить. Гайдабура (читає,). «О заснутії ісавула Гайдабури п’яним способом на Великдень у церкві і о перекинутії дриганієм ноги ліхтаря з свічками». Загреба. Та побий же тебе сила Божа, бузувіре непри- каянний! Гайдабура (читає). «О закуренії ісавулом Гайдабурою на цвинтарі коло пасок від святої свічки люльки». Загреба. Тю-у-у! Гайдабура (читає). «О співанії ісавулом Гайдабурою у церкві стидних пісень». Загреба. Свят-свят-свят! Гайдабура (читає). «О замордуванії ісавулом Гайдабурою протопопової кобили і о натиканії оній кобилі під хвіст паліччя». Загреба. Пху! Нехай тобі грець їз твоїми слідствами! Не хочу й слухать далі! Я тільки дивуюся, чого вони дляються з отими слідствами, бо вже давно б час тебе на шибеницю потягти. Гайдабура. Та про шибеницю ти не варнякай, а що багацько мені мороки буде, то цьому правда. (Наливає й п'є). Будьмо здорові, Пилипе! Загреба. На здоров’я, Семене! Розповісти ж мені теперечки, як тебе Перетятько порадив? Гайдабура. А Перетятько, спасибі йому, порадив мене добре. Коли хочеш, каже, отим засідателям очі заснувать та справу надалі затягти, то не відписуй їм, каже, нічого до діла, і звертай якомога набік. Нагороди їм, каже, усяких околясів, наплети усякої нісенітниці та халабурди. От вони, каже, усе теє прочитавши і нічого не второпавши, знов будуть до тебе отно- шенія слать та про ті око ляси питать, а ти їм знов, каже, усякої галаматні наплети, та й нехай морочаться. А коли побачиш, каже, що, не вважаючи на всі твої викрутаси, уже от-от закінча- ють слідства, то, не допускаючи до суда, уп’ять яку шкоду зроби, 78
напрокудь чого здря, щоб нове слідство зайшло, а вони, каже, не судитимуть тебе, аж поки усі слідства закінчають, бо закон такий є, щоб судить по совокупності.І будеш ти, каже, тягти справу, поки живота твого, і від суд а та кари утечеш благополучно. Загреба. Тай хитрий же проклятий Перетятько! Сказано судовий хирхуль! Не дарма ж він років десять по судах служив, а потім у військовому Правленії працювався та в судових капостях намудрявся. Та чи ти ж так таки й зробив, як він тебе радив? Гайдабура. Де ж пак! Хоч він і добре мене радив, так же сам ти знаєш, який з мене писака? Мені писать гірш, як ціпом махать: чи надряпав що, чи не надряпав, а вже й чуприна змокріла з напруги. От я морочився — морочився, а далі й кажу собі: потривайте ж, я відпишу вам так, що й коротко буде, а гарно. Та й почав відписуватись усякими віршами та стидними піснями. Вони мене питають, з якої речі і яким чином я чоловікові голову відрубав, а я їм на тому отношенії надпись: Ой сів медвідь на сідало Та й крикнув він ку-ку-ріку! Не покидай мене, моя мила, Віднині й довіку! Та ще й нумер поставлю. Вони мене запитують про свято- гудство та богосварні речі, а я їм: Очеретом качки гнала, Та спіткнулась і упала ... Вони мені торочать про харцизький напад на дяка та глузування з архирея, а я їм: Тринди-тринди, тринди-бала З вечерниців шкандибала ... Та отакечки ув один вечір на всі отношенія відписавсь, та оце й сподіваюся, що з того буде. Загреба. Ой, горе тобі буде, махамете! Жартуєш ти та смієшся з кого здря, а колись таки засмієшся й на кутні. Колись таки тебе доконають. Гайдабура. Чортового батька! Уже коли справді прий- деться мені докрута, то я й до черкесів утечу! Загреба. Та чи так, чи ні, а все ж таки спасибі тобі, що ти до мене приїхав. З тобою і горілка мені п’ється залюбки. Гайдабура. Пий, Пилипе, коли п’ється! Тільки і нашого, що з’їв та випив, а все, що є інчого на світі — галаматня! Загреба. Тай правда, Семене! Гайдабура (бере чарку). Дай же, Боже, щоб пилось та їлось, а клопоти щоб і на думку не йшли! 79
Загреба. Та ти вже що не скажеш, то доладу! Розкажи ж мені, голубчику, як там собі Перетятько мається. Давно я його бачив, а колись були великими друзяками! Гайдабура. Ге, Перетятько людина дуже мудра, уміє світа вживать! Не дожидаючись, поки його на тім світі у рай запровадять, упорядив він собі рай на цьому світі. Поставив у своєму кабінеті широчезну шахву, а в тій шахві пляшок — так тобі лавами й стоять! Усе наливки, та настойки, та запіканки — аж дух радіє! Та кожній і особливе імення дано: одна приваб- ниця, друга принадниця, третя душевна відрада, четверта від усяких бід і скорбот (на гадючих жалах настояна), п’ята закре- пилиха, шоста зачмутилиха, сьома повалиха, восьма похмелиха, дев’ята розвеселиха, та всіх і не згадаєш, бо є й десята й двадцята! Є така, що п’ють тільки перед явкою до началства, а є і така, що п’ють тільки після явки. Загреба. Добре йому, каторжному, вигадувать, коли у його жінка є, та ще й дуже мудра на цю справу. А тут лихо, що живеш собі сиротою удовим, та й то ще, хвалить Бога, до кото- рого часу є чого напиться досхочу. А як пак собі мається пані Перетятчиха, Платоніда Македоновна? Гайдабура. Полотнида Демикитоновна? Та ще вибрикує! Тільки вже вередлива стала, так і нехай їй грець! Як тільки розсердиться на чоловіка, хоча б за те тільки, що вже старий дуже, та ще як залопоче в неї денебудь під спідницею, то зараз і завередує, і почне репетувать: дохторя! дохторя! Пошліть у город коней по дохторя! То старий і жене у город трояка, а дох- тір приїде, пожартує трохи з Полотнидою Демикитоновною, та й сідає з старим на три дні у карти грать та наливки пить! Загреба. Ге, братіку! Платоніда Македоновна пані доброго заводу і добрих звичаїв. Таких пань не багацько на ,Чорноморці зосталось. Вона такого ж шталту, як і моя покійниця, тільки трохи тендітніша та примхуватіша, бо звісно — городянка. Десять літ чоловік у Катеринодарі служив, то й вона городян- ських манірів та поведендій набралась. Гайдабура. Якого ж вона саме заводу, що так тобі впо- добилась? Загреба. А заводу козацько-старосвітського, що вміє і пишно панувать і добре господарювать! Гайдабура. А часом і чоловіка лящами та запотиличниками годувать? Загреба. Чорти батька зна що ти варнякаєш, Семене! Тут бере охота побалакать від щирого серця, згадать добрих людей, та порадиться, як би за їх зразком і своїх дітей прирядить, а ти в дурноляпство вкидаєшся та серце моє вражаєш. 80
Гайдабура. Так ти Полотниду Демикитоновну за зразок маєш? Загреба. Не скажу, щоб вона мені з усіх боків за зразок малась, а все ж таки, куди не кинь, то вона пані доброго, старосвітського шталту. Я замолоду її знав і здавна звик її шанувать. Грішний я, братіку, чоловік і дуже любив жінок та й тепер ще люблю їх, а тільки ту з-між них шаную та поважаю, котора пані та й господиня. Гайдабура. Таяй сам люблю жінок більш усякої інчої худоби, а все ж таки скажу тобі, що якби мені така жінка, як Полотнида Демикитоновна, то я б і до Луципера пішов міняться. Не багато втратив би, промінявши на чортицю. Тільки за те я і шаную її та поважаю, що вона добре вміє горілку на всяких зіл- лях запікать. Загреба. Ні, Семене, ти в цій справі не багато тямиш, бо ти вік звікував бурлакою. А я тобі скажу от що: Дай Бог, щоб і дочки мої вийшли на такий шталт, як пані Перетятчиха! Ге, братіку! Якби ти знав, як то воно любо, як то воно мило, коли гарна молодиця, хороша пані та добрячою господинею буває! Вона дім, вона й двір закрашає! Та вона ж усюди, без неї ані що! Вона за усім дозирає, усім порядкує, все розподіляє! Вона й не робить — тільки ручкою білою поведе та приказує, а від того приказу все мов би оживає і на лад спадає. Та як на дворі, так і в хаті. Ти ще спиш собі або потягаєшся на мнякому ліжку, а уже її голосок по хатах ляскотить, уже вона клопочеться, уже усьому порядок і привід дає. А як під празник, під велике свято? Та вона ж і на часиночку не вгамується, та вона ж уся — клопіт і рух, та у неї ж усе, мов під лотоками, і кипить, і шумить, і грає, і усе ж до діла,. усе до порядку! А настане свято, вона одягнеться хороше та любо, а на столі у неї усього досить і усе ж то гарне! І, поцілувавшись із нею смачно, сідаєш поруч за стіл, і гарно тобі, мов у раю! А наїдуть гості, вона — наче аж виросте. Та голосок її над усіх дзвінкіший, та речі її над усіх розумніші, та вона скаже, та й прикаже, мов по зорях читає! От воно і людям мило і чоловікові радість! Ге, отака була моя покійниця, царство їй небесне! Отака, хвалити Бога, і сестра у мене рідна! Гайдабура. Та вони таки й справді як раз під шталт Полотниді Демикитоновні. Було як зіткнуться денебудь, то аж плачуть, що одна другої ніяк не передзявкає. Загреба. Нехай тобі грець із твоїм глузуванням! З тобою балакать, тільки серце собі дратувать. Гайдабура. А ти жартами не дратуйся та частіш горілкою контентуйся! Загреба. Та давай справді вип’ємо! Будьмо здорові, Семене! 81
Гайдабура. Так чом же ти не всю випив? Пий до дна, бо на дні молоді дні! Загреба. Ох, молоді дні та молоді літа! Якби то вас наздогнать та назад вернуть! Дивно якось утворив Господь чоловіка! От хоч би й я: що вже шостий десяток мені минає, а чуюся, що наче зовсім на світі не наживсь, та й те, що пережив, не зчувсь, коли й промигнуло. Правду кажуть: що на світі прожилось, мов уві сні іздалось. І дивно, що теє саме, що було в твоїй минулості може найгрішніше, видається тобі теперечки наче наймиліше ... Гайдабура. А таки нагрішив і ти за свій вік чимало. Мабуть, так, що коли не прийме Бог гріхів за жарти, то на тім світі багацько тобі мороки буде! Загреба. Ох, грішний я, голубчику, чоловік на світі, і хто його знає, чи протягне ще мені Господь віку, щоб тії гріхи спокутувать! От хоч би й моє кохання з Буркунівною. Важить воно на моїй душі гріхом великим, а колись то було таким любим, що й досі ухмиляюся, як його згадаю. Та й дівка ж була гарна, ота Олеся Буркунівна — висока, та статна, та з лиця біла, та з такими гарними очима, що як глянеш у їх, то аж млосно тобі стане! А цілувалася, братіку, як! Як уп’ється було в тебе губами, то прямо душу з тебе висмоктує. Та як спізнався я з нею насправжки, та як добрався вже до самого щирцю, то було не встережуться мене старі не то уночі, а й посереду дня. Оце сяду було верхи на свого буланого коня та й їду поуз двір старого Буркуна, наче так собі своєю дорогою за своїм ділом, а сам так і пантрую, чи не з’явитьсв на рундучку Буркунівна та чи не дасть гасла. Коли дивись, аж ось і вона з землі виросла на рундучку. І коли покрутилась трохи, та й зникла, то я їду собі далі, бо 	то знак, що батько й мати дома. Якже стане на рундучку та білою хустинкою тільки — мах, мах! Ото знак, що старих батька й матері дома немає, а мені того тільки й треба. Мерщій завертаю до двору, прив’язую коня до стовпа та й у хату до Олесі. І милуюся бул з нею цілий день, що аж кінь мій коло стовпа з нудоти по коліна в землю вб’ється, а накохавшись та намилувавшись, їду собі веселенький додому та пісеньок виспівую. Гайдабура. Чом же ти на їй не оженився? Загреба. Та якось, бач, не довелась. Бо одно, що згодом таки обридла мені трохи, а друге, що найшлась іще краща від неї, так і занедбав її. Гайдабура. І не знайшовсь ніхто, щоб тобі за таку капость в’язи скрутив або потрощив ребра? Загреба. Ні, до бійки не дійшлось, а нарікання та пся- кування було доволі. І найбільше ремствувала та лютувала стара Буркуниха — аж до самої смерти на мене гадиною дихала. 82
А одного разу якось зустріла мене на самоті коло цвинтаря та й гукнула мені зозла: Ну, каже, сякий-такий сину, наплював ти нам у жменю, то таки вблагаю я Господа, що наплюють і на тебе чорти на тім світі! (христиться). Господи, Господи! То ж то гріх той і досі на моїй душі вагоніе, а кажуть люди, що як стара жона проклинає, то не легко Господь той гріх з душі здіймає! І то ж то треба колись буде за той гріх з великою покутою каятись! Гайдабура. Та коли й досі не зібрався, нехай уже будеш каятись тоді, як тобі лиха година груди підопре, або трясця за живіт ухопить, а тепер покищо ке лиш вип’ємо! Загреба. Бодай тобі заціпило за такі речі! Гайдабура. А гарно ти, Пилипе, про Буркунівну роз- повістив! Аж мене скортіло! Чи нема в тебе ще якої сторії про кохання? Коли є, то кажи, а я буду слухать. Загреба. Ні вже, я своє розповістив, а тепер за тобою черга. Скажи мені, будь ласка, Семене, чи ти таки колинебудь кохався навсправжки? Гайдабура. А чом же? Замолоду таки вчасту доводилось та ще й тепер деколи трапляється. Як запопаду денебудь на самоті дівку або молодицю, то зараз і покохаюся: якщо дуже ко- мизиста, то тільки в жарти, а якщо не дуже, то таки й навсправжки. Загреба. Побила б тебе лиха година з отаким коханням! Ох, грішний, голубчику, і ти чоловік на світі, та ніколи й не зідхнеш до Господа з упокорою. Гайдабура. Який же воно іріх у такім коханні, як моє? Тут не стільки гріху, скільки сміху! Загреба. А як погадаю я, Семене, про тебе, який ти собі 	вільний та нежурливий, то здається мені, що такої щасливої людини, як ти, й на світі немає. Не дошкуляють тобі ніякі ні клопоти, ні скорботи, нема тобі ні печалі, ні воздиханія. Гайдабура. Еге ж, так воно й є! Це як там кажуть: ні печаль ні воздиханіє, но жизнь біс батька зна яка. Цілий вік живеш на злах-лободах або як сорока на тину, а здохнеш, то ніяка й собака за тобою не завиє.. Загреба. Який же бісів батько тому винен? Хіба ж ти не самохіть своєї жінки та домівки зрікся? А цікавий би я знать, Семене, яким ти чином одружився? Чи тобі таки вподобалась дівка, а чи може на гроші поважився? Гайдабура. Хіба ж я жид, щоб на гроші поважився? Мабуть, уподобалась, коли світ собі заневолив був. Загреба. Так розкажи ж мені, будь ласка, як воно такечки склалось! 83
Гайдабура. Шкода, Пилипе! Не охочий я розповіщать про свою женитву, бо як пригадаю добре своє подружжя, то вже безперемінно нап’юсь так, щоб аж з душі перло. Загреба: Та все однаково без цього не минеться. Розкажи бо, братіку, мені на втіху! Гайдабура. Так постривай же, спершу вип’ю, щоб у пам’яті вияснилось. Загреба. Пий, голубчику, а я за тобою! Гайдабура (бере чарку). Прощай же розуме, завтра побачимось! (п’е) А сторія моя буде ось-яка. Отож бач, парубкував я до 25 літ і ніколи не журився. А одного разу якось завернув я мимоїздом на хутір до багатого козака Блима та й потрапив саме на весілля — видавав дочку. Танцюють там парубки з дівчатами, пристав до гурту й я. І вкинулась мені в вічі одна гарна дівка, дочка хорунжого Недригайла. А дівка була справді хороша та така жвава, що на їй і шкура говорить — уся на кивах та на моргах. Починаю з нею жартувать — збрешу що здря, то сіпну її, то обкрутну коло себе — а вона усе хихикає та кепкує з мене прямо таки в вічі. Оце обернеться до дівчат та й каже: дівчата! Оцього мацапуру навряд чи яка полюбить! А я їй, нічого, кажу, полюбить і мене, кого лихо не мине. Далі та далі зовсім таки взяло мене ремство, що гарна триклята дівка, та не то щоб зо мною поводитись приязненько та чемненько, а прямо таки зневажає мене. І так збентежила мене триклята, що аж жалко мені стало — повісив голову і зажурився. А далі, як підпив добре, то й мигнула мені думка: що ж, матері її трясця, чи взяв чи не взяв, а посватать можна! Сів я на коня та й поїхав прямцем до старого Недригайла — отак і так кажу, вподобалась мені твоя дочка, то благослови мене з нею та й будь батьком, коли не хоч буть скурвим сином! Загреба. Та брешеш! Невже б таки ти отаку дурощ йому ляпнув! Гайдабура. Хрест мене вбий, коли брешу! Тільки звісно, що не зразу я йому отаку приповість бевкнув, а вже як по чарці, по другій випив та розбалакались гарно. Загреба. І не вхопив він тебе за груди? І не виштурхав у потиляку з хати? Гайдабура. Та він спершу мої слова за жарти прийняв, потім, як розщупав, що я йому насправжки кажу, то збентежився і зремствував трохи, а як побачив, що я на гнів його не вважаю та все таки про своє торочу, то тільки здивувався та все плечима здвигав. Подивував трохи, а далі й питає мене: чи є ж каже, у тебе, приятелю, батько й мати? Чи великий достаток? Чи багато худібчини? Еге, кажу, батька й матір своїх я забув уже як і звали, а худібчини, кажу, в мене зроду ніякої не було, 84
окрім коня та сучки-хортиці, та й та, кажу, позаторік іздохла. Уже, кажу, коли хоч мене зятем мать, то бери у прийми. — Що ж ти, каже, е мене робитимеш? Любитиму, кажу, твою дочку та твій хліб за десятьох буду їсти! Регоче з мене старий, а проте бачу я, що я йому таки й геть то вподобався. А тим часом подали нам на стіл вишнівки, а потім дулівки, піднялись у нас речі гучні та веселі, а незабаром старий уже обійматься і цілуваться до мене поліз. Вертається з весілля дочка, а він і пита її: а що, каже, Олесю, припадає тобі за пана Гайдабуру заміж іти — 	чи до вподоби, чи ні? А воно, трикляте дівча, уткнуло пику в рукав та тільки: кіх-кіх-кіх! Що це ви, каже, тату, Бог із вами! Такого мацапуру, каже, і в ярмарку ніхто не полюбить! А я їй на те: от уже брехня, кажу, так чисто брехня, бо на ярмарках, кажу, мені найбільше й пайдить. А старий і собі: дурниця, каже, моя дитино! Це, каже, сам Господь послав тобі чоловіка, а мені зятя: вдача козацька, весела щира душа, — брехать не вміє. Таких козаків, каже, не багацько зосталось. А дівка тоді сперечаться, та відмагаться — де ті й жарти ділись, у сльози вдарилась. А ми з старим відрядили її геть, а самі пили та й пили аж до півночі. А на другий день він мені і каже: полюбив я тебе, братіку, дуже, а все ж таки зразу тобі слова не дам. Приїзди, каже, через тиждень, а ми з дочкою тимчасом надумаємось. От я й поїхав, та, їдучи собі, й думаю: на якого бісового батька я буду жениться? З якої речі розпочав я отую галамат- ню? Хіба щоб мороки та гризоти набуть? Та нехай їй грець, отій красуні! Не хоче зо мною любиться, то не буду й журиться. Не хоче мене кохать, то мені на неї — наплювать! Так що б же ти думав, Пилипе? Отакечки собі мізкую, а вона, капосна дівка, щогодини, щохвилини, так мені перед очима й стоїть. Та так же видимо уявляється, так явма уздрівається — мов живісінька. І як я не всилявся, щоб її з думки збуть та цілком забуть, а вона все стоїть у мене перед очима у своєму кожушку з лисичим коміром і лисичими закарвашами, і дивиться на мене насмішкувато своїми карими очима, і усміхається до мене глузовито своїми рожевими губами, і очевидячки кепкує з мене. А мені любо якось, і якийсь жаль мене бере, і серце в мене болить, і душа в мене нудиться. Занепав духом так, що насилу дихаю. От я перемігся тиждень, а далі й кажу собі: е, матері її трясця! Чи любить, чи не любить, а як отак журиться, то краще ожениться. Та ото знов сів на коня і поїхав до старого Недригайла: отак і так, кажу, закохався у твою дочку, як чорт у суху вербу, то не вкороти сироті віку, віддай за мене Олесю, а я її любитиму, як душу, а труситиму, як грушу, поки живота мого. Старий привітав мене раденько і почав зо мною гулять. Отже, гуляти гуляє, а до діла нічого не промовляє, а тільки горілку п’є та ковбасу їсть, та стогне, мов з лиха. І пили ми аж до півночі, і все 85
він мулився та мнявся і на мою просьбу не подавався, та вже як цілком напився, то аж тоді згодився — поляпалися ми долонями й поцілувались. А на другий день ми похмелились здорово, а к обіду у п’ять напились, а там знов похмелялись і знов напились і пішов у нас дудліж на цілий тиждень, та таки не без того, що п’яними і весілля скоїли. А перед шлюбом Олена мені й каже: гляди ж ти, триклятий п’янюго, оце ж ти береш мене силоміць, то будеш каяться по віки вічні. А я їй на те: побачимо, кажу, чий чорт буде старший. І ото звінчали нас, так воно й вийшло, як там кажуть: оженився навісний та взяв біснувату. Почали ми з Оленою жить та свариться: я до неї, а вона від мене; вона від мене, а я за нею! Було сміху, було й плачу з нашим коханням. Спершу я все ж тільки підсипався та підлещався до неї, а потім бачу, що немає ладу, та почав її малахаєм бить, та таки й приборкав трохи — уже не тікає було від мене, а тільки плаче та лається. Та вже ж і лаялась знакомито! Вичитує було, мов по писанню: і бодай тобі добра не було, і бодай тебе земля проглинула, і бодай тобі руки й ноги посудомило, та інколи таке сплете, що мимовіль розрегочешся. І найгірше допікало їй те, що як би вона не лаялась, а я ту лайку повертаю в жарт. Отже, поки жив старий, то коло його і наше життя хоч трохи на людське скидалось, а як умер він у пів року після весілля, то почувся я, що якась величезна прірва розлучила мене з жінкою. І бачу, що вона моя жінка, чуюсь, що вона на мене пеклом дише, і ніяким чином не приверну я її до себе. І бачу, що я над нею пан, і чуюсь, що не поборю її. І бачу, що в мене худоби і всякого добра достаток, і чуюсь, що про все те мені байдуже. Тільки тоді було в нас і супокійно в хаті, як обоє мовчимо та сопемо, а як тільки забалакаєш, так і запорощить вона супротивні речі, так і почнеться у нас суперечка та перекази. І чорт батька зна про яку дурницю зайде річ, а зіб’ється така буча, що або хапай шапку та тікай з двору, або бери малахай та й бий. Дійшлось до того, що вже й веселий гумор мене покинув, охота до жартів відпала. Тільки інколи було, як нап’юсь добренько, то й почну її повмисне дратувати, та роздратую так, що аж пирхає, аж захлипається. Та одного разу, як отакечки драту- тував її, підхопився їй під руку безмін, та як цигипнула вона мене отим безміном під вухо, так я й пам’яті збувся — насилу водою відлили. Загреба. Отак тобі, махаметові, й треба! Г а й д а бу р а . І от, поживши отакечки з Оленою рік, удовольнився я супружеським життям аж от поти (показу на горлянку) і радий був, що прийшла черга на службу йти, бо думка була така: як биться та свариться, то краще розлучиться. Отже, відбувши той рік на службі, упять таки додому поїхав — задля дочки, що без мене й привела. Уступаю в хату, а вона як 86
уздріла мене, то так і отетеріла: і рот роззявила, і очі вирячила, і руки поперед себе наставила, наче перед нею уявився чортяка або видюща смерть. А як отямилась, то й почала зараз вичитувать та причитувать: і чого таки ти до мене притаскався? Та принесла ж тебе лиха година на моє безголов’я! Та бодай же тобі добра не було! А я їй: тю на тебе, дурна! Я ж таки думав, кажу, що тобі без мене скучно, бо хто ж тебе без мене подратує або й попоб’є! І хоч як я був затявся на тому, щоб не ворогувать із жінкою та жить з нею тихомирно, а через дванадцять неділь мусів тікать з двору і повіявся куди здря, та навернувся додому уже більш як у півроку, бо почув, що жінка сина привела. Отже, знов пробув дома тільки місяць. А після того вже навідувався додому тільки вряди-годи, не більш як на тиждень. В остатній раз приїхав якось на Великдень і, тількищо переступив поріг, як жінка кинулася до мене, як оса: а ти чого до мене приїхав? Геть з мого дому! Бери з мене що хоч, бери худоби половину, та тільки геть із дому, щоб тебе й не бачила! Та так і сикається до ноги, так і шпигає, так і штовхає геть, мов бджола трутня. Що за вража мати, думаю собі. Пожив я дома днів зо три, роздивився добре, аж бачу, що у неї вже і бахур є! Цілий день і цілу ніч думав я, як мені теперечки у світі буть, і тоді ж таки наважився пуститься на всі чотири вітри і п’ятий шум, щоб уже більше і не навертаться додому. А зібравшись у поход, гукнув я до жінки на прощання: зоставайся здорова, сто чортів тобі в боки! А вона мені: собаці собача й путь! А далі підбігла до печі, уткнула голову в челюсти, та як гукне в комин: бодай же тебе в дорозі побила лиха година, та бодай тобі очі заснувало, щоб ти й дороги додому не знайшов і ніколи не вернувся та щоб заклекотіла твоя й путь — гу-у-у-у! А я їй: на свою голову дурну! Та з цим словом виступив з хати, сів на коня та й поїхав... І от уже, мабуть, дванадцять рік, як і чутку про жінку та дітей чув!... Загреба (сидить мовчки, повісивши лоб, а потім підводиться з місця і христиться до ікон). Господи, Господи! Що грішний я в тебе чоловік на світі є і багато твоєї милости треба, щоб мені спастися, але слава тобі, Господи, що я не такий бузувір і махамет, як оцей Гайдабура! І держить же на світі земля такого проклятого харцизяку! Гайдабура. Отже, гляди, старий зовсім спантеличивсь. Загреба. Ні, бузувіре, я не спантеличивсь! Я дивуюсь і не надивуюся, який ти є махамет на світі! Та ти ж загубив вік неповинної людини, силоміць її за себе взявши! Та ти ж взяв її тільки задля забавки — на дратування та кепкування, то не диво, що й душа її до тебе не привернулась! Та ти ж із святого шлюбу та зробив собі іграшку! Та ти ж замість того, щоб 87
жінку на путь навести, відбіг її, як собака, і допустив у гріх упасти! Та ти ж відрікся від кревних діточок, як Юда від Хри- ста! Та горе ж тобі, горе, Божий рабе многогрішний! Буть тобі на тім світі у вогні пекельнім, у смолі клекотючій! Гайдабура. Та ти, чи чуєш, заздалегідь не жалкуй за мною, бо може ще за мої гріхи та чорти мене отаманом у пеклі постановлять, то ще, гляди, ти ж таки в мене під командою будеш. Загреба (христиться). Господи, Господи! прости мене грішного і помилуй! Гайдабура. Та ні, брехня! Не сподівайся спасіння, бо й ти своїх гріхів абияк не відмолиш, а турбуючи Бога, тільки більш його роздратуєш. Ось ми лиш краще вип’ємо! Загреба. І тямки я собі не складу, чи ти й виплодився отаким махаметом, а чи тебе батько й мати своїм родительським проклоном прокляли і на вічний гріх занапастили! Чи ж видан- сько? Набився, намордувався з жінкою, та й покинув з маленькими діточками на призволящу! Гайдабура. Патякаєш ти, Пилипе, не розтямкувавши діла. Ось годі тобі причитувать, та ке лиш вип’ємо, а я заспіваю тобі пісні (наливає чарку і співає): Ой пий, та не лий, Люби жінку, та не бий, Нехай буде яка є, Сама тебе в щоки б’є — як колись покійниця Ганна Сидоровна — царство їй небесне! — та била нашого полковника Загребу... (п'є і наливає Загребі). Загреба. Так оце ти, махамете, верзеш отаке про мене і мою покійницю-жінку? І сорому тобі немає? Та ти б же, коли чіпаєш мене, то не воруши кісток хоч покійниці-жінки, безуві- ре ти неприкаянний. Гайдабура. Так хіба ж я ворушу її кістки? Ворушив ти їх за свій вік доволі, поки розворушив до останку, а тепер уже ніхто не поворушить. Ось випий лиш за впокій її душі на тім світі; бо на цім світі й вона накуйовдила таки чимало. Загреба. Пху на тебе, бузувіре! Твоїм язиком сам біс орудує! (бере чарку). Ні, Семене, ні, голубе! Мені язик не повернеться докоряти чимнебудь покійниці! Добра була у неї душа, щире було серце! Не хочу впевняти, щоб ніколи ні в чім не прогрішилась; не скажу й так, що не було в нас ніколи незгоди — 	були сварки, були й шкварки — без цього в подружжі не можна пробуть; та все ж таки спасибі їй, спасибі навіки за її ласку й добрі вчинки! І чи така в мене вдача козацька, щоб жінці та мене бить, а хоч може і трапилось, інколи, що вдарила коли п’яного, як від горілки знемощію, так то вдарила своя 88
кревна рука, своє рідне тіло! Не докір їй слід за це посилать, а щире спасибі, бо вона мені від усього серця добра бажала (христиться). Пошли ж її, Господи, царство небесне і вічний покій (п’є). Гайдабура. Та не молись дуже, бо вона вже й так досі у раю коло Божого боку. Оце ми з тобою п’ємо та про неї згадуємо, а вона може теперечки саме з святим Петром або Іваном Золотовусим на Божих подушках під святим кожухом цупко спить, а про тебе грішного й забула. Загреба. Чорти б побили твого батька з отакими жартами! Бодай тобі так легко дихать, як мені твої речі слухать про свою рідну жінку! (повісивши голову, жалібно). Жінко моя, жінко моя люба! Чи ти чуєш, що про тебе кажуть? А ти ж було гостей вітаєш ласкава, як ясонька! Ти ж було шануєш їх від щирого серця і горілки чаркою, і стравою доброю, і словами привітненькими... Гайдабура. Еге, та ти, козаче, затого зарюмаєш! Загреба (зовсім хлипаючи). Жінко моя, Ганнусю! Галю, моя галочко! Та ти ж було обмиваєш мене, і вичісуєш, і годуєш, і спати вкладаєш! Та ти ж було піклуєшся за мною, як за дитиною, а тепер же я сирота удовий (ридає). Гайдабура (перекривляючи). Та ти ж було хоч і в гречку стрибаєш, то й мене не забуваєш та з п’яного штани стягаєш, а при цій вірній оказії і під бік штурхнеш, і за чуприну скрутнеш, і від щирого серця по мармизі ляпнеш ... Загреба (ридаючи). Та Галю ж, моя галочко! Та як же мені без тебе на світі прожити? .. Гайдабура (до дверей). Палажко! А гей, Палажко! П а л а ж к а (вбігає). Чого вам? Гайдабура. А хіба ти не чуєш, що Пилипусь плаче? Ти б таки хоч по головці його пожалувала, та таки й цицьки б йому дала, то може б воно забавилось та й замовкло. Палажка. І оце ви на те мене тільки й кликали? Гайдабура. А хіба ж нема на що? Палажка. І як таки не сором вам чорти батька зна що варнякать? Загреба (підводиться). Та й допік же мені оцей іродового батька син! Палажко! Відведи мене до постелі та роздягни! Гайдабура. Та сама таки й приспи його гарненько! Та ще й пісні приспівай. Соньки-дрімки в постілоньку, Здоров’ячко у тілонько, А в роточок їдусеньки А в пелькочку питусеньки — 89
та ще й краще щонебудь приклади! (Палажка бере Загребу під плече і веде в другу кімнату, а Гайдабура зостається сам і наливає чарку). Так оце, мабуть, так, що випить іще одну, та піти й собі під грушу, та відпочинуть на траві, бо таки налився горілкою аж по саму зав’язку, та ще й полковника подратував, собі на втіху, досхочу (п’є і виступає, співаючи і пританцьовуючи). Сяк-так до вечора доживу, А ввечорі ще й на вулицю піду! IV Альтанка в саду Загреби, з обох боків великі дерева, а далі кущі бузку, квітники, і ще далі видко причілок Загребиного дому. Перед публікою стіл і на йому самовар з усім чаєвим прирядом, біля столу сидить Загреба з люлькою, Гарась, Юрась, а трохи збоку на скамниці сидить Киля і щось читає з зшитку. Юрась. А дивіться бо, дивіться, як наша Киля віршів зачиталась, та ще хахлацьких! Загреба. Де ж вона їх доп’яла? Юрась. Та то ж я їй понадавав. У нас у гімназії багацько ходило по руках заборонених віршів, так я понасписував собі всяких: і стидних, і чудних, і хахлацьких, та оце й Килі даю потроху. Загреба (з гнівом). Так оце ти, махамете, рідній сестрі та даєш бридких віршів читать? Юрась. Та ні, батеньку, я стидних їй не даю, то ха- хлацькі! Загреба. Ану, покажи, дочко, що ти там читаєш? Киля (підходить до столу і сідає на дзиґлик). Не турбуйтесь, батеньку, це вірші не стидні і не чудні... Це такі вірші, що читаєш їх, а душа твоя і радіє і плаче... Загреба. Та в тебе, бачу, й справді очі заплакані! Юрась (зазирає в зшиток). Еге, це вона «Тополю» читає! Загреба. Яку там тополю? Ану, прочитай, дочко, то й я послухаю! Киля. Е, батеньку! яка з мене читачка? Нехай краще Юрась прочитає. Загреба. Та ну, не мнись! Коли кажу читай, то й читай! Киля (бере секстерню і читає): По діброві вітер віє, Гуляє по полю, Край дороги гне тополю До самого долу. 90
Загреба. Пхе! чорти батька зна що й написано! Зараз і бачу, що писав якийсь недотепа. Г а р а с ь . Та то писав Шевченко! Загреба. Який Шевченко? Г а р а с ь . Та там такий письмак був проявився — з кріпаків. Загреба. Як? Оце б то кріпак та вірші понаписував? Г а р а с ь . Та кріпак же! Прямо таки кріпак Тарас Шевченко. Загреба. Та хто ж його, сучого сина, навчив читать та писать? Г а р а с ь . Ге, батеньку! У російських панів є такі кріпаки, що краще, ніж самі пани, читають і пишуть. А цей Шевченко так почав був таке писать про панів та про царів, що його в кайдани закували та чи на Сибір заслали, чи в москалі віддали. Загреба. Та невже ж таки справді? Г а р а с ь . їй же Богу! І ще й досі десь тиняється, коли не пропав. Загреба (до Килі). А коли так, то й не читай, дочко, його віршів — нехай їм сучий син! К и л я. Та то, батеньку, мабуть, якийсь другий Шевченко .. той, мабуть, не так писав ... а тут, батеньку, справді гарно написано. Юрко. Та таки й справді, батеньку, гарно, тільки що дуже вже якось жалісно — так за серце й бере. Загреба. Де там у гаспида гарно — якась нісенітниця, галаматія! К и л я . Та ви ж, батеньку, тільки початок вислухали. Ось постривайте, я вам вичиатю це до кінця. Загреба. Ану-ну, читай далі. Кил я (читає). Чумак іде, подивиться, Та й голову схилить, Чабан вранці з сопілкою Сяде на могилі — Загреба (махнувши рукою). Та ні — шкода! Не втне Каїн Абля, бо тупа шабля! Зараз і бачу, що недотепний!.. Та й пише чорт батька зна про що — про чумаків та чабанів! Е ні! От як у нас у полку та був хорунжий на прізвище Гергель — і ще й тепер десь на Сангинях хутором сидить — так от був мистець на вірші! Як підіп’є було трохи, то про що б йому не сказав, зараз він тобі віршами і втне, та ще як гарно! Одного разу якось наїхало до нас багацько гостей, сидимо ми так, як оце 91
теперечки, за самоваром та горілочку п’ємо, а він, сучий син, такі вірші плете, що ми аж за боки беремось та регочемо. Коли це покійниця мати ваша — царство їй небесне — й каже: а нуте, Матвійовичу, і на мене вірші скомпонуйте! От він зараз випив чарку, повісив лоб, покрутив вуса, а далі й почав казать: Ой ти пані чорнобрива Розкрасавиця моя! Зовсім звела мене з глузду Шия білая твоя! Спати ляжу, смокчу люльку, Повернусь на другий бік — Через тебе спать не можу, Я нещасний чоловік! Та як почав, як почав далі, так і чорти його батька знають, як гарно! Мати ваша, покійниця, тоді аж заплакала, а я таки й зремствував на сучого сина та й за груди його вхопив і за малим не вбив його за те, що приліпив таке, як розкрасавиця моя. Бреши, кажу, махамете, та не забріхуйсь! А він як і видумає було на кого кумедні вірші, та ще як прибреше, іродів син, удесятеро проти правди, то хоч і в люди не потикайся, бо дивитимуться на тебе, як на тура, і осміють тебе, як Хому в ярмарку! Гайдабура (уступає до альтанки). А, здорові були! Загреба. Здоров, Семене! Киля, Юрась. Драстуйте, Семене Прокоповичу! Загреба. Сідай, Семене, та вип’ємо чаю! Гайдабура. Ге, неохочий я, брате, окріп сьорбать та цукор смоктать. Зовсім це не козацьке діло. А ти краще гукни, щоб Палажка подала справу. Загреба. Тайз цим не забаримось (до Юрка). Побіжи, сину, в сад та там під рясною грушею знайдеш на скамни- ці мого кисета з табаком, що я забув, так ти захопи його та принеси сюди. Юрко (зривається і біжить, пританцьовуючи та виспівуючи). Ой гоп з парубками, Кив, морг брівоньками, Туп-туп, туп-туп ніженьками Цок-цок, цок-цок підківками ... Гайдабура. Тай меткий же та веселий у тебе хлопець оцей Юрко. Учора його малахаями били, а сьогодні уже й не знати, що він під таку зневагу підпав. Загреба. Харцизяка, сучий син! З його усяка лайка і бійка, як з гусака вода, спливає. 92
Кил я (до Гайдабури). Семене Прокоповичу! Чи в вас немає часом віршів хорунжого Гергеля? Батенько кажуть, що ви їх і на пам’ять багато вмієте. Гайдабура. Он бач, чого вам заманулось! Шкода, Ки- лино Пилиповно, Гергелеві вірші гарно читать тільки під п’яну річ, а ви ними свого смутку не розважите. К и л я . Якого смутку? Гайдабура. Іще й питаєте: якого смутку? Хіба ж ви буваєте коли веселою? Ви з смутком ходите, з смутком спать лягаєте, з смутком і встаєте. Ви говорите наче крізь плач, і усміхаєтесь крізь сльози. От хоч і тепер: на губах усмішка, а на очах сльози. Кил я (засоромившись). Бо-зна що ви вигадуєте! Юрко (вбігає і подає батькові кисета). А я оце біг через сад, та й згадав щось про нашу Килю ... Та щось гарне-гарне! Кил я (стурбовано). Про мене, кажеш?.. Гляди ще не збреши чогонебудь! Ю р а с ь . Нічого мені брехать, коли я й правди знаю чимало. У ля. Ану, скажи, Юрасю! Скажи, голубчику! Кил я (до Юрка). Юрасю! Гляди ще й справді чого не вигадай! У ля (до його ж). Юрасику! Голубчику! Ану, скажи справді! .. Та ну ж бо скажи! Загреба. Та то він, сучий син, хотів збрехать, та не знає, з чого почать. Г а р а с ь . Та про Килю і я дещо чув від тітчиної покоївки Векли... Кил я (боязко). Від Векли, кажеш?.. Гайдабура. А я хоч нічого не чув і не бачив, а більш усіх вас знаю. Кил я (боязко). Що ви знаєте?.. Гайдабура. Що ви когось кохаєте! К и л я . Не брешіть бо на старості літ! Загреба. Ото наскіпались на бідну дівчину! Ю р а с ь . Ні, я знаю далеко більш, ніж Семен Прокопович. Я щось своїми очима бачив (До Килі). Хочеш, Килю, розкажу? Кил я. Юрасю, Юрасю! Чим я тобі завинила? Чи я коли скривдила тебе, а чи яку прикрість тобі зробила? .. Ю р а с ь . Та ні, ні, не бійся, я нікому не розкажу! Загреба. Е, матері вашій біс! Коли так, то кажи, маха- мете, усю правду до щирця, бо тут, здається, якась капость є! Ю р а с ь . Та то я, батеньку, пожартував ... 93
Загреба. Ні, брешеш! Ти справді щось погане знаєш (Підводиться). Кажи мерщій! Кажи з доброї волі, бо однаково розкажеш мені й знехотя! Юрась (до Килі). Що ж, Килю? Доведеться, мабуть, розказать. К и л я . Юрасику, Юрасику! Як тобі не гріх? .. Загреба (яровито). Кажи, махамете! Кажи мерщій! Юрась. Та то, бачте, учора ввечорі побіг я в сад, та коло нашої куріпки шульпіку спудив ... Кил я (кидається Юркові на шию). Побійся Бога, Юра- сю!.. Загреба. Коло якої куріпки? .. Якого шульпіку? .. Юрась. Та навіщо вам знать? .. Загреба (зціпивши кулаки). Кажи, іроде! Кажи, бузувіре! Кажи мерщій! Юрась. Та вже звісно, коло якої куріпки... коло нашої Килі. А шульпіка таки справді Шульпіка й є — отого хорунжого Шульпіки, що коло тітки хутором сидить, син... Андрієм зветься. Кил я (зціпивши руки, бережно опускається на дзиґлик). Боже мій, Боже! Він уб’є мене... він живцем мене втопить!.. Загреба. Та кажи ж мені, бузувіре, кажи до ладу, кажи усе чисто до щирця! Юрась. Таяж кажу вам... Отож я погнався за Ориш- кою, а вона гайнула в сад, та поза аґрусом, та поза бузком, а я кинувся їй на перестріт прямо через бузок, коли ж ось із боку у мене щось як шарахне! А далі навтікача — шелесь, шелесь. А я за ним, а воно через тин — плиг! А я його за полу — хіп! Дивлюсь тоді, аж воно — Андрій Шульпіка! Кинувся я тоді назад у бузок, аж там наша Киля прикавурилась під кущем, та й сидить, як куріпка! Загреба (ухопившись за лоб, опускається на дзиґ ель). Оце так, що почастував мене, іродів син — мов келепом по голові гепнув! Оце так що захмелив — аж у віччю в мене засвітилось! Киля (зривається з дзиґ ля, піднявши вгору зціплені руки). Батеньку! не йміть йому віри! Не йміть йому віри ніхто!.. Він зі злости на мене... він ворог мій ... Він мене втопить хоче!.. Юрась. Та що вже, Килю, брехать! Признайся вже по правді та й конт! Хіба ж я не знаю, що ти й від тітоньки до його на вулицю бігала? Киля (опускається знов на дзиґель). Боже мій, Боже мій! Яка безжалосливість, яка зледушність! І завіщо, спитать би, завіщо така мені від нього зневага тяжка? (схиляється на стіл). 94
Загреба (сам собі). Оце так, що вберегла сестра мою дитину! Це таке, що я вже не знаю, як його й буть! У л я. Та хто ж він, отой Шульпіченко? ,Чи він хоч трохи образований? Чи він хоч служить денебудь? Ю р а с ь . Який там образований? Він, як і я, з четвертого класу вийшов тільки, за два роки передо мною. А служив у військовому дижурстві. То мені й не диво, що Киля покохала його, бо 	він таки справді молодець. А що вже до дівчат ласий — щовечора тільки й роботи, що по вулицях товчеться. А вже пісень співать та баляндрасів точить, то такого другого й не зискать! А завзятий, а меткий, а жвавий, а прохірний! Там такий сучий син, що в одно вухо влізе дівці, а в друге вилізе, та так що й не зчується! У л я . Так ось яка вона, наша захвалена тихеря! Так вона покохала необразованого урядника, писарчука, та по хмеречах із ним рандеву справляє! Г а р а с ь . Правду кажуть, що в тихому болоті чорти плодяться. А мені таки й казала Векла, та не все... Загреба (до У лі та Гарася). Годі, годі вам уїдатись до неї — нехай я сам допитаюсь правди! (грюкнувши кулаком об стіл, до Килі). Килино! А кажи мені, чи правду оце Юрко каже, чи ні? Киля (підвівши голову)., Батеньку!., потривайте трошки... дайте мені опам’ятаться! Гайдабура. І чорти батька зна, чого вони зґвалтувались! Тільки дарма бідну панночку нудять! (до Килі). Килино Пилиповно! Годі вам скорбувать серцем! Плюньте на той сором та скажіть їм у вічі: що ж, мов, кого покохала, з тим і погуляла! Нехай їх тоді завидки вхоплять! Загреба (знов грюкає кулаком). Та чи ти чуєш, Килино? Кажи мені мерщій, чи правду Юрко каже, чи ні? Киля. Правду, батеньку ... Загреба. Як? .. Ти кажеш: правду? .. Киля. Правду, батеньку ... Загреба (звісивши лоб). Оце до діла! Оце так, що наробила сорому!.. (до Килі). Так ти до його на вулицю бігала? .. Так ти з ним по хмеречах вешталась — га? Та як же ти зважилась, та як же ти насмілилась? Та ти ж свою дівоцьку честь запропастила! Киля. Татоньку ... Я люблю його ... Загреба. Як? І ти смієш мені таке казать? І тобі не сором? Киля. Я люблю його, батеньку... а чести своєї я не запропастила ... 95
Загреба Цить, прокляте пискля! І як ти смієш такі стидкі речі казать! Хіба забула, що я тобі батько? Кил я (крізь плач). Батеньку! Я нічого поганого не зробила ... Я тільки люблю його ... Я люблю його, батеньку! (плаче). Загреба (піднявши кулаки). Та цить же, проклята недоріко, а то я тебе живцем у землю вб’ю! І белькнуть мені про це не смій! (відступившись геть) Оце страмота! Оце бридота! Оце так що наробила сорому собі і батькові на старості літ! Уберегла ж тітка свою зрощеницю! (набік) Спасибі ж тобі, сестро, що ти дочку мою зростила чесно і до розуму її довела! (трясучи кулаком). Потривай же ти, високомисна та велико- носна пані, прийдеш ти до мене, то я ж тобі подякую! У ля (до Загреби). Та це ж, батеньку, ваша любимка... Ви ж мені нею щодня очі колете! Кил я (стає против Уляни і гнівно дивиться на неї). Уля- но, Уляно! І ти смієшся з мого нещастя? Ти радієш, що мій сором виявився на світ та кидаєш ним батенькові в вічі? Та зглянься ж на себе! Та згадай же, які ти рандеву з Прогульбицьким справляєш? Чи може, як з образованим, то воно й на честі не шкодить? (до Юрка) А ти, Юрасю! Ти покарав мене тяжко, хоч я й не знаю за що, то будь же хоч правдивим, порівняй же мене з оцією преподобницею! Розкажи батенькові, як вона миз- гається з Прогульбицьким, та як вона обнімається і цілується з ним, де не спіткнеться! Загреба (з переляком). Свят, свят, свят! У ля (до Загреби). Батеньку, вона клевече ... вона з пере- сердя ... вона зі злоби ... Ю р а с ь . Та не бреши, Уляно, бо в тебе сорому й крихти немає! Та ти цілуєшся і обнімаєшся з Прогульбицьким прилюдно, не соромлячись ні мене, ні Гараська, ні Килі! Загреба. Господи Cyce Христе!.. Та невже ж таки? .. Та хіба ж таки? .. Та чорти б же побили вашого батька!.. Гайдіабура. Молодець Юрко! Оце по-моєму — коли одна вхопила сорому, то нехай і друга вхопить, щоб язик прикусила. Загреба (опускається на дзиґель). Оце так що захмелили мене знов — аж світ мені запаморочився! (трохи згодом, повісивши голову). Чи ти ба! Дочки коханців придбали та з ними рандевулі справляють, а я, старий бовдур, я нічого й не знаю! Та не то не знаю, а й не підозріваю! (розводить руками). Та чи воно мені усе оце явма діється, а чи уві сні уздрівається? Чи воно жива справжність, чи воно мариво? Гарась. Батеньку! Та про Улю ви не йміть їм віри ні крихти, бо це вони на неї зі злости наклеветали! 96
Загреба (грюкнувши об стіл кулаком). Уляно, а ходи сюди! У ля (підступивши кілька кроків). .Чого вам, батеньку? Загреба. А чи ти чуєш, що на тебе кажуть? У л я . Чую, батеньку ... Загреба. Так ти забула про дівоцький сором, забула, що ти полковницька дочка, та з гольтіпакою, голодранцем цілуєшся та мизгаєшся — га? У л я . Батеньку ... Я люблю його ... Загреба (грізно). Цить, проклята дитино! Цить, бридка, не смій мені й белькнуть про це! Не без-слав себе й мене! У ля (крізь сльози). Батеньку... що ж, коли я люблю його... Загреба (зривається з місця і тупає ногами). Та цить же, трикляте байстря! Цить, кажу тобі, бо я тебе до землі пригнічу! (шмигляє по кону). От уже послав мені Господь день цей на кару! От уже приспіла мені лиха година! От уже спостигла мене злегода тяжка! Прямо ж хоч калавур кричи! (зупиняється і звішує голову). Оце так що осоромили та оганьбили мене, старенького, дочки! (піднімає в гору очі і складає руки на груди) Господи, Господи! Завіщо ти мене караєш? Що служив я своєму цареві вірою і правдою тридцять літ, заслужив собі чинів і чести, надбав таки й маєток гарненький — слава тобі, Господи, таки й справді у пани вийшов — та тільки ж мені й не достачало, щоб діждаться від дітей своїх потіхи! Коли ж тут — хвіть! Осоромили мене, старенького, дочки, осоромили навіки! Що одна покохалася з лайдаком іпиюарем, а друга з’єдналася з московським гольтіпакою, та забули і перед людьми сором і перед Господом гріх, а про батька зовсім і думки не мають! (відступається назад з трагічним жестом). Чи ти ба! Не соромиться батькові у вічі казать про свої капості! (перекривляє дочок). «Я люблю його, я люблю його!» Та як же ви зважились, бридкі поганки, отаке казать? Та де ж ваш дівоцький сором? Та я ж вас, коли так, під замки позамикаю, по коморах пороз- саджаю, по закапелках позапаковую! (до Килі та У лі). Гетьте, сквернавки, з моїх очей! По коморах! (Киля і У ля зриваються з місця і виступають, а Загреба гукає набік). Гей! Позамикать їх на дсять замків! Позамикать мерщій! (до Юрка та Гараська). А ви, чортові лобурі, безглузді бовдури, лайдаки дурноголові! Ви як же дивитесь, що нічого не бачите! Ви чого допускаєте сестер до сорому та бриду? Чи вам честь сестер здалася ні на що? Чи вам байдуже, що на ввесь наш рід сором упаде? Та що пак! Ви ще закриваєте, чортові телепні, мерзенні дурбаї! Га? Чого ви повитріщали баньки? Гетьте з моїх очей, бо мені на вас дивиться бридко! (Юрась і Гарась зриваються і виступають). 97
Гайда б ура. Оце роздрочився старий, мов бугай! Це прямо чудасія та й годі! Загреба (грізно підступає до Гайдабури). А ти, чортів лайдаче, махамете, бузувіре, старий собако! Тобі чудасія та й годі? Гайдабура. Тю на тебе, схаменись! Загреба (грізно тупцюючи коло Гайдабури). Га? То тобі, іроде, чудасія, та й годі? Гайдабура. Тю-у! Дивись ти, виторопився на мене, як звірюка! Чи він ума рішився, чи що! Загреба. Га? Так тобі, пилате, сама чудасія? Га? Tax тобі смішки з чесного батьска, що його бере за дітей своїх скорбота? Гайдабура (набік) Агей, Палажко! Загреба. Тобі смішно, старий кнуряко, бо ти в батьківській шкурі не був! Тобі не втямку, що може в чесного батька за дітей своїх серце розпадається, що його призе скорбота! Палажка. (вбігає). Чого вам треба? Гайдабура. А неси нам мерщій тої, що від усякої скорботи! Палажка. Оце вже почнеться знов дудліж горілки на цілий день! (виступає). Загреба. Га? Так тобі, антихристів сину, чудасія та й годі! Гайдабура. Та якго ти бісового батька на мене навря- кався? Хіба ж воно й справді не чудасія, що ти через таку дурницю та отаку бучу збив? Загреба. Чи ти ба, що він варнякає? Через таку дурницю, каже! Що полковницькі дочки та себе й батька у сором увели, так це йому, бузувірові, дурниця! Гайдабура. Та який там у гаспида сором, що дівчата з хлопцями покохались? Як усього соромиться, то й ніколи не скоромиться! Загреба. От як! Чи ти ба, ще й варнякає, кобиляча душа! Гайдабура. А ось Палажка з цілющою та живущою водою приспіла (до Палажки). Давай сюди мерщій! (бере пляшку). Ось бач, яка премениця і душевна відрада. Що хлюпнеться, то й душа усміхнеться (повертає пляшку сюди й туди). Чи ти ба? Ось ке лишень вип’ємо! Загреба. Не хочу я з тобою пить — нехай тобі грець! Гайдабура. Та не бреши, бо питимеш. Погфиндишся та помордуєшся дурнісінько, а напослідок все ж таки на горілку наполяжеш. Загреба. Не до горілки мені, бузувіре! Серце мені розпадається, душа моя скорбує! 98
Гайдабура. Е, коли серце розпадається, то треба горілку наворожить, бо так не поможеться. Ось потривай, я над нею почаклую! (бере пляшку і починає нею крутити та вертіти, а Загреба дивиться скоса). Горілочко, покрутнися, горілочко, повернися, та в цілющу і живущу воду перемінися! Та зжени нашому полковникові з серця скорботу, з зубів скреготу, з горла рикоту, з очей звірячу блискоту, з кулаків тріпоту, з ніг дриготу і всяку інчу чортячу роботу! Та прожени їх на очерета, на болота, у землі агарянські, у царства бусурманські (відпльовується на боки). Пху-пху-пху! А що слова мої до діла, лежить свиня під дубом біла, і тридцять білих поросят. — Свят, свят, свят! От тепер призволяйся! Усяку скорботу і соромоту як рукою зніме! Загреба (зареготавши). Бодай тобі, махаметові, добра не було! Від твоїх бузувірських жартів і мертвий у труні пирхне з реготу (сідає до столу). Гайдабура. Ні, ти покуштуй бо, яка вона тепер є! Загреба. Та доволі вже, хоч вип’ю злиха абощо! Гайдабура (наливає дві чарки). Будьмо здорові, Пилипе! Загреба. На здоров’я, Семене! Спасибі тобі, братіку, що ти мені хоч трохи серце розважив! V. Майданчик перед домом Загреби. З обох боків дерева і кущі бузку, а далі вгилиб видно чільну сторону Загребиного дому з рундуком і позачиняними віконницями. На майданчик виступає Прогульбицький і обзирається. З другого боку витикається Па- лажка. Прогульбицький. Здорова, Палажко! П а л а ж к а . Драстуйте, паничу! Прогульбицький. А що, чи всі ваші дома? Палажка. Та вони то всі дома, та тільки пан теперечки сплять. Прогульбицький. А панночки? Палажка. А панночки сплять у дівочій. Прогульбицький. Ну, так ти старого поки й не турбуй, а потихеньку поклич мені панночку Улю. Палажка. Егеж, поклич! А як пан дізнається, то не кому ж буде нахвайка, як мені. Хіба ж ви не знаєте, що старий пан на вас пеклом дише? Прогульбицький. Та ну бо, голубочко, поклич! Я тобі за це колись у пригоді стану. 99
Палажка. Та нехай уже покличу (виходить). Прогульбицький (сам собі). Оце добре, що старий спить — замішки не буде. Ох, що воно тут за ці два тижні накоїлось? Чи підбилась моя Уля своєму батькові під ласку, чи приєднала його хоч трохи? А багацько мені мороки буде з оцим чорноморським диканем! Уля (вбігає і кидається до Прогульбицького). Аполояе! Мій милий! Аполоне! Прогульбицький. Юлінька! Розкіш моя! (цілує її). Уля. Ах, голубчику! Якби ти знав, чого я зазнала! Безбожник ти: забути про мене, покинути мене на цілих два тижні сподіватися, виглядати... Як тобі не гріх? Прог ульбицький. Що ж робити, милочко! Адже ти знаєш — служба ... Та до того ж я бачу, яік приймає мене батько твій ... Боюся, щоб не надокучити йому... Ну, що ж, як тут у вас? Чи все добре? Чи йде наше діло вперед? Уля. Ах, Аполоне! Якби спитав мене про це вчора, я б похвалилася тобі самими приємними новинами, але сьогодні... Боже мій, якби ти знав, що у нас сьогодні скоїлося! Прогульбицький. Як? Що? Разкажи мені, милочко, розкажи докладно... Що ж тут сталося у вас доброго і що поганого? Уля. Доброго? Бачиш .. вчора він мене образив ... сильно образив, але зате потім розжалобився і сам, без усяких моїх спонукань, дав слово виписати мені фортепіяно. Прогульбицький. Що ж тут, Юлінька, особливо доброго? Уля. Та як же, голубчику? Адже мені потрібне фортепіяно, я без фортепіяна жити не можу ... Прогульбицький. Так, алеж головне в тому, щоб він погодився на наш шлюб, і, якщо погодиться, то нащо ж нам це фортепіяно? Тоді ми собі кращих випишемо — це дурниці. Уля. Так ... але бачиш ... все таки і це добре. Прогульбицький. Не заперечую. Ну, а що ж власне нащот шлюбу? Чи підготувала ти вже скількинебудь батька? Чи помирила його з думкою про це? Уля. Ах, Господи! Та як же я його підготую! Адже він імени твого не може чути спокійно! Прогульбицький. Гм... це не добре... це кепсько! Адже ж у цьому вся суть! Так, отже, виходить, ти, милочко, нічого радісного мені не сповістила. Ну, а що скоїлося у вас особливо поганого? Уля. Ах, Аполоне! Якби ти міг собі уявити, яка погана сцена вийшла в нас сьогодні! Уяви собі — на нас виказали бать100
кові! І ще хто ж виказав? Ця противна Киля і цей паскудний Юрась! Прогульбицький. Себто як же це виказали? У л я . Та як же? Все розказали батькові! Прогульбицький. Себто що ж, власне, розказали? Що ми любимо один одного, чи що? У л я . Так .. Але цього мало — йому розказали все ... Розказали, що я і обіймалася і цілувалася з тобою! Прогульбицький. Невже? У л я. Запевняю тебе, голубчику! Все чисто розказали, з усіма подробицями! Прогульбицький (ухмиляючись). Ну, що ж, Юлінь- ка, я в цьому ще не бачу ніякої біди. Ти повинна була сама розказати про це своєму батькові... Хоч, звичайно, не в усіх подробицях; а якщо за тебе зробили це інші, то за це їм спасибі. А ось ти скажи мені, милочко, як поставився батько до нашої любови? У л я. Як поставився? Та хіба ти не знаєш, який він? Тут таку бурю зняли, що страх! Зараз крикнув на мене: А ходи сюди, Уляно! А чи чуєш ти, що це на тебе кажуть? Так оце ти забула про дівоцький сором?.. Та кулаками гатить, та ногами тупотить ... Прогульбицький. І уяви собі, Юлінька, що на мій погляд все це не біда, все це дрібниці... Я навіть радий, що він нарешті безсумнівно довідався про нашу любов... Але ось що, милочко, чи не нападав він власне на мене, на мою особу? Чи не обурювався власне тим, що це сталося саме зі мною? ... Чи не лаяв мене гострим словом? У л я. Як же, голубчику, не лаяв? Лаяв, і то якнайгірше! «Так ти, каже, забула, що ти полковницька дочка, та з гольтіпакою, з голодранцем цілуєшся та мизгаєшся? Та ти ж себе й мене у сором увела!» Прогульбицький. Ось як! Ну, це справді погано . .. Як же він сміє? .. І звідки ж це він узяв, що я голодранець? До кишені чи що він лазив мені? От це справді підло. Ну, а що ж ти йому на це сказала? У л я . Та що ж йому сказати? Я одно казала, що я люблю тебе. Прогульбицький. Невже? І просто так таки й сказала, що ти мене любиш? У ля. Так просто й сказала і повторила йому разів п’ять! Прогульбицький (цілує її). Браво, Юлінька! От за це дякую тобі! Молодцем! Ну, і звичайно ти з’ясувала йому, що я освідчився тобі, що ти дала згоду, що ти хочеш бути моєю жінкою? .. 101
У л я . Ні, голубчику, я цього не сказала, алеж це само собою розуміється... Прогульбицький. Ах, ні, Юлінька! Слід було б просто сказати всю суть: що я буду просити в нього твоєї руки, що ти вже дала мені слово, що ти будеш нещасною, якщо батько не погодиться на шлюб. У л я . Ах, Аполоне! Хіба я не сказала б усього цього, якби це було можливо? Та ти тільки уяви собі мос становище! Ледве тільки сказала я: «Батеньку, я люблю його!», як він зараз же гримнув: «Та цить, триклята дитино! Цить, бридка, не безслав себе й мене!». Я повторила йому, що я люблю тебе, він раптом як піднесе кулаки та як закричить: «Цить, трикляте байстря! Цить, кажу тобі, а то я тебе до землі пригнічу!» Що ж тут вдієш? Прогульбицький (зідхнувши). Так, це справді недобре ... Недобре, Юлінька, зовсім не добре... Так-с, і таким способом виходить, що ти, милочко, зовсім нічим мене не порадувала. А от я скажу тобі новину приємнішу. Треба тобі знати, що в Катеринодарі я прекрасно познайомився з твоїм дядьком підполковником Щербосьорбою, ну і з тіткою, розуміється, особливо. Вони, звичайно, не можна сказати, щоб були образовані, але все таки принаймні поважають образованість і живуть, як слід образованим людям. І особливо мені сподобалась тітка — дуже й дуже люб’язна дама. Так ось, зблизившися з ними добряче, я насмілився розказати їм одверто про наше трудне становище і добре зробив, бо вони гаряче взяли до серця нашу справу і вирішили скористатися з усього свого впливу, щоб улаштувати наш шлюб. У л я . Та невже ж? Прогульбицький. Слово чести! І скажу тобі, що дядько й тітка цілком певні, що їм вдасться поладнати справу прекрасно. Завтра вони виїжджають до Ростова і власне заради нашої справи заїдуть до вас на хутір, так що 'післязавтра ви вже матимете їх своїми гостями. У ля (кидається Прогульбицькому на шию). Милий мій! Дорогий мій! Як же розумно ти придумав! Прогульбицький. Любов, Юлінька, умудряє. З лю- бови хоч-не-хоч пустишся на всякі хитрощі. У ля. Розкіш моя! Як же я люблю тебе! (цілуються). Ю р а с ь (витикається крадькома з-за бузку, а потім раптом кидається до Прогульбицького і У лі). А що це ви робите — га? (Уля і Прогульбицький зриваються з місця). Так оце так ти, Уляно, слухаєш батенька? Так оце так ти шануєш його наказ? У л я (прилащується до Юрка). Юрашку!.. Голубчику ... Сердечко! 102
Юрась. Та ні, ти не підлабузнюйся до мене, а кажи мені навпрямець, чи є в тебе думка послухать батенька чи ні? У л я . Юрашку!.. Сердечко ... Хіба ж ми що? .. І хіба ж ти не знаєш? .. А ти послухай бо, що я тобі скажу, та щось гар- не-гарне... Ю р а с ь . Та ні, ні, ти не хирхуляй передо мною, голубко, бо це дурниця, а мені щоб оцих капостей не було! Чи ти ба? Посеред дня, на віччю у людей збіглись та й цілуються! У ля (здержаним голосом). Та хоч не кричи бо!.. І чого таки бучу збив? .. Хіба ж ти не знаєш, що я люблю його, що він буде мене сватать? Ю р а с ь. Та нехай сватає, мені до цього мало нужди, а поки ти не засватана, то й не мизгайся з ним, бо через тебе та й на мене від батенька буде напасть: а ти, скаже, чого ґавишся та допускаєш? Хіба ж не чула, як шпетили батенько мене з Га- раськом сьогодні вранці? У л я . Ну, добре, добре! Нехай уже буде по-твоєму, Юрасю, та хоч не кричи, щоб не почули... Адже ти, Юрасику, нікому не скажеш? Адже? Юрко. Еге ж, так оце й стану закривать тебе перед батеньком. Уже, як хоч, а щоб батенька дурить, то на це я не пристану. У л я (підсипаючись до Юрася). Юрасику ... милесенький ... Гарнесенький ... Ти бо хоч батенькові не кажи ... Хіба ж тобі мене не жалко? .. Юрась. їй же ти Богу, скажу! У л я . Та ні ж бо, Юрасику, не скажеш ... Хіба ж таки ... невже ж таки... От кара мені Господня!.. (затуляється і плаче). Юрась. Ну, добре вже, добре! Нехай уже на цей раз тобі 	минеться, та тільки, щоб мені більше оцього мизгання та оцих поцілунків і в заводі не було! У л я (кидається до Юрка). Так ти не скажеш, Юрасю? Юрась. Та кажу ж тобі, що не скажу! У л я . От молодець! От козак так козак! От за це спасибі! Прогульбицький (підступаючи до Юрка). Драстуй- те, Юрій Пилипович! Юрась. Та драстуйте, драстуйте, а тільки не гарно ви робите, господин поручик, що не засватавши дівці голову морочите! Прогульбицький. Дасть Біг, засватаємо, коли буде ласка вашого батенька. А вже коли допоможе мені Біг вам за зятя стать, то маю надію, що ви, Юрію Пилиповичу, мене полюбите. Я чоловік-друзяка, я зумію вам за доброго товариша стать. Ви тільки на перешкоді нам не ставайте, а як справимо справу, 103
то вже раз погуляємо, та погуляємо не абияк, а по-нашому, по- армейському — з бучею та громом! Та й яка таки користь вам, Юрію Пилиповичу, ставать нам на перешкоді? Ю р а с ь. Та хіба мені що? .. Та я б душею радий, щоб ваша справа на лад пішла, так отже батенько... Уже так грізно наказали, щоб назирав та доглядався. Ну, гуляйте ж собі, так хоч обережненько поводьтесь! (виступає). У л я (простягає за ним слідком кулачки і стукає одним об другий). У-у-у, бридкий, миршавий поганець! Прогульбицький. От уже хам, так хам! У л я . Узяла б триклятого табунчика, та отакечки-отакеч- ки-отакечки (тре кулачки) у порох зімняла, стерла та й по вітру розвіяла! Прогульбицький. Одначе, як бачу, то з ним і полад- нать можна, бо він, здається, ласий до гульбищ та й бенкетування. Ось потривай лиш, ми з ним як зіткнемось у слободі, то й побратаємось покищо. Аби справу до иіїнця довести, а тоді хоч і нахаркать на його. У л я . Отже, ходім відсіля хоч у садок абощо, бо тут раз-у- раз люди шмигають. Прогульбицький. То й ходім! (бере її під руку). А зглянься одначе, як гарно ми з тобою по-мужицькому ріжемо! .. У л я. Та вже ж! З вовками живши, та по-вовчому б вить не навчиться. (Виступають. Уступають Андрій Шульпіка і Па- лажка). П а л а ж к а . Отутечки ж пождіть, паничу, а я збігаю та покличу панночку! Шульпіка. Так ти ж Палазю, швиденько! (сам собі). Що б же воно за знак, що Килина так нагло турнула по мене гінця та наказала, щоб безпремінно прибув якнайшвидше, та ще й прибув не крадькома, а прилюдно, аби б тільки у такий час, коли батько спить? Чи не приєднала вона батька та чи не скаже, щоб мерщій сватав? .. От би добре було! Бо одно, що дівка як ягода та ще й не великоносна, а друге — худоба та гроші... А вона ж у полковника любимка, то ні грошей, ні худоби не пожалкує для неї... Ге, якби то Господь погодив мені полковникові у зяті встрять, то б тоді і гори покотив! Зараз би за підмогою тестя на хорунжого вискочив, у опалєти нарядивсь! А добра того скільки захопив би, яке б господарство розпростер! Ге! Де теперечки тільки яка-не-яка худобина маячить, там би заревла сила товару, заграли табуни, захвилювали отари... Та чи хто Їхав би, чи йшов, то питався б дивуючись: А чия це худоба, що така її сила? А йому на те: Андрія Шульпіки! Гай-гай! І Боже мій, Боже, як би воно було гарно!.. (озирається і згодом каже 104
далі). А в городі, у Катеринодарі? Ге, уже б Шульпіка не тинявся по писарнях, а служив би адьютантом у якого полковника або генерала абож у військовому правленії секретарем, а всячеськи ж був би великим чоловікам! Та вже не тинявся б денебудь у вбогій козацькій хаті на кватирі, а свій би будинок мав! А слава, а шаноба яка була б! У неділю або яке свято, як усе наше панство в мундирах та опалетах, з нарядженими якнайкраще жінками тиснеться у військовий собор, підкатерив би і Шульпіка до соборного рундука у кареті або колясі, увів би під руку свою жінку до церкви, та сам у сріблі та золоті сяє, а жінка у шовках та оксамитах! А тут квартальні метушаться та народ розпихають та путь ослобоняють, а тут люди шепотять та з дивовижею питаються: хто це такий гарний та гордий пан, і хто це така пишна та наряджена краля? А тут їм відрікають: ге, це Андрій Шульпіка, на всю Чорноморію багатир, а то його жінка, полковницька дочка! От би добре було! От би щастя — і раю не треба! Допоможи ж мені, Господи! Погоди мені, пресвятая Богородице! Кил я (вбігає і кидається до Шульпіки). Андрусю!.. Сердечко! .. А я вже боялася, що ти мене не послухаєш. Шульпіка (обнімаючи їі). Моя любонько, моя квітонько дорогесенька! Та як же б я тебе не послухав? Та я хоч за сто верстов готовий летіти по твоєму слову! Киля. Спасибі тобі, Андрусю! Спасибі за твою любов і твою лаоку! Та ти ж, як сонечко, мені душу освітив і серденько моє звеселив! Шульпіка. Скажи ж мені, сердечко, навіщо мене так нагло прикликала? Киля. Мій любий, мій дорогий Андрусю! Полюбила я тебе, моє серце! Полюбила тебе всією душею, полюбила навіки!.. Шульпіка. Та тільки за оцим ти мене й кликала? А в мене вже така думка мигнула, чи не трапилось чого незвичайного ... Чи може так воно й є? Киля. Ой, Андрусю, Андрусю, твоя правда! Трапилось у нас... таке трапилось, що не знаю, як тобі й розказать... Шульпіка. Та що ж там таке, моя голубочко? Кажи мені, моє сердечко, кажи мені усе чисто до щирця! Киля. Отож, бач, Андрусю ... отож, як ти вчора прийшов до мене ... та як Юрко заскочив нас ... Андрусю, Андрусю! Мене зрадили, мене виявили перед батеньком!.. Шульпіка. Як? .. Хто зрадив? .. Хто виявив? Чи не Юрко? Киля. Юрко, Андрусю ... Шульпіка. Та невже ж то? Киля. Юрко, Андрусю ... він мене зрадив. І не знаю вже, 105
чим я йому так завинила, а тільки розповістив він про нас усім чисто, і батенькові призвістив ... Шульпіка. Та з якої ж речі? Та що ж воно за знак? Та як же він зважився отаку мені капость нарядить? К и л я (тулячись до Шульпіки). Не знаю, Андрусю, не знаю, сердечко ... Шульпіка. А що ж батенько? Чи дуже ярував? Чи лаявся? Чи не нагрожав на мене? К и л я . Батенько? .. Батенько, звісно ... батенько угнівались ... лаялись ... ногами тупотіли ... Та не в тім, сердечко, річ! Шульпіка. Ав чім же, Килю? Кажи мені, моє сердечко, кажи твою думку навпростець, бо щось я не второпаю, в чім тут сила! К и л я . Андрусю!.. Порадь мене, як мені теперечки буть? Шульпіка. Як же я тебе пораджу, моє серце? Це вже я й сам не знаю, як нам буть. Кил я (у пгвголоса). Андрусю, чи ти мене любиш?.. Шульпіка. Люблю, моє сердечко, люблю, моя кралечко дорога! К и л я . І таки справді любиш? .. Таки дуже любиш? Чи може тільки так? .. Шульпіка. Квіточко моя рожевая, ягідочко польова! Чи ще мені віри не ймеш? К и л я (соромливо). Андрусю... я щось хочу тобі сказать ... Шульпіка. Кажи, моя відрадонько! Кажи, моя втіхо! Кил я. Сватай мене, Андрусю... (ховає обличчя у його на грудях). Шульпіка (обнімає її). Спасибі тобі, моя ясонько, спасибі за любов і ласку! Тільки от що... Дивно мені, що сама ж ти кажеш, що батенько, як дізнавсь про наше кохання, то угнівався дуже, а тепер кажеш: сватай... Що ж воно з того буде? К и л я . Не бійсь, Андрусю, батенька, а коли любиш мене справді, то сватай! Я батенька упросю, я батенька ублагаю, і він мене за тебе віддасть. Ш ульпіка. А коли так, то й добре! (обнімає і цілує її). Моя люба, моя дорога кралечко! Моя втіхо, моя радосте! Коли то настане той час, що ти справді моєю будеш! Юрась (вискакує з-за бузку). А що це ви робите — га? (Шульпіка і Киля збентежені зриваються з місця). Шульпіка (опам'ятавшись, підступає грізно до Юрка). А тобі, хамський виплодку, чого треба? Юрась (сторопівши). Чи ти ба, який хвабрий! Та як ти, 106
махамете, насмілився до моєї сестри прокрадаться та з ума її зводить? Шульпіка (підносить йому кулака). А ти у мене оцього давно куштував? Кил я (кидається до Шульпіки). Андрусю!.. Юрась (показує й сам кулака). А ти оцього часом не зазнаєш? Кил я (кидається до Юрка). Юрасю!.. Юрко (засукує рукава, шпує в кулаки і насторожується проти Шульпіки). Так оце ти, бузувіре, мою сестру безславиш — 	га? Так оце ти над нею смієшся — га? Кил я. Облиш, Юрасю! Не тобі мою честь та мою славу боронить — я й сама за їх постою! Шульпіка. Ти не спиняй його, Килю! Нехай наскочить, то я йому хоч пам’яткового дам. Юрась (напираючи). Так ти ще й нагрожаєш мені — га? Так ти мені пам’яткового даси — га? Шульпіка (насторочившись проти Юрка). Ой стережись, Юрку, бо як блисну тебе по мармизі, то й потилицею об землю гецьнеш! Юрась. Ой держись, махамете, бо як свисну тебе, то й землю носом заореш! Киля (кидається між них, щоб розборонити). Облиш, Юрасю! Облиш, Андрусю! Побійтесь Бога, не робіть бешкету! Юрась (до Килі). Так оце так ти, Килино, слухаєш батенька — га? Так оце так шануєшся — га? Ки л я . Не твоє діло, Юрасю! Не тобі мене урікать, не тобі й пильнувать моєї чести — у мене батенько є! Юрась. Так ти може думаєш, що я батенькові не скажу? Киля. Я сама батенькові розкажу... Я не буду таїться, бо я люблю його і піду за його заміж. Юрась. Та не бреши, не тгідеш, бо батенько не віддадуть! Киля. Віддадуть, Юрасю! А хоч би й не віддали, то це моє діло, а не твоє! А батенькові кажи хоч і зараз — я не боюсь. Юрась. Побачимо, як не злякаєшся. А от нехай тільки встануть, то зараз піду та й докажу! Шульпіка (киваючи головою). От уже дурень! От телепень! От бовдур! От бевзь! Та чи тобі ж, поганцеві до лиця старшувати над сестрами? Та чи тобі ж над ними порядкувать? Та ти з своєю крученою головою та з конячим розумом і сам собі не здолаєш ради дать! Юрась. Знаєш, що я тобі скажу, Андрію: ось геть лишень звідсіля ік бісовому батькові, поки не битий! Шульпіка. А я тобі, Юрку, от що відкажу: ось послу107
хай мене по-чеській та не встрявай ти не в своє діло, та не роби капостей, бо будеш битий! Далебі, будеш битий та ще й здорово! Ю р а с ь . Та ти може думаєш, що батенько таки справді за тебе Килину віддадуть? .Чортового батька! І в голові собі не клади, щоб віддали! Краще й носа не потикай, бо такого гарбузяку вхопиш, що вся челядь кишки порве з реготу! Шульпіка. Та нехай же мені батенько й скаже, що не віддасть, а не ти, мерзенний недоріко, миршавий поганцю! (до Килі). А що, Килю, може й справді батенько не віддасть, то нічого мені дарма й сорому набираться? Кил я (кидається до його). Андрусю, Андрусю! Мабуть, ти мене не любиш ... Шульпіка (цілуючи її). Люблю, моє сердечко, люблю, моя кралечко дорога, та що з того, коли тебе не віддадуть за мене? К и л я (обіймає його за шию). Віддадуть, Андрусю! Батенько зглянуться на мене, пожалкують моєї долі і віддадуть!.. Ю р а с ь . Чи ти ба? Цілуються трикляті у мене на віччю! (до Килі) Килино! Чи тобі ж не сором? Киля. Відкаснись, Юрасю! Іди краще до батенька та докажи йому. Юрась. Еге, сучого сина робота! Це прямо чудасія та й годі! Шульпіка. Ну, прощай же, моя ясонько, та єднай тут батенька, а я з сватанням не забарюсь. Киля. Прощай, Андрусю, та не турбуйся! Я батенькові до ніг припаду, а таки випрошу собі долі. Ходім же, серце, я тебе хоч до коня проведу (виступають). Юрась (дивиться їм услід, а потім гукає). Андрію! Гей, Андрію! Потривай, вернись! Шульпіка (вертаючись). А чого тобі ще треба? Юрась. Та чи ти справді на мене ремствуєш? Шульпіка. Як же на тебе не ремствувать, коли ти такі капості коїш? Доказав батенькові! Уже коли не шануєш ти мене за товариша, то пошанував би хоч рідну сестру! Юрась. Та й дурний же ти! Хіба ж я що, або ж як? Та в мене й думки не було доказувать про вас батенькові та якось мимовіль пробелькнув слово, а батенько й напосілись: кажи та кажи, махамете, всю правду! То як же б таки й не сказать? Шульпіка. А чого ж ти оце теперечки на нас навря- кавсь? Юрась. Та так, щоб подратувать вас трохи. А ти хіба думав, що я навсправжки? Пхе! Шульпіка. Та не бреши, Скаріоте! 108
Юрась. Хрест мене вбий! А ти хіба думав як? Та я б душею радий, якби батенько за тебе Килину віддали! Шульпіка. Та чи так, чи ні, а не роби ти, Юрку, більше таких капостей, бо коли знов напрокудиш, то, далебі, битиму. І сьогодні оце якби я зіткнувся з тобою не в господі твого батька, та ще якби не твоя отут рідна сестра, то я б тобі усі ребра потрощив, та таки й потрощу колись, якщо не покаєшся. Юрась. Та то ще гляди, мариво! Ще побачимо, хто кого! Шульпіка. Та ти вже такий, що тільки тоді побачиш, як тобі пику натовкмачиш. Ну, бувай же здоров, та візьми собі в тямку, що я сказав тобі! (виступає). Юрась. Ходи геть ік бісовому батькові! (Сам собі). Та й триклятий же, іродів син! Сказано — махамет! (Загреба і Гайдабура ідуть поруч з люльками — Загреба з довгим, а Гайдабура з коротеньким чубуком). Загреба. Так отакий то, голубчику, мені сон снився, і прочуває душа моя, що він мені щось лихе віщує. Гайдабура. Та бридня, Пилипе! Загреба. Так до чого ж по-твоєму цей сон? Гайдабура. Та ні до чого. Спиться, то й сниться, а проснеться, то й все минеться. Загреба. Е, ні, Семене! Не кажи так, бо сон велика річ... (до Юрка). А чиї то коні стоять у нас на дворі? .. Юрась. А хіба ви не знаєте? Адже в нас гості! Загреба. Які там у бісового батька гості? Юрась. А такі, що кращих і не треба — Прогульбицький та Шульпіченко! Загреба (жахнувшись). Свят, свят!.. Та чи ти, махаме- те, жартуєш зо мною, чи навсправжки кажеш? Юрась. Які тут у гаспида жарти? Тут таке зайшло, що не відіб’єшся від оцих триклятих женихайлів, як від собак. Одного розженеш з Уляною, а другий уже збігся з Килиною! Та мизгаються, та цілуються без усякого сорома — прямо таки вздрячку! Загреба (вхопившись за голову). Гі-і-і, чорти б же побили їх батька! Та хіба ж таки... Та невже ж таки Уляна та Килина допустилися до такого бешкету? .. Юрась. Еге, вони цього й за бешкет не приймають! Ти урікаєш їй: як тобі не сором? А вона тобі: не твоє діло! Я люблю його, він мене буде сватать! Гайдабура. Оце до діла! От за це хвалю! Загреба (розчепірює руки). Господи! Та якже ж воно так? ... Та що ж воно оце в мене коїться? Гайдабура. А таке коїться, що в дівчат серце млоїться. 109
Поспішайся видавать заміж, а то ще й таке буде, як колись у тебе з Буркунівною. Загреба (ударившись руками об поли). Горе мені, та й горе з отакими дочками! І коли вже такі вони безсоромітні, то як його й на оцих женехайлів ремствувать? Бо якби ж їм дівчата принади не давали, то й вони б не липли! Гайдабура. Та за Шульпіченка я б і не жалкував, а прямо б ладнався до весілля та й годі, бо одно, що хлопець гарний, а друге — все ж таки козак; а вже отого москаля, так я б, тобою буяши, прямо взяв та й вигнав з двору. Загреба. Де ж вони, тії гості? Так якби ж то трапилось позмагаться з ним, то я б таки так і зробив. Так же він такий масний та облесливий, що ніякої тобі зачіпки до сварки не дасть, а розміркуй же, братіку, сам, як таки так, щоб ні лаявшись, ні бившись, та вигнать чоловіка з двору? Гайдабура. Та й чудний же ти, Пилипе! Як таки не знайти зачіпки, щоб полаяться або й побиться з москалем? Та я коли побачу москаля, то в мене аж рука тіпається, щоб потягти його карбачем (штовхнувши Загребу під бік). А дивись бо, дивись: онде й Прогульбицький з Гараськом іде. Загреба. Чи ти ба? Та ще якраз сюди й прямує... Отже, теперечки, коли не вилаю іродового сина на всі боки, то вже не знаю, що воно й буде. Гайдабура. Ану-ну, Пилипе, розхвабруй! Прогульбицький (уклоняючись). Доброго здоров’я, господин полковник! Загреба (зневажливо). Он бач... Та це б то ви, господин поручик? Чого це ви тутечки? Прогульбицький. Моє шанування вам, господин полковник! Загреба. Е, вже мені ваше шанування... чого це ви до нас забрались, хіба може діло яке є? Прогульбицький. Та ні, бачте, так ... мимоїздом ... їхав у вашу слободу, та й узяв собі за повинність... засвідчити свою шанобу ... счьол долгом ... Загреба. А якщо діла не маєте, то краще б вам до нас і не забиваться. Прогульбицький. Тобто як, господин полковник? Загреба. Та так таки, як оце кажу: не слід би вам до нас і їздить, бо нема для чого, нема на що. Прогульбицький. Господин полковник!.. Я бачу, що ви на мене чогось ремствуєте... Ви руки мені не подали... Ви... ви прямо за малим не лаєтесь ... То хоч скажіть мені, яка причина? 110
Загреба. Яка причина? А причина та, що ви мені не до душі. Г а р а с ь . Батеньку! Та це не резон! Загреба (до Гараська). Цить, махамете, не встрявай! Прогульбицький. Алеж, господин полковник, я не чуюся ні на яку вину перед вами... І коли часом загощаю до вас, то я мав за честь... Я думав... я покладав собі... Одно слово, як водиться у людей благородних... Гайдабура (штохнувши Загребу). Та ну ж бо хоч раз налайся! Загреба. Шкода, господин поручик, про благородство розводиться, бо благородні люди не роблять так, як ви. Прогульбицький. Тобто як, господин полковник? .. Загреба. А вам не втямку, господин поручик, про що річ? Ну, коли наздогад не візьмете, то вибачайте, що скажу вам навпростець. Ви вчащаєте до мене задля моєї дочки Уляни і крутите їй голову. Чи вона вже вподобалась вам так, чи може бере вас хіть на її посаг, цього вже я не знаю, та досить з мене й того, що ви їй зовсім не до пари, а проте допускаєтесь такого мизгання, на яке мали б право, тільки заручившись ... Прогульбицький. Тобто як, господин полковник?.. Я зовсім не второпаю вас... Загреба. Не личкуйтесь, господин поручик, бо ви добре знаєте, про що річ! А я вам скажу тільки, що про ваші обни- мання та цілування з Уляною мені вже доказано ... Не сподівався я від вас, господин поручик, таких капостей, а теперечки скажу вам по-чеській: киньте свої заїзди, та щоб я більше і не чув про вас, бо посваримось іще й не так! Бувайте здорові, господин поручик! (до Гайдабури). Ходім, Семене, проходи- мось, та то краще й чарка горілки вип’ється. Гайдабура (виступаючи). Чорти батька зна, який у тебе манір сперечаться: і не розбереш, чи ти сваришся, чи ти просиш. Пргульбицький (здіймає вгору плечі, як чоловік, котрому щось не втямку). Не по-ні^маю!.. Гарась (ухопившись за голову). Зарізав! Осоромив, збезчестив увесь дім! У ля (вбігає). Ну, що, Аполоне, як тебе прийняв папа? Прогульбицький. Юлінька! Мене ображено, мене осоромлено, мене з двору виганяють!.. Гарась. Ах, Юлінька! Якби ти знала, який речей тут наговорив батько! У л я . Як? Що таке сталося? Прогульбицький. Він мені руки не подав ... Він ме111
ні найбрутальніший реприманд зробив... Він мені прямо сказав, щоб я більше не їздив до вас! Г а р а с ь . І так брутально, так зухвало, так неблагородно! У л я . Та що ж це? Та як же він сміє? .. Я піду до нього ... Я скажу йому ... Г а р а с ь . Ах, ні, Юлінька, ти не ходи ... Він тебе облає. Краще я сам піду. Я умовлю його, щоб він попросив вибачення (виходить). У ля (до Прогульбицького, з ласкою). Аполоне! Мій милий, мій дорогий Аполоне! Прогульбицький. Ах, Юлінька! Що нам тепер робити, як нам тепер бути? У л я . Я люблю тебе, Аполоне! Я люблю тебе і хочу бути твоєю! Прогульбицький. Дорога моя! Я вірю, що ти мене любиш, алеж батько твій не віддасть тебе за мене заміж... Тепер я бачу, що не віддасть! У л я. Як же не віддасть? Як же він може не віддати? Адже ж я люблю тебе, Аполоне! Прогульбицький. Не віддасть, Юлінька, ні за що не віддасть! У л я . Алеж ти любиш мене, Аполоне? Прогульбицький. Як же не люблю, Юлінька! ,Чи ще ти мені не віриш? .. Я люблю тебе, як ніхто нікого на світі не любив ... Я на все готовий для тебе, я застрелитися готовий, якщо ти не будеш моєю! У л я . Як же ти кажеш, що не віддасть? .. Прогульбицький. Не віддасть, Юлінька!.. У л я. Але ми вблагаємо його, вмолимо його, і він віддасть ... Він не може не віддати! Прогульбицький. Та ні, Юлінька, не віддасть!.. Це ясно тепер, як Божий день! У л я . Тоді я поїду з тобою! Прогульбицький. Так, Юлінька, це можна зробити... Алеж він тоді нічого не дасть нам ... У л я. А не дасть, то й не треба! Хіба ми без нього не обійдемося? Прогульбицький. Та як же, Юлінька?.. Треба ж буде з чогонебудь жити... У 	л я . Так, жити ... Жити справді треба буде ... Хіба в тебе, Аполоне, нема маєтку? Прогульбицький (збентежено). Себто власне як? Себто положим у мене є, але все ж таки цього буде мало... Адже ж треба пристойно жити, добре жити... Треба ж буде обставити себе як слід, щоб увійти в коло вищого товариства... 112
У л я. Звичайно, звичайно, вищого товариства ... Палажка (вбігає). Панночко! Вас пан кличуть! Та сказали, щоб мерщій! У л я . Ну, та так! Так ось і побіжу зразу! Почекає! Прогульбицький. А знаєш, Юлінька, що? .. Йди до нього... Не дратуй його. По чім знати, може ще не все втрачено ... Може ще якнебудь ... Переконаннями, просьбами ... До того ж іще лишається надія на дядька й тітку... Йди, ми- лочко, а я походжу тут та зберуся з думками! У ля. Так ти ж зачекай мене — я зараз (вибігає). Прогульбицький (сам собі). Ах,, проклятий дикун! Не допустив навіть до освідчення — сам випередив з відмовленням! А мені треба, треба женитися ... з багатою ... А Юлінька до того ж і образовання прекрасне дістала і собою гарна — кращого випадку й не треба! І невже не судилося мені досягти цього щастя? Адже ж іншим вдається... Он наш же капітан Свісту- нов оженився з чорномордою, правда, необразоваїною, але зате взяв за нею п’ятнадцять тисяч приданого і тепер гримить на- пропало! А був голяк, як і я тепер ... А в цього старого чорта, кажуть, понад двісті тисяч самими грішми є! .. Ах, якби так хапонути тисяч п’ятдесят або сорок! Та хоч би тридцять, хай навіть двадцять — і то б добре! Але не віддасть, проклятий дикун, Юліньки, не віддасть, не віддасть! (ходить з запалом по кону). Хіба справді вивезти? Так, чи не вивезти? .. Звичайно, спочатку він сильно обуриться, прокляне дочку, не пускатиме її перед очі, але потім — злагідніє й вибачить ... А як не злагідніє, як не вибачить? Адже ж і так буває. Он у полковника Терпуга наші армійці трьох дочок вивезли, і от уже сім років минуло, а досі проклятий хам, не злагіднів і жадній дочці не дав ні шеляга! Так, прокляв усіх дочок і досі не хоче про них і чути! Один зять, штабс-капітан Моргалов, чекав-чекав на ласку, та терпець і увірвався, він і кинув жінку напризволяще... Тепер хвора, гине в злиднях, а батько все таки й перед очі не пускає! Адже ж, либонь, і цей так само зробить! (згодом). Та ні, цей не такий, цей куди м’якший і добріший ... Цей напевне злагідніє, коли побачить, що діла поправити не можна (ходить, замислившись, по кону, потім знов зупиняється). Так, треба вивезти!.. Єдиний спосіб — вивезти! Але питання, як вивезти? Адже ж цей розбійний народ і живе понрозбійницьки. У нього у дворі самих собак штук п’ятдесят, та таких, що нападають на проїжджих за верству від хутора і потім дві верстви переслідують, кидаючися навіть до екіпажів! Потім у нього завжди під руками чоловіка двадцять калмиків, що ними він теж порядкує, як собаками, та крім того скільки у нього у дворі служить козаків, скільки челяді, скільки найманого люду! Та потрап їм до 113
рук на такому ділі, то ще і вб’ють... Так, уб’ють і труп твій у комиші затягнуть звірям на поживу! (побачивши Улю). Ну, що, милочко? Що там таке? У л я . Та я до нього не пішла — він там брата лає. Пірогульбицький. Ах, Юлінька, Юлінька! Ось бачиш, як воно недобре вийшло, а все ^через те, що ти ані трохи не підготувала батька, не вплинула на нього. Мені здається, що з ним можна б прекрасно поладнати, якщо вміючи взятися... Адже ж він крутий, коли його зразу ламати, а потихеньку та помаленьку його можна схилити на що завгодно... Так, якби я знав, що ти ще не говорила з ним про наші наміри, не просила його, не переконувала, то я б краще зробив із своїми відвідинами ... Уля. Ах, Боже мій! Та як же ж із ним говорити? Прогульбицький. Ну, нічого робити. Тепер покладемо всі надії на дядька й тітку. Я ж в усякому випадку не маю наміру занепадати духом. Ось нехай дядько й тітка покажуть свій вплив, а потім я все таки з’явлюся до батька й зроблю формальне освідчення ... Уля. А якщо він відмовить, що ж тоді? Прогульбицький. А тоді.. . Тоді нічого не вдієш, я вивезу тебе ... Уля. Але як же ти вивезеш мене? Прогульбицький. Це вже ми потім умовимося. Вже якнебудь влаштуємо втечу, мені всі наші старшини допоможуть. Уля. Ну, добре, припустимо, я піду з тобою. А як батько нічого не дасть нам? Прогульбицький. Дасть, Юлінька, далебі дасть! Поміркувавши добренько, я плекаю надію на те, що він, хоч і брутальна людина, але не зла. Звичайно, посердиться сильно, а потім і злагідніє. Але, розуміється, було б у сто разів краще, якби він погодився на наш шлюб. А для цього, Юлінька, треба впливати на нього... треба просити, переконувати, набридати йому навіть! Хай він сердиться, хай лається навіть, а ти все таки проси його, умовляй, урезонюй, — наполегливість, голубочко, наполегливість потрібна! Уля. Та чи ти любиш мене, Аполоне? .. Прогульбицький. Ах, Юлінька, Юлінька! Як тобі не гріх ще сумніватися? Та ти для мене кумир, я ладен молитися тобі, як богині, я ввесь тобі відданий, я раб твій (стає перед нею навколішки). Уля (підіймаючи його). Мій милий, мій дорогий Аполоне! Гарась (вбігає, зовсім збентежений). Це чорт знає, що таке! Це підлість, це мерзота, це нарешті обурливо!... Уля (з ляком). Як? Хіба й ти проти нас?... 114
Прогульбицький (збентежено). Пробачте, Гарасиме Пилиповичу, але я думав, я припускав... Г а р а с ь (махнувши рукою). Та я не про те!.. Уявіть собі — він облаяв мене... Та це ще не все, він образив мене як- найпідліше! Я кажу йому: ви попросите вибачення, а він мені: поцілуй його... Чорт знає, що таке! Прогульбицький. Даремно ви, Гарасиме Пилипови- чу, турбувались... Даремно і ображаєтеся на його вихватки. Поміркувавши добренько, я не почуваю себе ображеним, бо я ставлюся поблажливо до його невігластва, а вам тим більше не слід ображатися. Г а р а с ь . Алеж це зрештою верх неподобства!.. Прогульбицький. Одначе мені час і їхати, а не то, либонь, нарвуся на ще більшу неприємність. До побачення, мила Юлінька! До побачення, Гарасиме Пилиповичу! Від душі дякую вам за учасливість! У л я . Та стривай же, Аполоне! Я ще щось хотіла тобі сказати ... забула, далебі... зовсім у мене думки поплуталися в голові... А, от що: як же мені бути? .. Що робити? .. Прогульбицький. Ах, Юлінька! таж я говорив докладно ... У л я . Так, пам’ятаю, ти говорив ... Але от що: коли ж ти ще приїдеш? Прогульбицький. А ось хай побувають у вас дядько й тітка, тоді я якнебудь сповіщу тебе про свій приїзд. У 	л я . Так ти ж сповісти, голубчику ... Ну, прощавай! Ходім, я проведу тебе до коня (виходять). Г а р а с ь (сам собі). Ну, вже й нарвався ж я на неприємність — ніколи ще батько не лаявся так погано! І на який чорт я погарячкував через цього Прогульбицького? Аджеж своя сорочка ближча, а тепер .. . тепер прощай моя мрія про Гвардію навіки!... VI (Заля в домі Загреби. Ранок). Загреба (уступає з бокових двверей з довгим чубуком у руці і стає задуманий). Так отаке трапилось! І думки в мене не було, щоб лучився мені отакий гість, як оцей Щербосьорба, та ще й посеред ночі. І як воно так склалось? Торочить, буцімто їде у Ростов та завернув до мене мимоїздом... Де ж воно в бісового батька мимоїздом, коли мій хутір зовсім йому не в завороті. Йому трахт лежить через Кандибину греблю, а від тієї греблі 115
до мого хутору сорок верстов! Що б же воно за знак, що він до мене притарабанився? Та ще й притарабанився не абияк — з жінкою, з прислужницями, у здоровезному ридвані; з хвалєту- ром, у п’ятиконь! А грумизду скільки! Самих чамайданів п’ять чи шість — і у ридвані, і на ридвані, і за ридваном їх поналаш- товував! Господи, Господи! Які то звичаї на Чорноморії повелись! (Згодом). А як повернеш думкою сюди й туди, то аж дивно мені, що оцей Щербосьорба у такі великі пани виліз. За десять років до цього часу я вже підполковником був, а він іще тільки-тільки, що на ісавула виліз, хоч уже й засідателем служив років за три. І був колись такий убогий, як циган, та вже на засідательстві почав розживаться. А хавралі брав, так і побий його сила Божа! Вигадає було яку-не-яку зачіпку, щоб слідство завести — от хоч би таке, як: «о древі упавшем і нікого не убившем», та мерщій і причепиться до кого здря. А як причепиться, то від його, як від чортяки, ніяким робом не відка- раскаєшся. І буде він у тебе товктись та твій хліб їсти, та горілку пить, і буде те слідство тягти, чорти-батька-зна поки й доки, та все буде з кожного прикосновенного вирви вимагать. А що вже з простим козацтвом витівав, так і бодай йому добра не було! Понасадовить було ув остріг людей ні за віщо, та тоді й випускає на волю за викуп. І точиться цеє слідство, посту- ступаючи уперед, як мокре горить, а козак щомісяця несе йому данину — хто п’ять, хто шість, а хто й десять карбованців, а що вже валашків брав, та курей, та гусей, та збіжжя всяке, то теє і в рахубу не йшло. І носе йому чоловік, розоряючись, бо зна, що коли хавраля того не дать, то Щербосьорба знов його ув остріг запровадить, а до вищого начальства, до того окружного суда, хоч і не потикайсь, бо Щербосьорба туди щомісяця ралець подає і правди у тому суді не діпнешся, а хіба за гроші купиш. І таким чином розмігся Щербосьорба, розбагатів, у силу вбився. З засідателів у секретарі окружного суда попав, а відтіль у сискні начальники, а звідтіля незабаром і в правленці перескочив і — у члени войськового правленія! А в тому правленії та сидять самі песиголовці та махамети, так йому й до лиця теє кумпанство. І тепер Щербосьорба два хутори осадив, велику отару овець має, великий гурт скотини посідає, гарним табуном володає. І вже так, що по-нашому, по-козацькому і балакать соромиться, уже на москаля закандрюбився! І пишеться вже не Щербосьорба, а Щербосербов! А жінка його, Гарпина Сидоровна! Чи давно те було, що сама їсти варила і сорочки прала, а тепер і пані старої сама не почуха, а все те на прислужниць скидає! І язик свій на московський шталт ламає, кавокає та чавокає, що аж бридко слухать! А шати та вбори які! Як набундючиться у всякі плахіття, та мантелі, та капелюхи, та ще як поначіпляє на 116
себе усяких цяцьок з діямантами, то й сама себе не тямить з гордощів, дарма, що пика у неї, як сап’ян жорстка та жовта, що тільки мазилами та красилами її й причепуряє! І тільки в неї й на думці, що охвицери та всяка мужецька молодь ... Та бодай же тебе черви з’їли, триклята патико! Пху! (Сердито шмигляє по хаті, потім знов зупиняється). Що б же воно за знак, що він до мене притарабанився? Хоч він мені і брат у первих, так не такий же він чоловік, щоб до роду прихильність мав, та щоб йому в жадобу було з рідною душею перевідатись. (Погадавши). Еге, мабуть, так, що взяла його охота передо мною панською пихою похлюбиться. Так же воно й є! А все ж таки треба його пригостить як слід, бо він велику силу мас, то під нужду може й здасться. Та ще куди не кинь, а все ж таки він мені і брат у первих. (До дверей). А гей, Палажко! П а л а ж к а. Чого вам, пане? Загреба. А що наші гості, чи й досі сплять, чи вже пробуркались? Палажка. Та вже ворушаться. Оце зараз я підслухала, так чула, що пан уже кахикає, а пані теж якимся плахіттям шамрить. Загреба. Ну йди ж ти, та накажи куховарці, щоб вона обід добрий зметикувала — щоб усього було вдосталь і щоб усе було по-празниковому. Та націди чималенько аж позаторішньої вишнівки, а слив’янки тієї, що в полив’яній кухві, а тернівки наточи онтієї, що в довгому барилі у куточку стоїть. А покищо, щоб у тебе усі причандали до чаю були напоготові. Та й те пам’ятай, що по-панському звичаю п’ють горілку до чаю, а горілку вп’ять таки п’ють заїдаючи. Та причепурись і вирядись, як на Великдень, і Орисі скажи, щоб перебралася у празникове, бо у цієї пані язик гострий, як у гадюки, а довгий, як у сучки, то ще й осудить нас. Та повертайся шамкіш і моторніш, озивайся жвавенько і приятненько і одно слово — ходи як по струні. Палажка. Пхе, нехай не здивують. Як зуміємо, так і будемо поводитись. Загреба. Та ти мені не пащекуй! Я тобі насправжки кажу, то щоб так воно й було! Ходи геть та роби, що тобі загадано! (Палажка виступає). Отже, треба й Микиті наказать, щоб причепурився, (до дверей) Микито! Агей, Микито! (за лаштунками чути — га?) Микито, чорт би бив твого батька! Микита. Та чого вам, пане! Загреба. ,Чи я не казав тобі, махамете, щоб ти мені не смів гакать, а коли кличу, то щоб біг на гук, аж спотикався? Микита. Та коли ж я все забуваюсь! Загреба. А коли забуваєшся, то я тобі й пам’яткового 117
дам. Ходи мерщій та причепурись і вирядись, як на весілля — чи тямиш? Микита. А хіба що? Загреба. Та ти не питайся: хіба що, а роби, що тобі кажуть — причепурись і вирядись якнайкраще. Усе, що є в тебе ггразникового — сорочку, штани, бешмет, чоботи — усе надягни, та й будь отут під рукою коло кімнат! Микита. Так хіба треба й шапку нову надягти? Загреба. І шапка щоб була нова — ота що з сивим хутром і жовтим верхом, що я тобі перед Різдвом купив. Микита. Гі, лишко тяжке! Та я ж її ще у м’ясниці застановив у шинку за кварту горілки... Загреба. Чорти б же побили твого батька! Та як же ти насміливсь? Микита. Та коли ж п’яним був. Та це не яке лихо, бо коли дасте грошей, то я мерщій збігаю у слободу, а к полудню і додому вернусь. Загреба. Трясця твоїй матері! Біжи мерщій переберись, а шапка нехай хоч і стара буде! (Микита виступає). Чи ти ба, який мистець, іродів син! За десять верстов побіжить шапку викуплять, а пусти його, то й за три дні не вернеться, бо не то шапки не визволить, а й штани зоставить у шинку. Юрась. (вбігає). Он бач — іще нікогісінько! А я поспішаю сь до гурту ... Загреба. Не ттаспішайся поперед батька в пекло! А ти зглянься, як ти вбраний — мов табунчик! Причепурись мерщій, бо це такі гості, що й засміють нас! Юрась. А справді треба одягтись гарненько, бо Гарасько та Уляна понабундючуються, як болячки (зникає). Загреба, (сам собі) Ну, здається, у домі усе розпорядив до ладу. Піти ще у дворі попорядкувать. (Виходить). (Уступають Палажка і Орина з усякими причандалами і набирають на авансцені стіл, а потім з других дверей уступає Гарась). Гарась. (у мундирі з еполетами, всячесько причепурений). Он бач — іще нема й нікого! Невже ж дядько та тітка й досі сплять. Палажка. Де там сплять ! Там тітка понавиймала з чамай- данів усяких уборів та цяцьок, а наші панночки розглядають та дивуються, аж не стямляться. Гарась. Еге, так це знак, що вони незабаром і сюди вийдуть (Причепуряється перед верцадлом). У ля (вбігає вистрибом і кидається до Гарася). Гарасику! А які у тітки ковтки! Ах, голубчику! Якби ти знав, якби ти 118
бачив!.. Ах, яка щаслива тітка! Скільки у неї дорогих убрань, скільки золотих прикрас. Ну, можеш собі уявити: браслети, ковтки, броші... Ах, які у неї броші!.. Г а р а с ь. Так, дядько й тітка розуміють, що значить благородство, а в нас ... У л я. Але головне, голубчику, — тітка обіцяла гаряче за нас заступатися! Вона каже, що відрекомендує батькові Аполона якнайкраще, хвалитиме його, боронитиме, умовлятиме батька, переконуватиме його, наполягатиме, вимагатиме... Так, вимагатиме, щоб неодмінно, неодмінно (тупає ніжкою), неодмінно! От що, голубчику! Ах, яка я щаслива! Гарась (зідхнувши). Так, Юлінько, ти щаслива! Ти справді щаслива, бо дядько й тітка влаштують твоє одруження. А я ... Ах, якби і за мене заступились, ямби допомогли мені опреділитись до Гвардії ... У ля. Не турбуйся! Не турбуйся, голубчику, я вже все влаштувала! Тітка обіцяла енергійно підтримати тебе. Вона прямо сказала, що батько робить Бог знає що, що вона буде радити йому, наполягати, вимагати. Юрась (весело вбігає). А що, й я поспів завчасу! (оглядає Гараська). (Пхі, та як же ти, Гараську, причепурився та на- дженджурився! Та ще побачимо, хто здасться показнішим (випрямляється і береться в боки). От козак, так козак! Глянь та подивись! Гарась. Та де ж пак! І спереду і збоку — табунчик та й годі. Юрась (підступає до У лі бокаса і простягає руку). Бон- жур, мадмуазель! У ля (б'є його платочком по виду). Та геть, неотесо! Іще й бонжуриться! Юрась (хапає її за стан і крутиться з нею по хаті). Тратата-тратата, тринди-тринди, тратата! Юля (пручаючись). Та геть, Юрасю! Та геть, бо плаття пожмакаєш! От уже причепендя! Гарась. Та він зовсім здурів на радощах (побачивши, що Юрко покрався навшпинячки в унутрішні покої). А ти куди? .. Слухай — вернись! Юля. Вернись! Юрасю, вернись! (До Гарася). Отже, дивись, коли не накоїть яких капощів! Гарась. Та на що ж він більше і здався, як не на капості? Ото, мабуть, покравсь на підглядання. Юрась (вертається навшпинячки, затуливши обома руками рот і ніс, а потім пирхає і закочується реготом). Га-га-га! Та й гидка ж наша тітка! Га-га-га! Ой лишечко, ой горечко, ой кишки порву з реготу! 119
Г а р а с ь. Тю на тебе! Чи ти не здурів? У л я. Чого ти, Юрасю? Що там таке? Ю р а с ь. Та коли ж я зазирнув у щілину, а там тітка блейвасом собі щоки насмальцовуе та якимсь красилом розмальовує, а потім почала у пазуху якісь кімтяхи запихать... Ой лишечко! Ой репну з реготу, їй же ти Богу, репну! У л я. Юрасю! Чи тобі ж не сором отак насміхаться з тітоньки? Та воно ж гріх! Г а р а с ь. Хіба ж він тямить, що воно таке сором або гріх? Йому аби накапостить кому здря! Ю р а с ь. От тепер і я знатиму, що воно за краса у нашої тітки! І нехай їй абищо, яка вона погана, поки не розмалюється! Кил я (вбігає заклопотана). Зараз ітимуть... Господи, чи то усе вже приладновано? .. Палажка. Та не турбуйтесь, панночко, уже все поспіло: і напитки і поїдки. Юрась (до Килі). А ти чого такою похнюпою дивишся? Чи ти ба, яка хмура? (Бере її під бороду). Хвабруй, дурне! Хіба ти не радієш, що дядько та тітка приїхали? Кил я. Відкаснись! Нема чого радіть... Юрась Чом же нема чого? Хіба ти дядька й тітки не любиш? Кил я. Чи люблю, чи ні, а радощів мало. Нехай радіють образовані, бо їх всіх вихвалятимуть та любуватимуть ними, а нам, необразованим, доведеться, може, від сорому мліть та сльози ковтать. Юрась. Казна що торочить! Загреба (уступає знадвору). Слава тобі, Господи, — і сестра їде! Тепер буде кому хоч попорядкувать. Г а р а с ь. Як? Тітка Диркалиха? У л я. Та невже ж таки? ... Загреба. Чого ви так жахнулись? Хіба вам не до душі, що тітка їде? У ля. Ах, яке ж це нещастя! Адже ж вона напевно скандал зробить. Гарась. Тепер так і дивись, що гармидер зчинить. Загреба. Цитьте, трикляті діти! Ви на тітку, як собаки на вовка, гавкаєте! Юрась. Батеньку! Чи не послать би і по Гайдабуру до кімлицьких кибиток? Загреба. Та таки й пошли, сину, нехай прийде — з ним охітніш і чарка горілки вип’ється. Гарась. Батеньку! Та що ж воно оце буде? ... У ля. Батеньку! Навіщо ви хоч оте страховище людське 120
до гурту кличете? Та він же буде стидні слова казать ... він усіх нас у сором уведе... Загреба (до У лі). Цить, не пащекуй! Коли стидне казатиме, то піди геть, до старих не встрявай! У ля (ламаючи руки). Ах, Боже мій! Боже мій! От неприємність! От нещастя! Г а р а с ь. Та-ак, вже це, значить, остаточно ... Ю р а с ь (піднявши руку вгору). Цитьте, цитьте — дядько йдуть! (усі повертаються до внутрішних дверей, Гарась випрямляється, Юрко випинається, мов би у хрунті, У ля і Киля стають біля стола). Щербосьорба (уступає з великою пихою, піднявши вгору плечі, і злегка уклоняється Загребі). Моє поштениє, братець! Доброго вутра! Загреба (подає йому руку). Добридень, брате! Чи виспався хоч трохи? Щербосьорба. Нічаво, виспався таки добренько (повертається до молодечі). А оце б то твої сини? ... І оце б то сам Гарасим? (Гарась уклоняється). Драстуй, соколику! (подає йому руку і цілується). Молодець! Таки прямо молодець! І охвицера заслужив! Ето хорошо! (до Юрка). А оце б то Юрій? Драстуй, соколику! (подає руку і цілується). А цей вже не такий... Він то з себе молодець хоч куди, таки добре виріс, тільки начебто теє ... (Гарась і У ля переморгуються). Начебто необразований трохи... Загреба. Та вони обидва такі гарні, що тільки спарувать та й чортові подарувать. Щербось о р б а. Ніт, братець, воно все ж таки теє.., воно так зразу видно, що один собі як слід, на благородного скидається, а другий зовсім не теє ... Та всячесько ж таки Гарасим і охвицер. Загреба. Ге, брате! Охвицер за батькові гроші та низькі поклони! Щербосьорба (повертається до панночок). А оце б то твої й дочки? ... І оце, мабуть, Юля? ... Драствуй, моя перепілочко! (цілується з нею). От красулечко, так справді, як квіточка! І зараз таки й знати, що образована. — А оце б то Киля?.. Драстуй, моя ягідко! (цілується). Та чого ж ти наче плакати зібралась? Гарна панночка вийшла, а тільки шкода, брате, що ти й цю у ниститут не віддав. .. Загреба. Та бодай їх земля проглинула, оті анахтемські ниститути! Добре, тобі, брате, що в тебе дочок немає, а то б розкуштував ти, що воно таке оті ниститути! Щербосьорб иха (уступає жваво з дорогим шалем на плечах і підступає до Загреби). Доброго вутра, братець! 121
Загреба. Добридень, сестро! Щ е р б о с ьі о р б и х а (повертається до хлопців). А, дра- стуй, Гарасю! (Гарась цілує руку, а вона цілує його в лоб). Ах, какой же ти хороший! Какой милой охвицер (до Загреби). Вот охвицер, так охвицер! Просто ж (цілує собі ручку і поводить рукою). — моє поштениє! Загреба. Та де ж пак! Знайшовсь таки хвалько й на наше ледащо. Щербосьорбиха (до Юрка). А, драстуй, Юрасю! (Юрко цілує її в руку} а потім і в губи). Ах, какой необразованой! Ах, какой же ти, Юрасю, необразованой! Такой хороший з себе і такой необразованой! Загреба. Де вже необразований! Тут такий образований, що й батька у Ростові образував, махамет, на тридцять лошаків відразу! Та нехай їм враг і образованим і необразованим! Просю сідати за стіл, та вип’ємо чаю! (Загреба і гості сідають до набраного стола, Киля біля стола з самоваром, а хлопці і У ля сідають осторонь). Брате! Просю прихильно — чарку горілки! Щербосьорба. Што ж, можна! Ето можна! Диркалиха (уступає в хату з великим пакунком у руках). Драстуйте! З неділею будьте здорові! (усі підводяться і повертаються до неї). Загреба. Здорова, сестро! Оце тебе Господь наніс до мене саме в слушний час! Диркалиха (кладе пакунок на канапі і підсуває до Щер- босьорби). Овдій Гордійович! Таки то Господь призвів побачитись! (цілується з ним). Чи живенькі, здоровенькі? Щербосьорба. Та єще до которого часу Господь милу єть. Диркалиха (до Щербосьорбихи). Горпино Сидоровна! Господи, як давно бачились! (цілується з нею). Та як же ви, сестро, помолодішали та погарнішали з того часу, як я вас бачила ... Коли пак це було? ... Здається, вже дванадцятий рік зайшов ... Щеробосьорбиха. От, де вже нам, сестрице, молоді- шати... Це я не помолодішала, а хіба може поніжнішала, бо знаєте, у благородному обчестві проживши десять літ... Диркалиха. Господи, Господи! Яка то в світі правда! Живемо ми отутечки на хуторях та думаємо, що й ми таки благородні, бо таки ж панами звемось, аж воно, бачу, городяни уже й за благородних нас не мають! Загреба (до Диркалихи). Не шкилюй бо з неї, сестро, а то роздратуєш! (До Щербосьорби). Просю сідати за стіл. Сідай, брате, отутечки, а ти, сестро, отутечки, а ти, сестро (до Дирка- лихи) от тут-о! Диркалиха. Зараз, брате, зараз! Дай тільки поздоров122
катись з усіма (до Килі). Драстуй, моя голубочко! Що це ти така, як у воду опущена! (дає поцілувати руку, а потім чолом- кається з нею). А з лиця спала, моя квіточка! (до У лі). Здорова й ти, амбітна джохо (Уля цілує їй руку) Руку поцілувати дам, а чоломкатися з тобою не буду, поки не спокутуєш у мене свою провинність! (до Юрка і Гараська). Здорові, хлопці! (дає цілувати руку) Я'кі вони в тебе, брате, сьогодні гарні, а особливо Юрко — козак, як орел! Щербосьорбиха. Ах, нєт, сестриця, Гарась кращий ... Прямо ж таки красавець охвицер! Диркалиха. Чим же він кращий? Хіба тим, що на плечах срібні печериці має? Так це може тільки городяни за красу приймають, а по-нашому той гарний, хто здоров’ям пашить та силою грає! (сідає) А тепер, брате, хоч і чарку горілки даси, то вип’ю залюбки! Загреба (до Диркалихи, стиха). Та не шпигай бо її, сестро, бо колоту наробиш! (до Щербосьорби) Брате! Просю прихильно — чарку горілки! Щербосьорба. Што ж, ето можна! Так випий же, братець, преже сам! Загреба (бере чарку). Спасибі ж тобі, брате, та й вам, любі сестри, що оце ви відвідали мене, сироту удового! Пошли вам, Господи, доброго здоров’я! Щербосьорбиха (бере чарку). Желаю ж тобі, братець, доброго здоров’я та й всьому твоєму сімействові! Загреба (до Щербосьорбихи). Сестро! Просю прихильно — 	чарочку горілочки! Щербосьорбиха. Ах, нєт, братець, я горілки не п’ю... я п’ю саме вино, та й то тільки шампанське. Загреба. Еге, сестро, у нас вина і в заводі нема! А може таки хоч тернівки трошки... така гарна! Або вишнівки старенької, або слив’янки солоденької ... Щербосьорбиха. Та хіба вже слив’янки трошки... (бере чарку). Диркалиха. А чи давно ви, сестро, перестали горілочку вживати? Здається ж, що колись гарненько її смоктали! Щербосьорбиха. Нєт, сестриця, я ніколи її не любила ... а хоч і доводилось передше, то вже давно відвикла (до Загреби). За ваше здоров’я, брате! Загреба. На здоров’я, сестро! Диркалиха. А згадайте, сестро, як ви було колись бенкетуєте з джереліївською попадею ... та бенкетуєте з ранку до вечора... та, випиваючи, іще й приспівуєте: Ой випила — похилила, Сама себе похвалила, 123
Що я панського роду, П’ю горілочку, як воду! Щербосьорбиха. Пхі, які ви, сестро, чудні... Таке вигадують! Щербосьорба. Да, ето вже зовсім не теє ... таке витівати зовсім не личить у благородному домі. Загреба (до Диркалихи стиха). Ой, не дратуй її, сестро, бо 	в неї вже аж губа бринить до лайки (до Щербосьорбихи). Та не сердься, сестро, не сердься, моя голубочко, бо сестра Тетяна Демидовна по-простецькому... (до Щербосьорби) Брате! Про- сю прихильно — калганівки чарку! Щербосьорба. Та чому й не випить — ето можна! А тільки не до душі мені, що сестра Тетяна Демидовна зовсім не теє... Диркалиха. Оце лихо! Коли б іще й справді не розгнівати твоїх гостей, брате! Сказано ж, образовані: саму їм правду кажеш, а вони ремствують .. . Загреба. Та годі вам перєкорятись! Ще ні випили, ні заїли якслід, а вже й зазмагались! (до Диркалихи) Сестро! Ось випий бо чарку та й гостей попроси з своїх рук! Пошануй мене удового, стань за господиню! Диркалиха (стиха). Ох, навряд чи я помирюся з твоїми гостями, брате! (вголос). З дорогою душею, брате! (бере чарку). Пошли ж, Господи, помершим душам царство небесне, а живим на здоров’я! (п’є й наливає Щербосьорбисі) Сестро, Горпино Сидоровно! Просю прихильно — калганівки чарку! Така гарна! Ось нуте бо! Таки без жадного сорома — по-нашому, по-хуторян- ському! Щербосербиха. Та вже вип’ю, щоб не дорікали мені, буцімто я гордую ... Диркалиха. Отак би й давно! Загреба. От спасибі, так спасибі! Диркалиха (до Щербосьорби). Брате, Овдію Гордійо- вичу! Просю сердечно — іще чарочку! Ось нуте лиш! Вип’ємо гарненько та побалакаємо приятненько! Щербосьорба. Та ето можна! ,Чом не випити, чом і не побалакати. Бо ми й приїхали не знечев’я, а таки маємо де про що й промовитись (п’є). Загреба. Отак буде краще! Вип’ємо, то й розбалакаємось, а розбалакаємось, то й перепитаємось гарненько. Диркалиха (до Щербосьорби). Та нам, брате, за потіху буде вас послухати, бо ви в городі пробуваєте, то може й цікавого багато знаєте! Щербосьорбиха. А я, братець, смотрю ето на Гарася, та й думаю, що який то він, мабуть, нещасливий .. . Що такий 124
хороший, такий образований охвицєр, та отутечки у хмеречі нудиться, бо нема йому і обчества підхожого... (Загреба повертається на дзиґлі й крекче, Диркалиха прохірно кихикає). Що йому б тільки у Гвардії служить та в болілому світі блистать ... Там би й ціну йому склали б зовсім іншу ... Він би кар’єру собі зділав ... І чинів би дослужився і пару б собі знайшов — не яку таку чорноморську нестелепу, а дівицю образовану, свіцьку... Щербосьорба. Да ето так! Ето діствительно правда! Диркилиха (пирхнувши від сміху). Килино! Який бо в тебе чай гарячий — аж опеклась! Загреба (метушиться). Сестро, Горпино Сидоровно! Про- сю прихильно — слив’яночки! Брате! Ось нуте ще по чарці! Щербосьорба. Та ето можна! Ето своєю чергою йтиме! А от касательно Гараська, то скажу тобі, брате, що й на мою думку треба б його у Гвардію приділити. Бо одно, що коли вже дав йому образовання, то треба ж йому і товариства образовано- го, а друге, що куди не кинь, а в Гвардії він на чинах чимало виграє... Диркалиха (глузовито). Оце так! Оце до діла! Оце розумні речі! Загреба. Е, брате, брате! Хотів би тобі про Гараська й відказать, та не варт він того, щоб про його й розводитися! Ось нумо краще вип’ємо! Щербосьорбиха. Та ви таки, братець, пожалійте його... Бо він же таки ваш син, та ще й первак... та на йому ж ваша хвамильна слава ґрунтується... Загреба. Та охота тобі, сестро ... Облиш, голубочко, про Гараська, нехай йому враг! Ось нумо краще вип’ємо! Щербосьорбиха. Або от хоч і Уля... Що яка мила, яка образована дівиця, а ні обчества їй благородного, ні свіцьких удоволствій ... Загреба (до Щербосьорбихи). Сестро!... Ось ну бо таки вип’ємо... Просю прихильно калганівки чарку... Чи теє пак! Слив’яночки чарочку!... Д и р к а л их а. Та ти бо, брате, не перебаранчай! Тут саме розумні речі повелись, а ти перебиваєш! Щербосьорбиха. Ох, братець, братець! Та ви ж таки самі розсудіть: чи їй би не в городі жить, чи їй би не побувать у болілому світі, чи показаться хорошим женихам? А жениха їй треба образованого, свіцького — охвицера вармейського, а не якого там чорноморського невковиру... Загреба (чухаючи потилицю і зідхаючи). Е, вже мені як отакі розговори... (до Щербосьорбихи) Сестро! Просю прихильно — слив’яночки чарку! Або вишнівочки, або тернівочки! Диркалиха (до Щербосьорбихи). Та кажіть, сестро, далі! Кажіть, голубочко, а ми послухаємо! Такі розумні речі... 125
Щербосьорбиха. Та ви, братець, не турбуйтесь! Ви може думаєте, що я справді буду вговорять вас, щоб пустили Улю у городі пожить та в болшому - світі показатися? Ні, голубчику! Тепер немає нужди... Бо чутка така йде, що Уліньку і в хуторі знайшов жених, та такий хороший, такий образований жених, що аж наших городянок завидки вхопили... Ви думаєте, може, що я й не знаю за поручика Прогульбицького? .. Загреба. Побила б її лиха година з отим Прогульбиць- ким! Я думав, що той сором у нас у хуторі зостався, аж він, бачу, уже по всьому світові розійшовсь! Диркалиха. Е, брате! Хороша чутка далеко йде, а погана ще дальше! Щербосьорбиха. Братець мой, Пилип Демидович! І ви, сестриця Тетяна Демидовна! Який же тут сором, що до Улі такий хороший жених залицяється? Та на мою думку, його залицяння іще й за честь треба приймати, бо він охвицер хороший, образований, свіцький! Я його сама добре знаю! Загреба. Охота тобі, сестро, про його розводитись! Облиш, голубочко, нехай йому грець! Щербосьорбиха. І начальство його високо ставить ... Він далеко у чинах піде... Ото пара Уліньці, так пара! Кращого жениха й не зіскать! Щербосьорба. Да, ето правда! Дійствительно, правда! Уже кращого жениха де його й зіськати! Диркалиха Оце так що розумні речі! (до Загреби) Ну, брате, тепер уже я не втерплю, щоб не побалакать! Загреба (до Диркалихи). Облиш, сестро! Нема для чого, нема нащо! Щербосьорбиха .Та ви таки, братець, самі розсудіть ... Я тим просю вас — ви таки добренько розсудіть!... Щербосьорба. Та таки й пильно розсуди, брате! Бо куди не кинь, а це вже вірно, що жених знакомитий... Поміркуй сам... Загреба. Та я вже міркував, брате, та доміркувався до того, що прямо таки вигнав його з двору ... Щербосорбиха. Та чи то ж можна, братець? Щербосьорба. Та завіщо ж, брате? Загреба. Та я тільки спитаю вас, чи є в його який маєток? Чи є в його гроші? Щербосьорба. Про це, брате, не турбуйся, бо я од вірних людей чув, що в його у Полтавщині маєток є! Загреба. Ая таки чув зовсім іначе і добре знаю, що він голий, як циган! Прямо таки яко «аг, яко благ, яко нема ані бісового батька! І коли добувається він у мене дочки, то тільки через гроші, що за дочкою мусив би дать! 126
Щербосьорба. Отже, не гріши, брате, бо я ж тобі вірно кажу, що в його у Полтавщині маєток є! Загреба. Та який там маєток! Може й є там клапоть ґрунту, що на йому доброму чоловікові нігде й спорожнитися, та й то навряд чи! Щербосьорба. Істинно кажу тобі, брате, що є! Щербосьобиха. Та хоча б і не було , то яке лихо! Та за такого жениха можна віддать хоча б він і бідний був, бо у вас же, братець, є з чим дочку віддать, а він же її щасливою зробить! Диркалиха (до Загреби). Ну вже ж, брате, хоч ремствуй, хоч не ремствуй, а я таки перепитаюся з ними! Загреба. Облиш, сестро, далебі, облиш! Покиньмо розмову, та й конт! Диркалиха. Та ні ж таки, брате, я з ними перепитаюся! Загреба. Облиш, голубочко, Христа ради облиш! Ось випий краще горілки та й гостей припроси! Гайдабура (уступає в хату з карбачем у руці, зупиняється біля порога і пускає крізь зуби посвист). Чи ти ба! Та тут, бачу, бенкет бенкетують! Загреба. Здоров, Семене! Сідай, братіку, до гурту, щоб веселіше було. Гайдабура (підступає ближче). Гай-гай! Та це, бачу, в тебе городяни гостюють! Та ще й родичі твої! (приспівує). Ой чи живі чи здорові Всі родичі гарбузові... (підступає до Щербосьорби) Здоров був, старий Хавралію! Гайдабура (ляпає його долонею з розмаху). Та й давно ж я тебе бачив! Та вже думав, що може ти здох, аж ти, бачу, на людське лихо, животієш тай животієш! Щербосьорба (знехотя ухмиляючись). А ви, бачу, і досі такі ж жартівливі... Гайдабура (до Щербосьорбихи). Горпино Сидоровно! Та яка ж ти стала гарна, — мов троянда розцвілась! Хрест мене вбий, піду поцілую! Щербосьорбиха. Що це ви, Семене Прокоповичу! Це нехай Бог милує! Гайдабура (підступає до неї). Та вже й поцілую ж смачно! Щербосьорбиха. Прокоповичу!.. Голубчику! Та чи то ж можна! Загреба. Та ну, Семене, облиш із своїми жартами — нехай їм грець! Гайдабура (розгладжуючи вуси). Ану, Сидоровно, наставляй губи! 127
Щербосьорбиха. Не хочу, Прокоповичу! Не хочу, не хочу, далебі не хочу! Г а й д а б у р а . Та ну бо, не мнись (простягає пику). Христос воскрес! Щербосьорбиха. Та який там Христос після Тройці! Гайдабура. Та все однаково! Наставляй губи! (цілується) От так-о! Щербосьорбиха. Нехай уже тобі грець — аби відка- раскавсь! Загреба. От уже махамет, так і чорти б побили його батька! Щєрбо'сьорба. Іменно, так, брате! Дійствительно так! Гайдабура (скрививши бридливо пику). Пхе!.. Та я, бачу, й губи собі покаляв... Що за вража мати? .. Та оце ти, Сидоровно, мабуть, якимсь мазилом намастилась? Щербосьорбиха. Та брешеш ти, чортів мугирю! Яке там мазило? .. Гайдабура (утирається рукавом). Та й бридка ж триклята масть! (махнув рукою і відходить геть). Нехай тебе ті цілують, Що греблі руйнують! Нехай тебе ті кохають, Що в болоті грають! Щербосьорбиха. Он бач, що він верзе, чортів неотеса! Сказано — хам триклятий! Щербосьорба (до Загреби). Ні, брате, як хоч, а то ж наконець невозможно! Загреба. Та не ображайся бо, сестро! Та не ремствуй таки, брате! Плюньте на його жарти, та й конт! Хіба ж ви не знаєте цього махамета? Гайдабура. Отже, гляди, коли б Сидоровна і справді не розсердилась. А все через оте хамське мазило. Диркалиха. Тю на тебе, Семене Прокоповичу! Яке ж воно хамське, коли ним благородна парсуна намащається! Щербосьорб и х а. Он бач — уже й сестра шкілює з мене! Це прямо хоч із дому тікай! Гайдабура. Та не сердься, Сидоровно! Адже ж я в жарти! Щербосьорбиха. Які ж воно в біса жарти? Хіба ж так жартують по-благородному? Це жарти хамські! Диркалиха (до Гайдабури). Ох, Семене Прокоповичу! Який ти собі необразований! Хіба ж не можна б поцілуватись та й не покалятись? Адже образовані якось намудряються, що цілуються та й не каляються! 128
Щербось орбиха (зірвавшись з місця, насторочуеться проти Загреби). Так що ж воно оце таке, брате? Так хіба ж я вам на посміхи здалась чи що? Загреба (узявшись за боки, сам собі). Ох, таки допекла Диркалиха Щербосьорбисі! Тепер буде калабалик та ще й великий! (до Щеробосьорбихи) Сестро!.. Щербосьорба (підводиться з місця і теж підступає до Загреби). Так оце б то ти, брате, своїх гостей шкілюванням та ганьбою пригощаєш — га? Загреба. Та чи чуєш бо, брате!... Диркалиха (підводиться і стає у грізну позу). Та чого ж ви скіпаєтесь до брата? Чим він вам зашкодив? Та не він же над вами шкілює, а я! (показує собі на груди) Я вам наприкряюся, я! Так ви зо мною побалакайте — от що! Гайда б ура. Оце так! Оце по-моєму! Молодець Тетяна Демидовна! Загреба (до дітей). Ходіть собі, діти, геть, бо тут вам не місце! (Киля, У ля, Гарась і Юрась виступають). Щербосьорбиха (до Диркалихи). Та чим же я тобі завинила, що ти мене зачіпаєш та на зваду наражаєшся? Та й як же ти насмілилась? Та хіба ж я в твоєму домі? Та хіба ж ти отутечки господиня? Кажи мені, хуторянська ти перебрехо, — хіба ж ти отутечки господиня? Диркалиха (на бік). Ага, таки роззяпила образована городянка свою благородну пащу, щоб піти на лайку! Так постривай же, я тобі прочитаю орацію! (до Щербосьорбихи). Так тобі невтямку, чого я шкілюю над тобою? Та спитаю тебе, горо- дянське ти ледащо, чого ти приїхала до брата? Та хіба ж ти приїхала, як рідна до рідного, щоб любу людину пошанувати та своєму серцю утіху дати? Ні, ти притарабанилась, щоб перед нами своєю пихою повеличатися та повеликоноситись перед нами отією образованістію та отим благородством, що їх у тебе тільки й є, що на заду рясні ганчірки та на пиці блейвас! Ще рб о с ь о[рби х а (зовсім збентежена). Так що ж оце? .. Так як же це? .. (до Щербосьорби). Так оце мене гань- бують, а ти й мовчиш? Щербосьорба (до Загреби). Стій, брате! Так оце твоя сестра ганьбує твоїх гостей, а ти й призволяєш? Так оце нас оби- жають, а тобі й байдуже? Загреба. Еге, брате, тепер уже не сила моя сестру спинить! Тепер уже лайтесь, як хочте, тільки мене не чіпайте! Щ ербосьорба. Нєт, ето ти брешеш, бо я не в Диркалихи у гостях, а в тебе, то ти повинен і язика їй укоротити! Загреба. Укороти ж ти сам, коли вмієш! Щербосьорба. А коли так, то нехай тобі грець із твоїм пригощенням! Та моя й нога у тебе не зостанеться! 129
Загреба. Роби, брате, як лучче! (сам собі) От морока мені з ними! Щербосьорба (виступаючи). Га! Панасе! Запрягать мені коней (зникає). Щербосьорбиха (до Диркалихи). А ти, триклята харпачко, ти оце й рада, що ми з двору їдемо? Нарядила бешкет, та з радощів вишкіряєш зуби, як сучка? Та послухай же ти, хуторянська задріпана пані, що я тобі скажу на прощання! Диркалиха. Ені, потривай, ще я тобі свого не доказала! Щербосьорбиха. Та ні ж бо, підожди, тепер моя черга! Я знаю, чого ти сікаєшся до мене та сичиш, мов гадина! Тебе злість бере, що я до благородного общества принатурилась, в благородні звичаї вжилась, а ти як уміла, так і вмієш тільки з табунчиками та чабанами лаятись, та на куховарні мотузитись, та з коровами та телятами клопотатись, та свиней доглядати — от що! Диркалиха. Та чим же ти дорікаєш мені, тварюко ти стара та дженджуриста? Що я сама за господарством клопочуся? Так я ж ніколи й не соромилась за своїм добром доглядати, бо я хоч пані та й господиня, а не таке ледащо, як ти!.. Та через те ж я здавна і великий достаток маю! А ти? Згадай лиш, чи давно ти сама їсти варила, та коров доїла, та сорочки прала, та свиней годувала, бо не було робітниці й найпоганішої? Га? Кажи мені, старе ледащо, чи давно ти тих злиднів утекла, що господарськими клопотами гидуєш? Гайдабура. Оце так! Оце до діла! Щербосьорбиха. Хамка ти необразована — от що! Тобі соромно передо мною! Тебе завидки беруть, що я в образо- ванім обчестві живу, як слід благородним людям, а ти як була мугиркою, так і зосталась у харпацтві! Диркалиха. Так ти образована! Так ти благородна! Та яким же ти чином і з якого часу образувалась та наблагороди- лась? Чи не з того часу, як твій чоловік хавралями обібравсь та дав тобі волю цвиндрити гроші, а ти почала на старості літ по балях та машкарадах таскатись та з молодими бахурами залицятись? Стерво ти старе та ледаче! Та якби в тебе чоловік не такий був тіптюх та не такий хамула, та вхопив би тебе за стару твою куделю, та виложив би тебе ломакою на всі боки, то де б і образованість ота погана ділась! Гайдабура. Оце до діла! Оце по-моєму! Та й хвацько ж Демидовна вичитує речі — промовляє, як на воргані грає! Щербосьорба (уступає в хату). І так буде краще — нахаркать їм у вічі та й поїхать з двору! Щербосьорбиха (повертається до Загреби). Пху на тебе, старий собако! 130
Загреба. Сестро! Завіщо ж ти шпуєш на мене? Щербосьорбиха. А за те, що сестра твоя триклята зневажає твоїх гостей, а ти сидиш, як бовдур, та на все призволяєш! (до Диркалихи) Пху й на тебе, плюгава харпачко, хамко триклята, циганко плащувата! (зникає). Диркалиха. Так потривай же, коли так! Я ж тобі покажу. хто я така, чи циганка плащувата, а чи пані господиня! Та заразом і за шпування віддячу! (вибігає). Загреба (повернувши голову до дверей). Облиш, сестро! Облиш, голубочко, — нехай їй грець! Щербосьорба (до Загреби). Так я ж таки допитаюся в тебе, старий собако, яким ти правом знущаєшся з мене та з моєї жінки? Загреба. Ой, відкаснись, брате, поки в мене серце не спалахнуло! Щербосьорба. Нєт, ето ти брешеш, а ти від мене не відкараскаєшся сплоха! Ти скажи мені, іроде, як ти насмілився ота<кий мені бешкет нарядити? Загреба (здихнувши, підводиться з місця). Ні, бачу, як не крутись, а таки доведеться і собі у лайку зайти (стає проти Щербосьорби). Так чого ж тобі від мене треба, чорт би бив твого батька — га? Кажи мені, Пилате, чого тобі від мене треба? Гайдабура. Оце по-моєму! Оце по-козацькому! Щербосьорба. А того мені треба — матері твоїй ітрець! — що як ти смієш зневажати мене у своєму домі та ганьбити мене, підполковника війська чорноморського та ще й члена військового правленія, та ще й укупі з моєю рідною жінкою, підполковницею! Га? Як ти, кажу, смієш отаку мені наругу робити? Гай\дабура. Еге, та воно, бачу, й Щербосьорба молодець — дивись, як налужився проти полковника! Загреба (до Щербосьорби). Голова твоя дурна та несамовита! Як же ж я зневажаю тебе та яку ж тобі наругу роблю? Та хіба ж я тобі хоч слово погане сказав? А хіба я винен, що твоя жінка з моєю сестрою оп’ялися гризтись? Та й хіба ж вони обидві не в гостях у мене? Причепився до мене, як шевська смола до чобота, а й сам не тямить, з якої речі! Сказано — жмикрут судовий, правленська закарлюка! (бере чарку й зозла вихиляє). Щербосьорба. Он бач! Уже мене жмшфутом лає, правленською закарлюкою узиває ... Чи ти ба! Загреба (заїдаючи). Іменно жмикрут! Іменно правленська закарлюка! Щипавка судова! Ярига! Щербосьорба. Чи ти ба, що він варнякає! (до Гайда- бури) Семене, чи ти чув? Щипавкою, яригою узиває! Гайдабура. Тай уразив же полковник Щербосьорбу у саму болячку! 131
Щербосьорба. Та коли ж так, то ти ґардонський пац! Бо ти козацький хліб зажираєш, козацькі гроші крадеш — от що! Загреба (спалахнувши). Гі-і-і, чорти б же мучили твою матір! То як же ти смієш отаке про мене казать? Та я тридцять літ служу цареві вірою і правдою, та на мене ще ні одна душа козацька не пожалкувалась, а ти всьому світові відомий хапуга, халтурник, хавталій?! Щербосьорба. Брешеш! І паки реку: брешеш! А ти гнобитель людський, злодій, ґардонський пац ненажерливий! Загреба. Та хто ж не знає, хто ж не відає, що всі ви, судовики та правленці — хабарники безсоромітні, сіпаки неща- дущі, живолупи трикляті! Що у вас ні совісти, ні чести, що у вас правду тільки за гроші купують! Та ви ж обдираєте людей, не минаючи ні старця, ні вбогої вдовиці! Та вам тільки й думки, що здирство! Щербосьорба. Брешеш! І тричі реку: брешеш! Бо ми хоча і візьмемо з прохателя, то й діло йому зробимо, а ви... Загреба. Яке діло зробите? Що правого завинуватите, а винуватого оправите, так ото й діло? Та таких діл животрепетя- щі приміри у кожного перед очима сотнями стоять! От хоч би сотник Пелих ... Чи є хто такий, що б не знав цього бідолашного Пелиха, що голий і босий тиняється попідвіконню не при своєму умі, що уночі, сердега, у чужій соломі спить, а уранці на чужих попелищах проти сонця гріється? І чи є хто такий, що б не знав, чого він зубожів і ума рішився? Щербосьорба (бігає по кону). Та кажи вже, кажи, а потім і я розкажу тобі приповість гарну! Загреба. Ви його засудили! Ви, правленці, песиголовці трикляті! І засудили його не за що інше, як тільки за те. що, правим бувши, не хотів живолупам хавралів давати та хотів правою стежкою правди дійти! Щербосьорба. Та кажи вже, кажи, а потім, як і я розкажу ... Загреба. Засудили його, махамети, і заграбували його худобу, забрали хутір, одежу навіть попаювали між собою, як жиди колись розпаювали ризи святого Христа! Га? Хіба забув ти, як вас усіх трясця трясла, як ото сподівались на Чорноморії намісника Воронцова, бо боялися, щоб отой Пелих не підступив до його з прошенням! І хіба забув, як його тоді ув ос'ґріг, між злодіїв, посадовили та й держали, аж поки Воронцов пробіг? Щербосьорба. Та кажи вже, кажи, а я таки своєї черги дождуся! Загреба. А чи не забув ти, як ви усі тремтіли з ляку, як отой Пелих та потяг пішки жалітися аж у Петербург, до царя? Шкода тільки, що не застав він тоді царя дома, бо той був тоді аж у Парижі чи що. А тут іще жандарі піймали його біля 132
царського дворця та привели до міністра, а міністер пита його: Хто ти такий і звідкіля? А Пелех йому на теє: а ти, каже, хто такий сам? А той йому: я, каже, міністер царський, найстарший після його начальник. А Пелих йому: ну, так мені ж, каже, тебе не треба, мені самого царя треба, бо немає, каже, правди нігде, окрім царя! Таки його взяли та й посадили між дурних та божевільних, а потім через пів року хоч і випустили на волю, так він уже й справді ума рішився. А якби таки застав був царя дома, то вже б давно усі ви, правленці, по шибеницях теліпались, щоб хавралів не брали та по правді судили!.. Щербосьорба. По правді судили! Та чи знаєш ти, голова дурна та лиса, що якби всіх по правді судити, то вже давно б тебе на Сибір заслали! Хіба забув, як ти позаторік захопив слобідських товарчих буцімто у спашу в себе, та звелів своїм кімликам, малахаями їх чухрать, а вони одного парубка забили мало не до смерти? Га? Що б же воно було, якби тебе по правді судити? Та ти б ув острозі й здох! Дурню ти Божий! Та коли взяли з тебе судовики чи правленці сотню — другу карбованців, то ти ще й спасибі скажи, що так милостиво судили та тебе, старого собаку, на Сибір не запровадили — от що! Загреба. Трясця твоїй матері! Поки мене на Сибір запровадять, то вас, песиголовців, на шибеницях перевішають! Щербосьорба. Так отож кажу тобі, що ми хоч і візьмемо з прохателя, то хоч не дарма, а ви, військові командирі, ви ж таки дурнісінько козацькі харчі зажираєте, жаловання царське крадете, та ще й у ярма оружних козаків запрягаєте, робите ними, як волами! Загреба. Та брешеш ти, як собака! Щербосьорба. Та чи не в тебе ж на косовиці сотня бідолашного козака працює у поті чола і працює дурнісінько? Або чи не в тебе ж усі заброди напхом набиті служачим козацтвом, що з граничних ґардонів забрав та запріг у свою лямку? Загреба. Та дурна ж твоя голово! Та розтямкуй же ти, що я хоч і візьму якого козака до себе на роботу, то він поробить на мене тиждень, а на себе два та ще й спасибі мені скаже! Щербосьорба. Та ще, кажи, й хабаря дасть! Бо ви хабарники гірші, ніж ми! Та хто ж не знає, хто ж не відає, що ви козаків з гряниці по хуторах розпускаєте, та за теє лошаків та биків відбираєте? За телицю козака урядником настановите, за лошака йому хреста на груди почепите! Загреба. Чи ти ба, що верзе кобиляча душа! Та брехали ж твого батька сини, та й ти з ними! Щ ербосьорба. Та що й казать! Іще тільки вісім тижнів минуло, як їхав я у Старонижчедрягліївську слободу. Приїхав, коли ж чую — у трубу грають, наче на збір. Думаю, чи не на війну бува скликають козацтво? Розпитався у людей, аж во133
но, бачу, у тій Дрягліївці та стоїть пів сотні козаків Загребиного полку, а для чого? Своєму полковникові олійницю роблять! І працює сердешне козацтво, наче й справді на царя, наче службу служить; і харчі казенні їсть, і на збор йому у труби грають, і зорю йому рано і вечір на тарабанах вибивають — усе наче якслід, аж воно, бач, служить на полковника Загребу, на свого гнобителя, на свого грабителя, злодія, махамета! Загреба. Гі-і-і, та грець же мордував би твою матір! Та якже ти смієш отак мене лаять? Та збагни ж ти дурною своєю головою, що тії козаки пішли на мою роботу самохіть, а відробившись у мене, пішли ж вони прямо додому, на вільготу, за два тижні до годового строку! І розійшлись вони по домівках, радіючи та мені дякуючи, бо саме їм оранка приспіла! Та розтямкуй же іще й те, що я у своєму полку як батько між дітьми. Чи коня в козака вбито, то вже не до кого поткнеться, як до мене, а я йому коня за півдарма віддам; чи волики вкрадено, то й знов до мене йде, а я йому свої воли дам, та й жду грошей, аж поки розбагатіє, чи в грошах нужду має, то й грошей йому позичу, без жадного росту, а не так, як ви, живолупи, як ви, песиголовці, як ви, христопродавці! То яке ж диво, що й мене козаки роботою запомагають! Щербосьорба. Біс твоєму батькові! Запоможуть, хоч не схочуть, коли командою поженеш олійницю робити, або греблю гатити, або на заброді лямку тягти! Юрась (вбігає). Еге, тут іще тільки лаються, а у тіток уже й тіпанина зайшла. Уже почали були кудовчитись, так я розборонив! Щербосьрба. Як? Оце б то Диркалиха уже на бійку пішла? Юрась. Та вони обидві! Одна до одної так і сікаються, як оси. Та тітонька Диркалиха якось пхнула тітоньку Щербо- сьорбиху, а Щербосьорбиха її по щоці — черк! а тітонька Диркалиха її за коси. Та на силу ми з Палажкою розтягли їх! Щербосьорба. Так от воно як! Уже мою жінку б’ють! (до Загреби). Та як же ти насмілився... та як же ти зважився... Та я ж тебе засуджу, та я ж тебе на Сибір зашлю! Загреба. Гі-і-і, чорти б же розшматували твою душу! Так оце ти, скаріоте, мене під суд завдаси? Та оце ти мене на Сибір зашлеш? Та я тобі, нечиста тварюко, бандури випущу! Та я тебе вб’ю, я тебе заріжу, я тебе на шмаття покришу, ідо- ляне триклятий! Щербосьо р б а. Еге, так оце ти вже й душогубством нахваляєшся? (озирається кругом). Люди добрі! Чи чули ви його грізьбу та похвалки? Будьте за свідків! (до вікна). Гей, Панасе, Андрію! Сюди мерщій! Будьте за свідків! (повертається до Загреби). Під суд його! Під суд його, душогубця! 134
Загреба (замішавшись до Гайдабури). Чи ти ба?.. Он які? . Семене, чи ти чуєш? Гайдабура. Та чого ти, Пилипе, злякавсь? Та бий його, окурвого сина, щоб він знав, як у твоєму домі тебе лаять, та тобі 	ж судом нагірожать! Щербосьорба. Під суд його, махамета, під суд! На Сибір його за грізьбу та нахвалки! Загреба (до Гайдабури). Та чи ти чуєш — каже, під суд ... за грізьбу та нахвалки ... Щербосьорба. Під суд його, душогубця, бузувіра, махамета! Гайдабура. Та який там суд, коли за такі речі його вбить, то ще й мало, а слід би вбить та й за двір витягти, як собаку! Загреба. Еге, коли так, то нехай буде ось-як. А гей, Юрку! А гукни мерщій козаків! А турни сюди кімликів! (до Щер- босьорби) Ось я тобі, скаріоте, покажу, як полковника Загребу під суд завдавати та на Сибір засилати! Гайдабура. Оце добре! Оце по-козацькому! Щербосьорба (злякавшись). Як? .. Так оце ти козаків скликаєш? Та оце ти кімликів збираєш? .. Загреба. Та я ж тебе, іродового сина, розіпну посеред двору та в чотири малахаї разом! Щербосьорба. Калавур! (до вікна). Гей, Панасе, Андрію! Сюди мерщій! Сюди на поміч! (хоче тікать). Загреба (заступаючи дорогу). Та ні, чортового батька втечеш! (до вікна) Гей, Манджик, Очкун, Кудлай! Сюди мерщій! Щербосьорба. Калавур! Розбой! Гайдабура. Ага, триклятий живолупе, попавсь у козацькі лабети! Диркалиха (вбігає). Як? Що? Господи Cyce Христе, що це зе буча? Гайдабура. Та це полковник хоче Щербосьорбу посеред двору малахаями бить. Щербосьорба. Калавур! Хто в Бога вірує, рятуйте! Загреба. Беріть його! Кладіть його! Диркалиха. От мені лихо! Схаменись, брате! Хіба ж можна панів малахаями карати? Гайдабура. Та такого Пилата можна! Нехай відчухрають його, то зносить на здоров’я. Щербосьорба. Рятуйте, люди добрі! Загреба. Мерщій сюди з малахаями! Диркалиха. Брате! Та яка ж тобі нужда малахаями його бить, коли й руками можна (до Гайдабури). Семене Про- коповичу? Хоча б ти вже доклав йому рук абощо? 135
Гайдабура. Та я вже бачу, що без мене ладу не буде (зривається і озирається). А де мій карбач? Щер біосьорба (кидається прожогом у двері). Ка-ла- ву-р! Загреба, Гайдабура. Лови! держи! Диркалиха. Пускайте, пускайте, та в потиляку його штурхайте! Гоніть його з двору! (Усі виступають слідком за Щербосьорбою). VII. (Діється там же на другий депь ранком). Кил я (сидить на канапі з шитвом, а потім кладе шитво і спускас руки на коліна). Яка скорбота, яка нудота у мене на серці! Так мені тяжко, так мені важко, що аж плач бере, а чого? — І сама не знаю! .. Мабуть, прочуває душа моя якесь лихо .. . (згодом). От же дурна я, дурна, та ще нещаслива! Кажу, що не знаю, чого мені важко та чого мені нудно, а як правду сказать, то я добре та й добре знаю, чого моє серденько плаче ... Бо я люблю Андрія, бо я закохалась в його, а чи доведеться мені за ним буть, того не знаю .. Якби мені надія певна, то я б зразу виросла духом, так же надія моя, як той місяць поміж хмарами, — то пірне, то вирне.. І як вирне, то душа моя зразу освітиться, а пірне — то важка туга, мов той мороз густий, мою душу обгорне. І найбільше непокоїть мене те, що сама ж я сказала Андрієві, щоб мене сватав — може не сьогодні-завтра прибуде — а батенько ще нічого й не знають, бо я ще й словечком із ним не перемовилась ... Та як його у світі Божому перемовиться, коли я боюсь до їх і підступить ... Та й як його підступить, коли не вибереш часу, щоб вони були при свіжій пам’яті та в доброму дусі? .. А тут іще на лихо й тітонька до нас приїхали ... А не дай Господи, щоб вони дізнались про мої заміри — 	вони щастя моє навіки розтеряють ! Батенька можна впрохать, можна вблагать, а тітоньку — навряд! А коли догожують- ся вони, аж поки Андрій приїде сватать — тоді пропала моя доленька, загибло моє щастя! (згодом) Ні, як не дляйся, як не вагайся, а треба до батенька доступить, треба їм виявить усе... Мабуть, так, що сьогодні таки й зважусь ... Що буде, то буде, а длятись небезпечно, щоб не наспів Андрій несподівано. (Зривається). Піду в садок під ґрушу, де батенько люблять ранком гулять, та й буду їх дожидатись! (виступає). У л я (уступає з бокових дверей). Господи, яка нудьга! Просто мочі нема зносити, всякий терпець уривається! Все нав- 136
коло таке гидке, таке осоружне, всі обставини складаються так по-дурному і так пошло, і в майбутньому — рішуче нічого світлого, втішного!.. Тільки й надії було на дядька й тітку, думала, ось вже хоч вони влаштують моє щастя, і раптом — такий неподобний, такий огидний скандал! Дядька й тітку побили й з ганьбою вигнали геть з двору! Бідний дядько! Бідна тітка! За що вони постраждали? Хотіли мені добро зробити, і ось їм нагорода! .. (згодом) І як воно так вийшло? Як воно так склалося? ... Далебі, я досі не можу опам’ятатися, зібратися з думками ... І навіть порадитися ні з ким, ні з ким поговорити, відвести душу — навіть Гарась кудись заховався.. І навіть прислуги не докличешся, живої душі не бачиш (набік) Палажко! Оришко! (тупає ніжкою) Та йдіть же хтонебудь, чорт би вас забрав! Нікого. Хоч би цей осоружний Микита з’явився (підходить до вікна). Микито! Микито! (до здрільців) Ось вам! Кричи хоч лусни, нікого не докличешся! Ах Боже мій! Та що ж це таке нарешті? Що ж це за життя прокляте? (сідає до столу, затуляється руками і плаче). Гарась (уступає з других бокових дверей) Нудьга! Справжнісінька нудьга! Слоняешся з кутка в кутоя, як очманілий, і навіть думати, міркувати не сила. (Побачивши Улю) А, і ти, Юлінька, тут? Здрастуй! У ля. Ах, голубчику! Якби ти знав, як погано в мене на душі! Мочі нема зносити! Гарась (сідає біля неї). Стривай, голубонько, може й ще гірше буде. От я зараз одержав записку на твоє ім’я від Аполо- на Федоровича — на, прочитай (подає цидулку). У ля. Та що ти, голубчику! Не дай, Боже... (хапає цидулку й читає) «Мила Юлінька! Я наважився сьогодні ж зробити освідчення і на десяту годину ранку буду у вас. Ачей Бог допоможе.. все я думаю, дядько й тітка хоч скількинебудь прихилили старого. Ну, а якщо за всім тим дістану відмову, тоді... тоді принаймні із спокійним сумлінням візьмуся негайно за здійснення дальшого пляну. Мила моя! будь тільки рішуча, озбройся енергією і кінець-кінцем ми будемо щасливі! Твій Аполон Прогульбицький!» (згортає цидулку). Боже мій, Боже мій! Таж він помиляється, він нічого ще не знає про вчорашній скандал! І нащо він квапиться!.. Що ж із цього вийде? Гарась (розхвіяно). Не знаю, голубонько, таки справді не знаю. Я починаю втрачати здатність міркувати, перестаю розуміти речі. У л я. Алеж отак треба чекати нового скандалу, і до того найганебнішого, найобразливішого скандалу ... Гарась. Поза всяким сумнівом! Це вже певне, як Бог свят! 137
У л я. Але тоді я краще випереджу його ... я сама піду в степ, ніби на прогулянку, а там зустріну його і заверну назад... Г а р а с ь . Ах, ні, Юлінька, цього не роби ... Незручно, знаєш, недобре ... Хай уже буде, що буле ... У ля. Ні вже, красненько дякую! Я на новий скандал на- скокувати не хочу! (виходить). Гарась (сидить задуманий, підводиться і проходжується разів зо два по хаті і зупиняється). І як же ж уперто переслідує мене доля! Таж скільки зусиль доклав я, щоб прихилити батька зарахувати мене до Гвардії, і досить було хвилинної сутички з ним під час останнього приїзду Прогульбицького, щоб усі надії загинули одразу! Потім знову посміхнулася була надія — думалося, от уже дядько й тітка допоможуть мені подолати всі перешкоди, аж раптом скоївся цей величезний, цей неймовірний скандал, і всі мої надії розлетілися, як мильна банька! (згодом). Але що ж мені тепер робити? .. Просто ради собі не дам! (шмигляє по хаті, потім раптом зупиняється). Е, вже якщо прощатися з усіма надіями, то я пущуся напропале! Я сам влаштую втечу Юліньки з Прогульбицьким! Чого мені боятися? Тепер нема чого! Хай Юлінька покине це вороняче гніздо, хай зганьбить, принизить деспота-батька — може хоч тоді посумирнішає... Піду настрою Юліньку, щоб вона зважувалася на все! (виступає геть). Загреба (уступає з бокових дверей, ледве волочачи ноги). Ох лишечко — лишечко! От болить голова — як не репне! (сідає край стола). Та аж нудно мені, та у трунку мені пече, та аж душу з мене верне! Оце ж мені відригається учорашнє бенкетування! Та вже й напився ж я цупко, а з якого розуму напився і задля чого, на який кінець напився — не второпаю, хоч заріж! Тільки й пам’ятаю, що загостив до мене Щербосьор- ба з жінкою, що звелась у нас сварка, калабалик, зчинилась буча, а що воно й до чого і на чому вийшов кінець — не пам’ятаю, забув, не згадаю! Ох, та болить же моя голова, болить, та пече ж мені коло серця, та душу ж мою з нутроби верне! (на бік) Гей, Микито! Гей, Палажко! А гей, сюди мерщій! Та хоча б же тобі одна душа обізвалась, а то ж нікогісінько, наче всі іповиздихали! (підступає до вікна) Микито! А гей, Микито! (з-за лаштунків чутно далеко: га?) От бач аж ізвідкіля гакнув — аж із-за повітки! От уже наприкрився мені дияволів син — ніяк не привчиш його, щоб він мерщій біг на гук, а не гакав за верству місця. Микита (уступає). Та чого вам, пане? Загреба. Чорти б побили твого батька — насилу тебе докликавсь!.. Хапай кухля або кірець та біжи мерщій на куховарню та зачерпни мені сирівцю! 138
Микита (повертаючись) Та вже, поспішатиму! (виходить). Загреба. Ох, лишко ж мені тяжке, лишко ж мені важке! Та хоча б скоро Палажка нагодилась та горілки подала... Оце б випити трішечки-трішечки — так, аби на серце капнуть, то воно б зараз і відлягло від серця. Микита (вбігає й подає кухлик) Призволяйтесь! Загреба (хапає кухоль обіруч і п'є, потім переводить дух і знов п'є) Оце так! Оце добре! Отепер може й відляже трохи від серця! (Передає кухоль Микиті) А слухай пак... Скажи пак мені, де ж оце мій гість . .. отой Щербосьорба? Микита. Еге, згадали діверя, що добрий був! Адже ви його вчора вигнали з двору! Загреба (з дивовижею) Тобто як?.. Микита. А так, як водиться — вигнали та й конт! Загреба. Та невже ж таки справді? Микита. Та їй же ти Богу! Загреба (приставивши палець до лоба). Те-те-те! Та він пак мене ґардонським пацом узивав та нагрожав під суд мене завдать! Он бач — насилу згадав! (до Микити) А що ж пак було далі? .. ,Чи він так зараз і поїхав з двору, чи може ще що було в нас? Микита. Та ще було всього! Поки привели гостям коней та поки запрягли їх, то ви з Гайдабурою усе пили та й пили, та гукали на всі хати, а гості все лаштувались, а потім і на кулаки пішли, та саморуч гнали його у потилицю аж за ворота ... Загреба. Та брешеш ти, хаме триклятий! Микита. Хрест мене вбий! Загреба. І таки прямо саморуч бив його у потилицю? Микита. Атож! Загреба. І ніхто мені не боронив? Микита. Та хто ж вам заборонить? Хоч людей і багато — 	і козаки і городовики — так хіба ж вони сміють? Вони й самі стояли напоготові з малахаями та з ломаками, бо таки сподівалися, що ви будете Щербосьорбу посеред двору карати. А ви позасучували рукава та спершу по мармизі тьопнули його разів зо два чи зо три, а потім як штурхнули його у потилицю раз і вдруге, так він так і вилетів з двору та вже аж за воротами у ридван ускочив. Загреба. Еге, сучого сина робота! Оце так що впоравсь! (до Микити). Ну, а Щербосьорбиха ж як? Микита. А Щербосьорбиха теж своє получила справно. Іще зараз як тільки почалася звада, то пані Диркалиха зчепилася з нею під грушею, і вже була Щербосьорбиха зовсім її посіла, так тут підскочила Палажка та й витягла нашу паню з-під споду наверх та ще й за руки Щербосьорбиху придержа139
ла. Так тоді вже наша пані товкла її, товкла і набилася, як голої вівці — аж коси її клоччям по вітру несло. А як підбіг панич Юрко та оборонив її, то івона ускочила в ридван та там і сиділа, аж поки коней запрягли, та вже аж тоді відчепила в ридвані дверцята та почала знов гукати на нашу паню: хуторянська перебрехо! Свиняча господиня! Задрипана пані! Загреба. А наша їй що ? Микита. А наша так і стриба, так і стриба, аж за колеса хапається! А далі вхопила цеглину та як швиргоне нею, та не потрапила в дверцята та машталіра по спині — лусь! Загреба. Еге, вражого сина робота! Та й ускочили ж ми з сестрою у сором та в брид! (до Микити). Ну, а що ж далі? Микита. А далі було так, що пили горілку та й пили, та й пили — аж до вечора. Та ще, мабуть, і ввечорі пили, так я вже не знаю, бо й сам напився, так що й пам’яті збувся. Тільки й уздрівається мені, як уві оні, що ви ходили по двору повні, як чіп, в одній сорочці, з розхрістаними грудями, та вигукали: я донесу на їх! Я пішки до царя піду! Я їх всіх переведу, отих песиголовців-правленців! Та ще й навколюшки стали та пере- христились, та й знов гукали: Люди добрі! Дивіться, я присягаюсь — я пішки до царя піду!.. Загреба (посатанівши, кидається до Микити і хапає його за груди). Гі-і-і, іродова душе! Та як же ти смієш отакечки на мене брехать? Та я тебе вб’ю, я тебе на шматки розірву, ма- хамета! Микита (злякавшись). Змилуйтесь, пане! Загреба. Та як же ти, махамете, відважився отакечки брехать? Микита. Та побий мене сила Божа, коли брешу! От хоч у Палажки спитайте! Загреба. Геть з моїх очей, нечиста тварюко! Геть мерщій, щоб і дух твій не пахтів! Микита (виступаючи). Та коли геть, то й геть — хіба ж мені що! Загреба (сам собі). Еге! Оце так що призвістив іродів син про 'вчорашній ікалабалик! Та чи він справді бреше, а чи може воно так таки й було? .. Ой, мабуть, більш того, що воно так таки і насправді було! А все через жіноцтво! Не зчепись Дирка- лиха з Щербосьорбихою, то все було б тихо та любо. Може й посварились би трохи, може й позмагались би, та так би воно й пішло нізавіщо. А то сп’ялися гризтись, а далі тіпанину завели, ну, звісно, чоловік повинен же свою жінку заступити, а з того й зайшло ... Микита (уступає знов). Ось незабаром Палажка прийде, то хоч у неї спитайте, коли мені не ймете віри. Загреба. Та будь ти тричі проклятий! Геть з моїх очей! 140
Микита (виступаючи). Он бач! Правди дійти хочуть, а на мене ремствують. Тільки дарма сорочку на грудях пошматували! (зникає). Загреба (похнюпившись, сам собі). Гай-гай! Та й ускочив же я у сором та в брид! От тепер по всій Чорноморії рознесеться чутка, що полковник Загреба підполковника Щербосьор- бу саморуч у потилицю з двору вибив! Та ще трохи й малахаями посеред двору не відчухрав! Та ще й заприсягався пішки до царя з доносом дійти! Сором і брид! Та бідна ж моя головонько! Та тепер же усе можновладство на мене обуриться! Тепер усі правленці уїдатимуться до мене, як собаки! Тепер держись, Загребо, та й добре держись, бо коли попадешся хоч на малім, то засудять тебе правленці і розорять дощенту! Живцем з’їдять, песиголовці трикляті! (шмигляє по хаті хмурий і гнівний, потім раптом зупиняється і випрямляється). Так ні ж бо, чортового батька мене подоліють! Бо над усіма отими песиголовцями, членами правлення та стоїть найстарший член полковник Хаверя, а той Хаверя усе однаково, що сам сатана або луципер і орудує у тому правленні, як у греблі біс, — а він же найщиріший мені приятель і кум! Та хоча б не переважило теє приятельство та кумівство, то все ж таки купити Хаверю у мене кошту стане, а купивши такого гаспида, я нахаркаю у вічі усім членам правлення! Та що там! Хіба мене нікому заступити, нікому порятувати? Хіба нема у мене родичів та приятелів сильних та дужих? От хоч би полковник Розтеліпака! Та він за мене розіпнеться, а він же багатир на всю Чорноморію! У його на відкупі усі найкращі військові заброди, усі пошти, усі соляні озера і усе шинкарство! У його грошей тьма тем, і усі оті песиголовці, члени правлення, перед ним навшпинячки ходять та облесливо хирхуля- ють коло його, та й сам отаман військовий перед ним, як пес, хвостом вихляє та міцну його жменю своїми обома стискає та тріпа! Та він же на Чорноморії що захоче, те й робить. Адже недарма хтось намалював таку кунштину, що Розтеліпака, як певний рибалка, заловив у свій вентір усіх членів правлення з секретарями, столоначальниками і писарями, а позад усіх, аж гень у гузирі, сидить зігнувшись сам отаман військовий, генерал Кусака! Іще й підписано: ловись, рибко, велика й маленька. А то хтось другий так іще краще вигадав. Намалював того ж таки отамана Кусаку таким способом, буцімто сидить він на дзиґлі, випнувшись і простяглій босі ноги, а йому за пальці ніг та за передні зуби зачеплено струни і напнуто їх через товсте пузо, а Розтеліпака стоїть збоку та по тих струнах смиком водить, буцім на баса грає. Іще й підписано: яку схочу, таку й граю. Ге! Та за підмгою такого можновладця я ще поборюся з песиголовцями! І хоч нехай вони усі разом проти мене встануть, то чортового батька мене посядуть! 141
Палажка (уступає в хату). Чого ви, пане, мене кликали? Загреба. Та який тебе враг кликав! Ходи геть ік нечистій матері! Палажка. Оці вже мені витрибеньки — відірвуть від роботи, а хто його зна й нащо! (виходить). Загреба. Гей, потривай, вернись! Палажка. .Чого вам? Загреба. Ке лиш мені мерщій горілки та на заїдку ковбаси абощо, — та жваво! Палажка. Еге, таки й про горілку згадали! А я вже думала, що вам як не натякнеш про неї, то й байдуже. Загреба. Ходи геть ік бісу та роби, що тобі кажуть! (Палажка виходить). Усяка погань шкілює над тобою, сказано, як нема жінки! Ох, пошли їй, Господи, царство небесне і вічний покій! Палажка (несе страву). Чого це ви на завпокійну повернули? А забули, що ви вчора витівали? Загреба. Та брешеш ти, триклята! Палажка. Так ви ж бо хоч послухайте, що казатиму, та тоді й брехню завдавайте! Загреба. Та видима річ, що брехня — нема чого й слухать! Палажка (набираючи стіл, мов би сама собі). Чисто ж страмота з ними та й годі. Що нехай би вже войдувались, поки спати лягати, а то в постелі бучу збили. Роздягла їх якслід і в перину уклала, а вони ногами дриґають та галасують: розіб’ю, розтовчу, розшматую песиголовця триклятого, пішки до царя піду! А далі стрибнули з перини та хотіли голоніж на двір бігти... Загреба (посатанівши, кидається до Палажки). Та чорти б же мучили твою матір! Та чи довго ти мене дратуватимеш? Палажка (відбігає до дверей). Та Бог з вами... Хіба ж я неправду кажу? .. Загреба. Цить, триклята, не смій мені й слова більше белькнуть! Палажка. Та нехай уже мовчатиму, коли правда так вам дошкулює! (виходить). Загреба (сам собі). Еге, сучого сина з ними! Той, іродів син, призвістив про гарні вчинки, а ця, капосна, ще краще роз- повістила! Іще добре, що нема Гайдабури, а то б засміяв мене навіки. Та чи й він пак учора був без пам’яті, чи ні? (до дверей). А гей, Палажко! Потривай, вернись. Палажка (уступає). Та чого вам? Загреба. Слухай пак .. Як пак учора Гайдабура? .. Чи й він теє ... Палажка. Тай Гайдабура напився, як квач. Та спершу 142
все вигадував та всяку погань варнякав, а то вже хто його знає, з чого й до чого, вийшов посеред ночі на рундук, приставив кулак до рота та й завив по-вовчому. Та таки чисто ж як вовк! Та як завив, як завив, то по всіх хуторах понад річкою і коло чабанських кошів у степу і коло кімлицьких кибиток на тім боці річки зґвалтувались і завили собаки. А на собачий вий відгукнулись у плавні таки справжні вовки із вовчатами, та таке пре- ставлення почалось, що аж млосно було слухать. Насилу вже, насилу пані Диркалиха спровадила отого Гайдабуру з рундука під грушу та пхнула його там, так він упав та тамечки й заснув. Загреба. Он як! (до Палажки). Ну йди ж собі теперечки геть та мерщій самовар давай. Та жваво! Щоб так, як оком мигнуть, уже мені й чай поспів. П а л а ж к а (виступає). Та вже ж поспішатиму! Загреба (сідає край стола). Так отаке трапилось! Накоїв і наброїв я вчора такого, що бридко й слухать, а нічогісінько не пам’ятаю... Що б же воно за знак? Еге, оце б то знак, що вже пішло мені з сили. Правду казав мені отой чернець, що гостював у мене торік на Великдень. Ото, каже, як нап’ється чоловік до впития, а на другий день прокинеться та й згадає усе, що було і що витівалось, то ото знак, що йому ще на силу йде, а якщо доп’ється чоловік до впития та на другий день нічого й не згадає, що воно і як воно було, то ото знак, що вже пішло йому з сили. Так же воно й є! Старість моя надходить! Хоча б Господь подержав на світі, поки дітей до пуття доведу, а тоді б уже хоч і на Божу путь (п'є і заїдає). Диркалиха (уступає в хату). Добридень, брате! Загреба. Здорова, сестро! Диркалиха. А що, брате, як ти чуєшся на здоров’ї? Загреба. От лихо мені, сестро, та й годі. І голова болить, і нудно мені, і душу мою з нутроби верне. Та нехай би вже боліло тіло, а то й серце... Як розповістили мені, яких я чудасій учора накоїв, так я від сорому та жалю не знав куди й дітись! Диркалиха. Казна чого турбуєшся, брате! Яких же ти чудасій накоїв? Що витурив отого хавраліяку в потиляку? Так він же заробив тієї шаноби своїм хизуванням та своєю лайкою Загреба. Та воно то, сестро, так, та тільки трохи наче й не так. Бо куди не кинь, а наша вчорашня вовтузня скидається на бешкет... на скандал. Тепер пани з нас сміятимуться, ворогів у нас прибільшиться. Диркалиха. Е, брате, брате! Хіба ж можна на світі прожити та ніколи й бешкету не нарядити? Та це ж річ світова! А вороги... Хіба ж мало ми за свого живота ворогів мали, та, хвалити Бога, усіх подоляли. Хвабруй, брате! Топчи ворозі під нозі, а супостати під п’яти! Ось давай лиш вип’ємо по чарці на поправку та підвеселимо собі духа! 143
Загреба. Та давай вип’ємо справді (наливає чарку). Спасибі тобі, сестро, що ти мені оце серце підбадьорила. Тепер і чарка горілки охітніш вип’ється. VIII. (Гостинна кімната в домі Загреби. На м'якій канапі за круглим столом сидить Диркалиха і ворожить на картах. З другого боку стола сидить Загреба і, розгорнувши новий номер «Черномор- ских Войсковшх Ведомостей», читає вголос). Загреба. Чорноморськія Військовия Відомості! Іюня восьмого ... нумер двадцять четвертий... Ну, це промину, бо тутечки кожен раз печатають якусь галаматню, а пошукаю краще, де воно тут напечатано про ті проїзводства в чини. Ага, осьдечки. Приказ по війську чорноморському.. Ні, це не те. Ага, осьдечки!.. Проізводяться по ваканції з ісавулів в військові старшини: Тихвин Трихлилов Жмир .. Тю-у-у! Чи чуєш, сестро? Жмир у військові старшини виліз! Наш анахтемський сусіда — в військові старшини! Диркалиха. Та невже ж то? Чим же він заслужив того чина? Загреба. Та кажу ж тобі — по ваканції... Ваканція іродовому сину підійшла!.. Диркалиха. Щастя йому, каторжному! Та йому на всьому щастить. І на хлібі, і на худобі, і на чинах! Тут достатками розмігся, у найбільші багатирі вийшов, а тут іще й військовий старшина! Загреба. Та ти бо тільки уздрінь собі в думці цього не- вмитопику та в рясних опалетах! Такий неотеса, такий хамлюга і в рясних опалетах! Чи йому ж оті опалети личать? Як корові сідло! Диркалиха. Та вже ж брате, чи личать вони йому, чи ні, а він їх доп’явся, то й носитиме. І куди не кинь, брате, а буде з його велика людина на Чорноморії... Загреба. Бодай йому велика болячка народилась посеред лоба. Диркалиха. Отже, не клени його, брате, бо по чім знати, може ще доля судила нам і порідниться з ним... Загреба. Тобто як? Диркалиха. А так, брате, як люди рідняться, видаючи дочок заміж... Бо як не розкидаю я думками про женихів для наших дівчат, а кращого над його не прибереш. Та ось і на картах усе на його випадає. На кого б не заворожила, то все не виходить, а заїворожиш на його, то як ув око вліпить... 144
Загреба. Так цебто, щоб я віддав яку дочку свою за Жмиря? Та ні в світі, сестро! Диркалиха. Отже, не поспішайся, брате, відрікать, бо по чім знати, як воно далі в нас буде? Загреба. Та він же жмикрут, та він же скнаря, ті він же нечепура! Та мені гидко про його й здумать. Диркалиха. Е, брате, він і мені не до душі, так же вабить мене його худоба, що така її сила! Як здумаю про його худобу, то в мене аж у п’ятках заболить.. Загреба. Та годі, сестро, бо коли що, то я скорій віддав би свою дочку за першого проплящого панка, ніж за Жмиря. Трясця його матері, та й годі! Микита (уступає в хату). Пане, там до вас якісь люди приїхали — одно старе, а друге молоденьке, та питаються, чи можна до вас доступити? Загреба. Та чом же не можна? Коли приїхали, то нехай ідуть (Микита зникає). Диркалиха. Це чи не купці по вовну? До мене оце у середу прїздило аж три, так я не добила з ними торгу та й прогнала, а тепер боюсь, щоб не зосталася моя вовна непроданою. Загреба. А я вже продав усю до останку — аби з рук звалити! (У хату уступають Кіндрат і Андрій Шульпіки. Вони зупиняються біля порога, і Кіндрат Шульпіка христиться до біж- ниці). Кіндрат Шульпіка. Доброго здоров’я госіподинуполковникові! Загреба, (підводиться з місця і повертається до дверей). Драстуйте... Диркалиха. (сама собі). .Чи ти ба! .. Та це ж мій сусіда!.. Кіндрат Шульпіка (підступивши ближче). Чи нев- жеж, господин полковник, ви мене не пізнали? .. Загреба (підходить до його і пильно придивляється). Он бач! Та це ти, Кіндрате? .. Здоров був, мій голубе сизий! (обіймає його). Гай, гай! Та як же давно я тебе, голубчику, бачив! І коли пак я тебе з очей спустив? .. Уже й не згадаю! А колись укупі по походах козакували, з одного казанка куліш сьорбали, на одній бурці, другою укрившись, спали! (відступає від його скільки кроків і знов обглядає його). Та який же ти став старий та поганий! А чи давно ж був таким гарним та жвавим козарлюгою? Іще як під Абином воювали. .. Кіндрат Шульпіка. Так це ж було не як і недавно, господин полковник — уже двадцять шостий рік мішає!.. Загреба. Та хіба ж таки? .. А здається, наче позаторік (знов розглядає Шульпіку). Та який же бо ти став миршавий! Та скорчивсь, та зморщивсь, та окощав; та наче аж мохом обріс! 145
Кіндрат Шульпіка. Уремня, господин полковник, зімняло та зсушило, та таки й не без лиха було мені на світі! Та воно, бачу, і ви, господин полковник, так значно погидшали... чи тес пак! — зопісувалися ... чи, сказати б, змарніли, чи що. Загреба. Та не бреши, будь ласка, бо я ще молодець хоч куди! Ну, сідай же, голубчику, та вип’ємо по чарці та побалакаємо гарненько. Кіндрат Шульпіка. Спасибі за ласку, господин полковник! Загреба (показуючи на Андрія Шульпіку). А це ж хто з тобою? Кіндрат Шульпіка. А це, господин полковник, мій син — урядникує покищо. Загреба. Гарний козак, гарний! (до Андрія Шульпіки). Сідай, паничу, та будь як дома! Диркалиха (спідтиха, до Загреби). Не дуже лиш пригощай! Навперед потилицю почухай, то може що згадаєш! Загреба (не дочуваючи слів Диркалихи). Та й спасибі ж тобі, друже, що ти оце до мене навідавсь! Казна, як довго ми не бачились! І де ти в бісового батька запропастився, що таки нігде ж і ніколи тебе бачити не доводилось, а це враз як із землі виникнув! Кіндрат Шульпіка. Ге, моя гісторія, господин полковник, довга, та тільки невесела. Як перейшов я у другий полк, то козакував іще двадцять літ та тільки на двадцять першому у поганенькі панки вийшов. А тоді з вояцької служби перейшов на внутренню — на соляних озерах назирателем служив. А ху- торував спершу на Сонгилях, так же зовсім не пайдило мені ні на хлібі, ні на худобі, ні на дітях. Потім перебрався на Ясені, так же й там не пайдило, а оце вже другий рік, як оселився на Кирпинях, біля вашої таки сестри Тетяни Демидовни... Загреба. Ану ж, Кіндрате, вип’ємо по чарці, та згадаємо старовину. Будьмо здорові! (п'є). Кіндрат Шульпіка. На здоров’я, господин полковник! Загреба (подає чарку Шульпіці). Призволяйся, голубчику! Кіндрат Шульпіка (бере чарку). Пошли ж вам, Господи, доброго здоров’я, а у всякому ділі доброго почину і щасливого кінця! Загреба. Спасибі, друже! (до Диркалихи, що сидить, відокремившись). Сестро! Приставай до гурту! Диркалиха. Ні, брате, я така, що п’ю не на розпочин діла, а наприкінці його, й Кіндрат Охрімович приїхав, мабуть, за ділом, та ще й не малим — не дарма ж і сина свого Андрія взяв... 146
Загреба (вхопившись за лоб, сам собі). Те-те-те!.. Он бач аж коли розтямкував! (зирнувши на Андрія, сам собі). Так оце той махамет, що до моєї дочки підсипається та до неї через плоти у садок стрибає! (до Кіндрата Шульпіки, повним голосом). Чого ж оце ви, господин хорунжий, до нас приїхали? Хіба може діло яке є? Кіндрат Шульпіка. Та не знаю, як вам і сказати, господин полковник. Бере хіть висловитись навпрямець, без ніяких околясів, так же й боязко... аж язик до піднебення прилипає ... Загреба. Чого ж так? Шульпіка. Тай сам не знаю, господин полковник. Якби знаття, бачте, що ваша ласка... що не візьмете в гнів... Диркалиха. Коли до пуття скажете, то чого б же полковникові й гніватись? Шульпіка. Та вже коли така ваша ласка, господин полковник, що так мене прияз«енько привітали, то не здивуйте, бо казатиму напрямець. Оце бачте, у мене син — Андрієм звуть ... Не буду хвалити, який він з себе, бо й сами здорові бачите, що козак як козак — не взяв його враг ні на вроду, ні на здоров’я. Та таки не годиться його вихваляти, бо хоч він і гарний з себе, так же на вдачу гульвіса здоровий і інколи напрокудити мистець. Тільки та мені й потіха, що хлопець він дуже кебітливий, на всяке діло — чи в господарстві, чи в письменстві — тямущий і гострий, як бритва, — усе в його аж горить. То думка в мене така, що коли Господь пошле йому на поміч тверду та дужу руку якого начальника, а може й тестя, то ще з його гарна людина вийде... Диркалиха (набік). Еге, на здоров’я козі, що хвіст довгий! Загреба. Ану, кажи-кажи далі! Кіндрат Шульпіка. Так оце, кажу, тільки мені й потіхи, бо дітей у мене більше немає — одинець він у мене зостався... І хоча ми собі не багаті, та все ж таки і не в злиднях живемо: хвалити Бога, свій плуг волів, і рогатої скотини десятків зо два маємо, і овечат із сотку... то хоча б трапилась невістка з великопанського дому, то буде їй з чого і їсти й пити й хороше походити . . . Диркалиха (набік). Та де ж пак! Буде пані на всій шані — від робітниці не розпізнаєш! Загреба. Та кажи бо вже, кажи навпрямець! Кіндрат Шульпіка. Так, хвалити Бога, кажу, і у нас є чим хорошу дитину до господи прийняти... І хоча б, може, я й не зважився до вашої милости, господин полковник, удатись, так же лихо мені з сином: зовсім залюбився він у вашу меншу 147
доньку, Килину Пилиповну, та так залюбився, що аж світом нудить... Диркалиха (набік). Побила б же тебе лиха година, як нам від тебе отакі речі чути! Загреба (регочучи). Га-га-га! Насилу-насилу Кіндрат до берега довеслував! Кіндрат Шульпіка. (підводиться з місця і уклоняється). Господин полковник! Покладіть вашу милость на мого сина молодого і на мене старенького, тружденного товариша вашого військового, не погребайте нами у такому пильному случаї, пошануйте нас своєю ласкою і віддайте нам вашу доньку милу, панночку Килю!, . Диркалиха (набік). Ох, побачимо ж, що теперечки полковник скаже! Загреба (регоче, а потім, відреготавшись). О, бодай тебе! .. Оце так що утяв Кіндрат орацію! От уже кумедіянт! (до Шульпіки). Та чи ти бува, Кіндрате, не спантеличивсь? Та хто ж тобі сказав, та який же бісів батько утовкмачив тобі в голову, що я віддам свою дочку за твого сина-лайдака? Та ти б же таки подумав, старий нетямо, хто ти і хто я? Диркалиха (до Загреби). Та ти ж бо, брате, не лайся без пуття! Кіндрат Шульпіка. Господин полковник! Не сказав я вам нічого прикрого або незвичайного, а промовив тільки теє, що чесні люди чесним людям кажуть. Завіщо ж ви мене лаєте та бентежите? .. Загреба. Та ти бо, Кіндрате, не сердься, а розтямкуй таки сам: хто ти і хто я? Кіндрат Шульпіка. Нема в мене думки, господин полковник, рівняться з вами, та одначе ж, хоч ви і полковник, то всячесько ж таки й я — хорунжий... все ж таки пан! Загреба. Та де в біса пан! Хіба ж такі пани бувають? Ти підпанок, та ще й поганенький, а син твій прямо таки й лайдак, харцизяка та й годі! Кіндрат Шульпіка. Господин полковник! І ми з вами були колись лайдаками — от тоді, як з одного казанка кулі- шець сьорбали та під однією буркою спали — а тепер все ж таки, хвалити Бога, пани, а як ви, то ще й великий пан... То може ж і мого сина Господь до того доведе! Загреба (регочучи). Та й химерний же ти, Кіндрате, не- хой тобі грець! Голова дурна та лиса! Та ти б же таки помізкував хоч про те, що я ж таки, хвалити Бога, багатир — таки добрий та й добрий маєток маю — а ти ж хурбет, злиденник, то хіба ж таки личить нам своїх дітей парувати? Кіндрат Шульпіка. Господин полковник! Гірко мені слухати такі ганебні речі ватні, та нехай я вже перетерплю цю 148
зневагу, бо я в чужій хаті, а в чужій хаті, кажуть, і тріска б’є. Отже, запитаю і я вас під свою чергу. Нехай я вам не рівня ні по панству, ні по заможності, так хіба ж про нас річ? Скажіть мені з ласки, чим не рівня мій син вашій дочці? Загреба. А тим не рівня, дурню ти Божий, що вона дочка полковника, та ще й багатого, а він син півпанка, або хоч і пана, та такого, що -при місяці воші б’є! Кіндрат Шульпіка. Еге, коли так, господин полковник, то не здивуйте ж і на моїм слові: та може ж у півіпанка та більше - совісти і чести, як у великого пана? Та може ще наші злидні ваше багатство перебудуть? Загреба. Годі, Кіндрате! Годі, кажу тобі, бо далебі розсерджусь! Кіндрат Шульпіка. А коли годі, то й годі! Отак старому дурневі й треба, щоб не здавався на прісьби сина та не потикав носа до великих іпанів! (до Андрія). Ходім, сину, до коней, бо сам бачиш, що тут нам ні кують, ні мелють! Загреба. Та потривай бо, старий дурню! Якого бісового батька ремствуєш? Хіба ж я не по правді сказав? Ось сідай лишень гарненько, та вип’ємо по чарці, та згадаємо про старовину ... Хіба ж тільки й речі, що про сватання? Кіндрат Шульпіка. Ні вже, господин полковник, спасибі вам за хліб, за сіль і за ваші речі — пригощайте ними великих панів та багатирів. А щодо вашої правди, то у вас правда така, як у цигана сорочка — і коротка і латана! Загреба. Е, біс твоєму батькові! За такі речі я тебе й навсправжки вилаю! Диркалиха (підводиться і підступає ближче). А теперечки і я промовлю слівце (до Шульпіки). Ви не ображайтеся, Кіндрате Охрімовичу, що полковник відказав вам може трохи жорсткими словами — така вже в його вдача козацька. А я вам скажу, що ми не даємо ганьби вашому синові і дякуємо вам за честь, та тільки й дитини своєї за його не віддамо, бо він їй зовсім не до пари! Кіндрат Шульпіка (уклоняється їй). Спасибі вам, Тетяно Демидовно, і на цьому! Спасибі, що хоч за людей нас числите та не лаєтесь! (до Андрія). А тепер, сину, ходімо! Андрій Шульпіка (до батька). Так потривайте ж, батеньку! Ви ж хоч розпитайтесь, чого воно так? .. Хіба ж я сам до їх у зяті лізу? Адже Килина сама наказала, щоб сватав? .. Загреба. Чи ти ба! Диркалиха. Отакої ще не чули! Кіндрат Шульпіка. Ні вже, сину! Як погано орати, то краще випрягати! Які вже тут розпитки, коли нас за малим у потилицю не б’ють? Прийшли хоч і прохані, а підем не кохані! Диркалиха. Так ви таки й прохані? 149
Загреба. Так що ж воно оце таке? .. Та й як же воно такечки склалось? .. Кил я (уступає в хату, уклоняється злегенька до гостей і обертається до Загреби). Батеньку!.. Я сама сказала Андрію Кіндратовичу, щоб сватав мене... Він мене любить, батеньку, і я його люблю ... Загреба. Отака ловись! Диркалиха (плеснувши в долоні). Та ненько ж моя рідна! Та ти ж нас усіх у сором увела! Загреба. Та як же ти зважилась до себе сватів справляти, не спитавшись батька? К и л я . Батеньку! Я хотіла загоді вам сказать ... я хотіла прохать вас ... та що ж, коли не вибралось способного часу... Диркалиха. Так ти спершу наказала до себе з сватами слатись, а потім хотіла з батьком перепитатись? Та хто ж у вас старшує — чи батько над тобою, чи ти над батьком? Та коли ж так, то нехай же цей сором на тебе упаде, бо таки не по-твоєму ж буде, а по-нашому — не віддамо тебе за Шульпіченка та й конт! І в головах собі не клади — от що! Кил я (підступає до батька ближче, крізь плач). Батеньку!.. віддайте мене за Андрія ... не занапащайте моєї долі... не губіть мого віку... бо однаково, коли не віддасте за Андрія, то й ні за кого більше не піду! Загреба. Та брехня, дочко! Ти й сама не тямиш, що кажеш! Диркалиха. Зацить, Килино! Зацить, кажу тобі, бо по- твоєму не буде — на це вже я наполяжу! Цить, та й годі, не набирайся сорому і нас у сором не вводь! Кил я (стає перед батьком на коліна). Батеньку, батеньку! Не губіть мого віку молодого ... не топіть мене живцем... згляньтесь на мою долю, батеньку! (ридає). Загреба (б’ється об поли). Оце ж таки лихо! Диркалиха (до Загреби). А ти вже розмняк? Побачив дурні дівоцькі сльози та й розмлявивсь? (до Килі). Геть звідси, триклята дитино! Я ж таки тобі замість матері була, то заступлю матір і теперечки таки не дам тобі понижати себе й нас! (до Загреби). Бери її, брате, під руки, та виведемо геть, щоб вона нас не страмила!! Загреба (хоче підвести Килю). Та годі бо, голубочко! Та годі бо, моя дитино. Ти ж таки сама розваж — хіба ж я не по правді роблю? .. Кіндрат Шульпіка (набік). Бодай ти так по правді дихав! К и л я. Не по правді, батеньку, далебі, не по правді! Та ви ж уб’єте мене, ви моє щастя загубите навіки! 150
Диркалиха (до Загреби). Та чого ти з нею розпатякуєш? Бери її мерщій під руки, та виведемо геть! Загреба. Дочко моя! Дитино моя! Ходи звідси... Ходи у свою світлицю! (хоче підняти). Кил я (підводиться). Не ведіть мене, батеньку... не тягніть мене — я сама піду... Тільки все ж таки, батеньку, я ще надіюся, що ви роздумаєтесь ... що ви пожалкуєте мене, нещасливу (виходить, ридаючи). Загреба (б'ється знов об поли). От це ж таки лихо! От цього вже я не сподівався! Це вже таке, що я не знаю, як його й буть (шмигляє по хаті). Кіндрат Шульпіка. Оце ж, вам господин полковник, доказ, що не з дурного ума поткнувся я до вас із сватанням, що не дарма я послухав сина, бо він мені не збрехав! А що ви не вважаєте ні на наші просьби ні на сльози рідної дитини, то нехай вам за це Господь на тім світі заплатить! Диркалиха. Так оце іви, Кіндрате Охрімовичу, будете цією страмотою у вічі наші шпигати? (до Загреби). Та це ж зневага! Та це вже таке, що як на мене, то його й навсправжки вилаяти б слід! Кіндрат Шульпіка. Нічого мене лаяти, Тетяно Де- мидовна, бо нема за що. Який тут сором, що молоде дівча у молодого парубка закохалось? Це річ світова! Тут не дівоцький сором, а тут ваша безпам’ятна панська пиха та ваша нелюдськість у вічі шпигає, от що! Диркалиха. Та побий же тебе сила Божа! Та як же ти зважився з нами перекорятись! (до Загреби). А ти, брате, оце слухаєш та й мовчиш? Коли нема за що, то лаєшся, а коли слід би вилаяти та попрохати на виступці, то тебе й немає? Загреба (зупиняється перед Шульпікою). Та чи довго ти, махамете, мене дратуватимеш? Ходи геть ік бісовій матері! Кіндрат Шульпіка. Тай піду — хіба ж мені що? А тільки все ж таки не слід вам, гооподин полковник, зіпати на мене, як на драбанта! (до Андрія). Ходім, сину, нехай їм грець! (виступає). Диркалиха (до Загреби). Так от же тобі честь, якої й не сподівався! Та чи ти чуєш? Іще й за дверима щось гукає, а вже не що, як лайку! Загреба. Так я ж його, іродового сина, іще й не так пошаную! (виступає з хати, а за ним і Диркалиха. Незабаром з'являється Юрась і цупить за руку Андрія). Ю р а с ь . Та йди, дурний, якого греця опинаєшся! Андрій. Та відчепись ік бісу! Юрась. Та йди, не опинайся, бо я ж не знав, що така ха- веря зніметься, та ваших коней порозкульбачував! Нехай там 151
батенько та тітонька з твоїм батьком перекоряються, а ми покищо побалакаєм! Андрій. Та чого я тут буду товктись? Хіба, щоб твій батько у потилицю витурив? Ю р а с ь . Та бридня! Вони тепер сами зчепилися з твоїм батьком на сварку, то й чорт їх не розборонить! Андрій (боязко озирається навкруги). Ну, та й дурний же та ще й триклятий у тебе батько, Юрку! Прямо таки ірод, бузувір, махамет! Лається чорт батька зна й за що! Юрась. А що, козаче, ухопив гарбузяку? (регоче). Гі, лихо, їй же ти Богу! Прямо ж таки сміх та й годі! Та шкода, що я не здогадався вашим коням хоч цурпалля замість гарбузів поначіплять! Андрій. Нехай тобі грець із твоїми гарбузами та й з батьком твоїм триклятим! Бузувір, махамет, хам! Юрась. Ну, плюнь же ти на всю оцю галаматню, та скажи мені от що: чи ти позавчора був у слободі? Андрій. Був. А хіба що? Юрась. І у Параньки був? Андрій. Був. Юрась. ,Чи правда ж, що їй хлопці витовкли усі вікна та й саму відчухрали та ще й дігтем її об’ялозили? Андрій. Та то Хаврашенко такого накоїв. За щось роз- ремствувався на неї, бесурів син, та й зробив їй бешкет. Юрась. Ото молодець, сучий син! Та й вигадав же гарно! Треба з’їздить до його та похвалить. Андрій. Хвали не хвали, а я йому щелепи наклезав добре — пам’ятатиме до нової тіпанини. Юрась. Та завіщо ж, дурний! Андрій. Як завіщо? Нехай не займа! Коли йому вона не мила, то може кому іншому й до душі. Юрась. А слухай пак: як там собі Ганька? Чи вона й досі хвора? Андрій. Кий біс! Здорова триклята — п’є та гуляє так, що ну! Там тепер щодня, щоночі товчеться Пустомолотенко. Роздобув десь чортову силу грошей та й гуляє в неї так, що аж курить. А я оце якось поткнувся до неї уночі, так іще й не пустила, триклята! От оцій би ушкварить бешкет, так добре було б! Юрась. А давай ушкваримо справді! Хрест мене вбий! А як на те, у мене тепер і грошей гибель. Давай лишень махнемо цієї ночі, підмогоричимо парубків та й напрокудимо! Андрій. Та де ти в біса грошей береш? Невжеж дає тобі дурний твій батько? Юрась. Кий біс! А ми з Манджиком таку штукерію вигадали: якось іздох у табуні кінь, так ми зідрали з його шкуру та показали тоді батенькові, а тепер щотижня продаємо по ло152
шакові та тією шкурою й виправляємось — то скажемо, що здох лошак, то вовки зарізали, то жеребці вбили, — та отаким чином ґрошики й маємо! Андрій. Та й не хитрі ж, сучі сини! Так ти справді приїзди цієї ночі, та погуляємо гарненько, та й ушкваримо дебош! Кил я (вбігає і кидається до Андрія). Андрусю!.. Серце моє!.. Не сердься на мене, голубчику, я не вспіла з батеньком переговорити ... Андрій. Еге ж, спасибі тобі! Тепер ускочив у сором, чорт його зна з якого й дива! К и л я. Не журись, Андрусю, може цей сором на щастя переміниться. Це тільки тітонька нам на перешкоді стала, а батенько на мене зглянуться ... Андрій. Ні вже, Килю, навряд чи зглянеться ... бо якби він був на те здібний, то чом же б йому і тепер не зглянутись? Адже він і речі твої чув і сльози твої бачив, а все таки вилаяв нас та й витурив з хати. А тепер іще як попсякується з моїм батьком прилюдно, то більше і чути про мене не схоче. К и л я . А коли так, то я на їх не подивлюсь, Андрусю ... Я їх не послухаю, і таки буду за тобою! Юрась. Тю на тебе, дурна! Андрій. Та як же це? К и л я . Коли справді вже батенько на мене не зглянуться ... то їх не послухаю ... Я хоч сама втечу з дому, а таки буду за тобою! Я за тобою хоч на край світа піду! Юрась. Чи ти ба яка чустра! А як батенько нічого не дадуть вам? Андрій. Еге ... та мало того, що не дадуть ... К и л я . Нехай не дають, мені нічого не треба! Мені аби ти, Андрусю! Андрій (запинаючись). Так тобі, кажеш, нічого й не треба? А як же будемо жить! К и л я . Житимемо, як Бог дасть. Я буду робити, клопотатись ... мені великого панства не треба. Андрій (сердито). Еге, шкода, Килино! Як без нічого брать, то я може й краду знайду... Хіба ж я дурний? Яка мені нужда тебе силоміць добиватись, по-злодійському красти, коли до злиднів та й ще злиднів добавиться? Та ще як роздратуємо твого батька, то він мене зовсім зітре і зімне — прямо ув остріг завдасть, бо він чоловік дужий, а я людина дрібна... К и л я . Так ось воно як ... Так ти, бачу, мене не любиш ... Андрій. Та вже чи любиш, чи не любиш, а нігде дітись ... Бо сама ж таки розваж — яка ж нам буде користь? Кил я (мов би сама собі). Так тобі користи треба... Так ти собі й кращу знайдеш ... Так я ж не знала... Я на твої слова вповала... 153
Андрій. Та ти не сердься, Килю... Не сердься, моя квіточко дорога, бо хоч я й сказав яке прикре слово, то й мене ж образили... А коли справді батенько твій роздумається та й згодиться на наш шлюб, то я з дорогою душею ... К и л я . Ні вже, Андрію, тепер я й сама за тебе не хочу ... Іди собі геть, шукай собі кращих. Андрій. Килю, моє сердечко, прости мене! Киля. Ні вже, Андрію, годі! Іди собі геть! Тепер я бачу, який ти... (затуляється руками). Боже мій, Боже! Та яке ж мені горечко! Та який же сором, який брид! (Хилиться набік, хапається за стіл і опускається на дзиґлик). Андрію, Андрію! Ти насміявся надо мною. Ти мене одним словом убив! (схиляється знемігшись на стіл). Андрій. Оце лихо! Треба тікать абощо, а то як заскочить старий ... (до Юрка). Прощай, Юрку! (зникає). Юрась (підступає до Килі). А що, дурна, доженихалася з Андрієм? Отак тобі й треба! Ото не ходи крадькома на вулицю, не принаджуй у садок коханця, та слухай батенька та тітоньку! А що, тепер нудишся? (приглядається). Та чи вона зомліла, чи що? Килю! Килю! Що це ти? Киля (підводить голову від стола і протягає до Юрася руки). Нудно мені, Юрашку .. серце моє в’яне.. підведи мене ... відведи мене . . . Юрась (підводить Килю). Еге, та вона справді зомліла! (бере її на руки і несе в другу хату). Палажко/ Палажко! (зникає). Загреба (вбігає). Еге, сучого сина робота — таки полаявся з Шульпікою навсправжки! І отак мені хоч коли: устанеш з одра зовсім у доброму дусі, а до вечора, дивись, тричі полаєшся, а інколи й поб’єшся! Ні, таки за цю оказію треба подякувати сестрі: якби вона мене не підцькувала, то я б тільки посміявся з дурня, та на тому б і кінець був, а то де ж пак: і туди гав і сюди дзяв, та таки й під’їла, щоб зуб за зуб стялися (шмигляє по хаті). І чорти батька зна за що почав лаятись, а роздратувався так, що хоч би й на кулаки — аж тіло тремтить! Микита (уступає в хату). Пане! Там іще щось до нас приїхало! Загреба. А кого там іще чорти принесли? Микита. Та, здається, отой московський панок, що на ку- медіянта схожий — що в куцому каптанку та в вузьких штанях. Загреба. Та цебто Прогульбицький? Скажи йому, що не велено пускать, та й відпровадь його ік бісовій матері! Микита. Та як же це? Загреба. Скажи йому навпрямець: не велено пускать, полковник не звелів! Микита. А чи так, то й так! (виступає). 154
Загреба (сам собі). Отак відпроваджу, то буде краще, а то як упустити його в хату, то під гарячу руч коли б і до бійки не дійшло. У ля (уступає гарно вбрана). Добридень, батеньку! Загреба. Он бач! Чого це ти так нарядилася? У л я . До нас, батеньку, гость приїхав ... Загреба. Шкода, дівко! Перед цим гостем не дуже по- хворцюєш! У л я . Тобто як, батеньку? Загреба. А так, що я його й через поріг не перепущу — не хочу його й бачить! У л я (крізь плач). Батеньку!.. ріднесенький!.. Юрась (вбігає). Батеньку! Приїхав Прогульбицький нашу Улю сватать — чи віддасте? Загреба. А тобі — зась! Геть звідсіля, лобуряко! Юрась. Хрест мене вбий, почеплю його коневі на шию замість гарбуза хоч важницю! (зникає). (У сінях чутно човготню і тупотню і голос Гарася: Прошу по- жаловать! Милости просим!). Прогульбицький (вбігає). Здорові були, господин полковник! Загреба (сам собі). Та й нахабний же, іродів син — таки протиснувся в хату! (до Прогульбицького). А чого вам треба, господин поручик? Прог ульбицький. Вибачайте, що так зненацька потурбував вас — пильне діло маю! Загреба. Он бач! То все їздили до нас бриндюки бити, а це вже й діло знайшлось? (до У лі). Ходи, Уляно, геть у свою кімнату! І ти, Гараську, — геть! Без вас перебалакаємо, що треба! У л я . Батеньку! Та навіщо ж так? .. Загреба. Кажу тобі, геть, то й геть! Я хочу з господи- ном поручиком на самоті перебалакати! (Уля і Гарась виступають, а Загреба сідає до столу). Ну, коли вже так, то сідайте, господин поручник, та кажіть, яке ваше діло, та ще й пильне? Прогульбиький (сідає). Діло моє, господин полковник, таки й справді пильне! Просю вас, пошануйте мене своєю ласкою, та вислухайте мене добре, до кінця. Ви знаєте мою прихильність, знаєте, що я шаную і поважаю вас від щирого серця і ніколи не зважився сказать вам ні одного прикрого слова, то й тепер не зважусь. Маю надію, що й ви, господин полковник, розмовлятимете зо мною хоч трошки ласкаво — хоч не ремствуючи і не лаючись. Загреба. Та добре все, добре! Нехай уже буду кріпитись, щоб у лайку не зайти, тільки мерщій кажіть, яке ваше діло. Прогульбицький (зідхнувши). Господин полковник! 155
З того часу, як спізнався я з вашою дочкою Уляною Пилиповною, вона запала мені в душу й не винуватий же я, що 'полюбив, покохав її з усього серця свого, як ніколи і нікого на світі не кохав іще... Загреба. Ну й добре! Покохали ви і хочете, щоб я віддав її за вас заміж? Прогульбицький. Господин полковник! Пожалійте нас обох, бо не тільки я люблю Уляну Пилиповну а й вона мене любить. Щастя наше у вашій жмені: коли віддасте її за мене, то ми будемо щасливі, а не віддасте, то ми будем безщасні... Загреба. Так ви ж бо, господин поручник, кажіть уже ладом, чого ви від мене вимагаєте — чи тільки саму дочку, чи може й грошей яку тисячу? Прогульбицький (зам'явшись). Гроші... це вже зовсім друга річ, господин полковник, а я просю у вас руку Уляни Пилиповни. Загреба. Ну, й гаразд! Так беріть її за себе, та й нехай уже будете щасливими, тільки знайте, що ні грошей, ані худоби за нею не буде аніже! Беріть її з самим плахіттям, яке в неї є, а на більше і не зазіхайте, бо не дам. Таки зовсім таки нічогісінько не дам! Чи ви в згоді на це? Прогульбицький (зам'явшись). Чого ж так, господин полковник? .. Хіба ж вона не дочка вам? .. Хіба ж ви її не любите? ... А нам же треба жить ... Загреба. А коли вам ні з чого буде жити, то й женитись не треба. Прогульбицький. Тобто як? .. А проте ви не думайте, що я справді нічого не маю, що в мене зовсім таки ні з чого жить ... У мене в Миргородщині свій маєток є, а коли завів я річ про те, чом ви нічого не хочете дать нам, то тільки через те, що мене здивувало ... Ну, та нехай буде й по-вашому! Я візьму її й без нічого ... Так я в згоді, господин полковник! Загреба. Гм. А я не в згоді, госіподин поручик. Прогульбицький. Тобто як? .. Загреба. А так, що я не віддам вам її ні з грошима, ні без грошей! Прогульбицький. Та нуте бо годі! Ви жартуєте, господин полковник! Загреба. Ні, господин поручик, я кажу не в жарти! Прогульбицький. Та ви ж пристали на згоду... ви дали своє слово ... ви сказали: беріть її, тільки без грошей! Загреба. А то я пожартував. Прогульбицький. Так ви кепкуєте з мене, господин полковник? Загреба. А ви тепер тільки розтямкували, що то було кепство? 156
Прогульбицький. Господин полковник! Ви мене зневажаєте! .. Загреба. Та як же вас не зневажати, коли ви без пуття мене турбуєте! Прогульбицький. Та хоч скажіть же мені з ласки, чом ви не хочете віддать за мене Уляни Пилиповни? Загреба. А це вже моя річ! Та коли хочете, то й скажу, щоб знали. Мені треба такого зятя, щоб був заможний і в чинах. Прогульбицький. Щоб був заможний і в чинах? Загреба. Еге! Щоб він був чоловік дужий, щоб ніхто не зміг його зневажити чи скривдити, як хотя. А ви що? Ви чоловік дрібний чином та ще й вбогий, а що ви вбогий, — то це я добре знаю. Окрім офіцерської амуніції та гармейської амбіції у вас нічогісінько немає. Ви чоловік кволий: ви сьогодні животієте, а завтра хто дужчий притисне вас нігтем, як гниду, то тільки луснете та й конт! Прогульбицький (гнівно). Господин полковник! Ви заноситесь через лад! Ви мене понижаєте, ви мене зневажаєте найгіршим робом, ви рівняєте мене до гниди! Загреба. Та не в тім сила! А коли захотіли знати, чом не віддаю за вас дочки, то дослухайте до кінця! Прогульбицький. Ну, кажіть уже, господин полковник, та не забувайте, що я офіцер! Загреба. Скажемо так: нехай би я віддав за вас дочку, а за нею, звичайно, і грошей кілька тисяч. То хіба б з того було пуття? І хіба б ви тими грошима ощастилися? Хто з роду сам грошей не дбав, той і шанувати їх не вміє. Хіба я не знаю, які ви, гармейці! Бенкетування та гайнування, гультайство та картярство — ото ваші звичаї! Інший і багатий, як магнат — свої ґрунти величезні має, своїх кріпаків тисячами лічить — і той через кілька років, — дивись, уже усе пустив по вітру, усе роз- хвіяв, як порох, і уже він яко наг, яко благ, яко нема ані бісового батька! А про гармейську дрібноту уже й казати нічого. То так і ви. Гроші процвиндрили б миттю, — треба ж і самому похизуватись, і жінці дурній дать побундючитись — та через рік — 	через два і звелись би на пшик. Ні, господин поручник, я такого хука не дам, і щоб я віддав за вас дочку, то цього ви в голові собі не покладайте! А щоб не було в нас більше клопоту та баламутства, то просю вас честю: і до двору мого більше не потикайтесь! Прогульбицький (зривається і гордо випрямляється). Так оце ви, господин полковник, зважились отак ганьбувати мене, офіцера! Загреба (підводиться з місця). Чи ти ба яка грізна пар- суна! Ось не дуже лиш бришкай! 157
Прогульбицький. А чи не завгодно вам, господин полковник, попрохати в мене вибачення? Загреба. А чи не завгодно ©ам, госоодин поручик, з мого дому на виступці? Прогульбицький. Та ні, це бридня, а я не виступлю з дому, поки не дасте мені удовлетворенія. Загреба. Та якого ж тобі, махамете, удовлетворення — чи ляща по пиці, а чи штуханя у потилицю? Прогульбицький (кидається до Загреби і хапає його за груди). Так отже тобі, хаме! Загреба (однією рукою борониться, а другою лагодиться вдарити супротивника). Та ні, це бридня, бо я з тебе й кишки вимотаю! Прогульбицький (припирає Загребу до стіни і хапає за горло). Задушу хама! Загреба. Ка-ла-ву-у-у-р! Прогульбицький (пустивши горло). А тепер до зоба- чення — ми поквитувались! (вибігає). Загреба (відсапуючись). Ху-у-ух! Еге! Трохи не задушив! Харцизяка! (обзирається навкруги). Та нема ж тобі ні пістоля, ні кинджала, ні ножа напохваті! Ху-у-ух! Еге,сучий син! Не дав і кулака розвихнуть — вхопив за горло та й припер до стіни! Ху-у-ух! Ні, таки старий я став, занепав на силі! Ху-у-ух! Та якого ж я бісового батька дляюсь? Та я розіпну його посеред двору, та малахаями! (підбігає до вікна). Лови! Держи! (вибігає з хати. За лаштунками чутно: А гей, козаки! А гей, Очкун, Манджик! Кудлай, Барбос! Ловіть його! Держіть його!). Диркалиха (вбігає). Свят, свят! Чого це така буча збилась? Та нікого й розпитати! Юрась (вбігає). А де мій кинджал? А де пістолі? (мотається, озирається і вискакує у другу хату). Загреба (вернувшись). Мерщій, мерщій, мерщій! Отже, втече, іродів син! Гей, утече, махамет! (до вікна). Мерщій, Манджику, мерщій, Кудлаю! Юрась (вбігає несучи жужмом усю зброю, оперезує пояс з кинджалом, стромляє за пояс пістолі). Ге, та й чкурну ж я добре! Загреба. Мерщій, синку, а то втече! Юрась. Чортового батька втече! Я як сяду на свого Кібця, то не дам йому і до Вирвихвоста доскочить! Та як на те ж, і усі мої кімлики в зборі! Загреба. Та гляди ж, синку, пошануй його добре — аби дух у тілі вдержавсь! Юрась. Ні вже, навряд чи вдержиться! Мабуть, так, що повечеряють ним вовки у плавні, абож у багнюці раки ним поснідають! 158
Загреба. Ені, синку, на смерть не забивай — боронь тебе Боже! Юрась. Зовсім! О тепер, гайда! (вибігає). Диркалиха. Та що тут, брате, скоїлось? .. Нічогісінько не втямлю, зовсім рахубу загубила! Загреба. Та тепер, сестро, і без твоєї рахуби якось обійдемось! Диркалиха. Чи ти ба! Гайдабура (уступає з карбачем у руці). А здорові були! Загреба. Здоров, Семене! Диркалиха. Драстуйте, Семене Прокоповичу! Гайдабура. А що тут таке у вас трапилось, що Юрко чкурнув кудись верхи на всі заводи, а за ним вся кімлишня поперла, мов скажена? Загреба. Ге, тут братіку, таке трапилось, що бридко й сказать — отой плюгавий Прогульбицький та трохи мене не задушив! Гайдабура. Тобто як? Диркалиха. Ненько ж моя рідна! Загреба. Приїхав, бач, сватати в мене дочку, та й дійшло в нас до лайки, а далі вже таке склалось, що хоч і битись. Не вспів же я й кулака розвернуть, як він ухопив мене за горлянку та й припер до стіни! Диркалиха. Ото триклятий душогуб! Гайдабура. Еге, бесурський москаль! Так не даром же я його й карбачем телехнув! Загреба. Та хіба ж таки? Гайдабура. Та я ж тобі кажу! Ото бач виїхав я сюди на кряж, коли ж дивлюсь — щось летить, мов несамовите, та прямо ж на мене. Придивився — аж воно москаль, бісова душа! Так я не втерпів та як оперезав його по спині карбачем, так аж суртучина на йому репнула! Загреба. Оце так! Оце якраз до речі! Та й спасибі ж тобі, друже! Диркалиха. А він же що? Гайдабура. А він нічогісінько. Тільки як оперіщив його, то він аж вигнувся і зуби витріщив, наче осміхнувся, та не зупиняючись і попер далі. Загреба. Оце ж ти, братіку, за мене йому віддячив! Сідай же, дружку, та вип’ємо по чарці (сідають за стіл і Загреба наливає чарку). Будьмо здорові, Семене! Гайдабура. На здоров’я, Пилипе! Завіса. 159
IX Альтана в саду Загреби, в альтані стіл і оддалік кілька дзиґликів та окашниць, на столі «справа», а край стола сидить Загреба і смокче довгий чубук люльки. Загреба. От лихо мені та й годі з дочками! Упорався я з їх женихами, а тепер треба мізкувати, ким би цих поганців перемінити. Бо куди не кинь, а приспів час дівчат заміж видавати, а годливих женихів на прикметі немає ... Тарас (уступає). Пане! Приїхав до вас із слободи отаман з депутатами. Зводять на нас пеню ... Загреба. Тобто як? Тарас. Та кажуть, буцім то наші кімлики ще зранку порозбігались безвісти, а табун кинули напризволящу, так він пішов самопаски та зійшов на обчеську царину і побив чимало хліба... Загреба. Еге, сучого сина робота! Та чи правду ж вони кажуть, чи може брешуть! Тарас. Та більш того, що правду кажуть, бо наш табун і тепер ходить безпалі біля Маружиної могили, а ні одного кім- лика біля його не видко. Загреба. Еге, біс його матері! А показателі ж у обче- ства є? Тарас. Та кажуть, буцім то бачили кімлики пана Жмиря Мухрай та Джурай, котрі б то й вигнали наш табун з хліба. Загреба. Тай тільки два кімлики? Які ж вони показателі? Хіба ж кімлики люди? Та може ж вони сами й зігнали табун на обчеську царину? Тарас. Та буває й так. Загреба. А поклич сюди отамана та депутатів! Тарас. Зараз, пане! (виходить). Загреба (сам собі). Отака пеня! Тут і так клопіт-клопіт, так от іще доведеться, мабуть, і в судову тяганину зайти. Диркалиха (уступає). А що це, брате, пеня на тебе, чи що? Загреба. Та пеня, сестро! Оце хочу покликати отамана з депутатами та розпитатись до ладу. Диркалиха (сідає). Добре, послухаю й я. Тільки ти, брате, не дуже бідкайсь перед ними. Держись грізно, як слід полковникові, а проте й не лайся без нужди та без пуття. (Уступають слобідський отаман урядник Невкипілий, коза- ки-депутати Невщупа, Помагайба і Товстодум і писар урядник Скоробрешко. Вони стають оддалік півкружалом і уклоняються, а Навкипілий стає на чолі). 160
Невкипілий. Доброго здоров’я бажаємо господину полковнику! Загреба. Здорові, хлопці! А що скажете гарного? Невкипілий. Та раді б, пане, сказати гарне, так же привезли, собі на лихо, саме погане. Загреба. Тобто як? Невкипілий. А так, лане, що ваш табун та зробив нам велику шкоду — побив хліба на два гони уздовж і на півтора гона вшир. Загреба. Та невже ж таки? Невкипілий. Справді, пане! От хоч у депутатів спитайте! Невщупа. Справді, пане! Помагайба. Сами шкоду обглядали, пане! Товсто дум. Побито, пане, на два гони уздовж! Скоробрешко. Іменно так, господин полковник! Загреба. А хто ж теє бачив, що ваш хліб та побив мій табун? Невкипілий. Кімлики бачили, пане. Кімлики військово старшини Жмиря Мухрай та Джулей. Загреба. Тай тільки? Невкипілий. Тай інші бачили. Ось наш таки козак Демко Венґер бачив, як кімлики гнали ваш табун з хліба. Загреба. А чи не бачив, бува, хто, як ті ж таки кімлики та наганяли табун на ваш хліб? Невкипілий. Та який же резон їх винуватити, коли вони чужий табун вигнали з хліба? Загреба. А хіба ж не можна перше крадькома нагнати, а потім прилюдно вигнати? Невкипілий. Та чи можна, пане, чи не можна, а ваш табун ходив безпаш, і теє бачив таки наш же козак Данило Отро- мювус. А коли ваш табун ходив безпаш і він же побив хліб, то просимо вашої лаоки і за шкоду заплатити! Загреба. Як? Так оце ти вже й рішенець поклав, щоб я платив за шкоду? Невкипілий. Не рішенець я поклав, пане, а виказав тільки просьбу, треба за шкоду заплатити. Загреба. Та хто ж тебе, махамете, обібрав за других гроші правити? Невкипілий. Не в гнів вашій ласці, пане, на те я й отаман, щоб у всякій справі заступати собою обчество, а коли треба, то замість його, з кого слід, і гроші правити. Та й приїхав же я не сам-один — ось і обчеські довірені, присяжні депутати. Загреба. Та нахаркать мені на твоє обчество і на твоїх депутатів! Затямив обчество, обчество, а не тямить, що воно та- 161
ке, обчеська справа. Хіба ж той хліб сіяло обчество, а не одрізні козаки? Невкипілий. Та нехай і одрізні козаки, а всячесько ж треба їм за шкоду заплатити. Загреба. Та як же ти, бузувіре, насмілився самоправно з мене гроші правити за якусь то і чиюсь то шкоду? Невкипілий. Не самоправно, пане, а по закону, бо так закон велить (до Скоробрешка). Адже так, Грицьку? (Скоро- брегико мнеться і кахикає). Загреба. Та брешеш ти, старий собако! Бо такого закону нема, щоб кожний мучарський отаман, коли трапилася кому шкода, мав право наступати панові на горлянку та вимагати пошкодованому грошей. (Скоробрешко смикає Невкипілого за рукав і щось шепотить йому). Невкипілий. Не наступати на горлянку і не вимагати грошей ми приїхали, пане, а просити вашої ласки. А коли вам не завгодно буде задовольнити покривджених козаків, то подамо у суд прошеніє. Загреба. Так оце ти, старий собако, іще й судом мені нагрожаєш? Та хто ж тебе обібрав, хто ж тебе уповновластив кожного козака у суді заступати? Та коли ж так, то я тобі... то я тебе прямо таки з’їм. Невкипілий. Ні, пане, мене не вгризете — бо старий дуже... та ще невкипілий. Загреба. ,Чи ти ба!.. Іще він, махамет, і в жарти зо мною заходить! Ти як ти насмілився мені перечити? Та ти знаєш, хто я? Невкипілий. Знаю, пане — ви господин полковник Загреба. А всячесько ж таки гроші за шкоду повинні козакам заплатити. Загреба. Гі, іродового батька сину! Так оце ти прийшов мене дратувати? Та я тебе, хама, звелю у потилицю з двору витурить! Диркалиха. Та потривай бо, брате! Який бо ти палкий та нетерплячий — як спалахнеш, то й себе не тямиш. Ти таки зваж, що це отаман, — чоловік темний, він сам не знає, що патякає. А справа така, що треба розпитатись до ладу, обрахувати з усіх боків та нарадитись гарненько то воно може й на добре зведеться. (До Невкипілого). Ось сідай лиш, Денисе Григоровичу!.. Сідайте й ви, люди добрі, та побалакаємо лагідненько! Невкипілий (уклоняючись). Дякуємо, шановна пані, за ласку, та тільки ми й постоїмо. Загреба. Та сідай же, махамете, коли припрошують, а то звелю у потилицю витурить! (Невкипілий і депутати сідають). Диркалиха. Палажко! Піднеси лишень людям по чарці! 162
Невкипілий. Не турбуйтеся, пані, ми й без чарки побалакаємо! Диркалиха. Яке вже там балакання на сухе горло! Ось не мнись, Григоровичу, та випий чарку! Невкипілий (бере чарку і підводиться). Пошли ж, Боже, вам, пане, і вам, пані, доброго здоров’я. Диркалиха. Спасибі, Григоровичу! Пий на здоров’я! (Палажка обносить всіх козаків). Невкипілий (утершись полою). Ге, якби ви знали, пані, який оце клопіт наробив нам полковницький табун! Там люди ревом ревуть, що без хліба зостануться! Диркалиха. Та скажи мені, будь ласка, чий же то саме хліб побито? Невкипілий. Та от у писаря записано. Скоробрешко. Побито хліб шістьох козаків: одну ниву гарновки Панька Шевеля, пів ниви жита Пилипа Геваля, та четвертину ниви Харка Чучвіра, та третину ниви проса Панаса Лихобаби, та ріжок ячменю Олекси Злогодуха, та ріжок льону Вакули Самосвата. Диркалиха. Он бачте бо: там тії шкоди нічого й бачити! Хоч і багато господарів пошкоджено, а кожному упорізь шкода невеличка. Невкипілий. Та воно вам, пані, здається, невеличка, а як простому козакові, то пів ниви — велика річ! Диркалиха. Та нехай хоч і велика, то хто ж тобі, Григоровичу, надав право за кожного козака з панів гроші правити? От і старий ти, а розуму до отаманування і досі не набрався, бо тебе настановлено заступати обчество у обчеських оправах, а не кожного козака порізь у власній його справі. Твоє діло написати отой триклятий протокол про шкоду та й годі, а ти самоправно обібрався за Шевелів та за Гевалів з полковника гроші правити! От хоч у писаря спитай, чи правда моя, чи ні? Скоробрешко. Ваша правда, пані! Та ми й приїхали не гроші правити, а тільки явити панові на очі протокол за сю шкоду. А це отаман, коли й заівів річ про гроші, то задля того, чи не буде панова ласка, щоб козаків задовольнити любомирно ... Загреба. Ось я вам, махамети, дам любомирного! Та як ви зважились? .. Диркалиха. Та не лютуй бо, брате! Дай мені розпитатися до ладу. Палажко! Піднеси людям іще по чарці! (Палажка обносить горілкою). Так бачите, люди добрі, що нікому з вас ніякої шкоди не зроблено, а іншим хоч і трапилась шкода, то зовсім не велика, та ще хто його знає, хто й винуватий! А ти, Григоровичу, кругом винуватий: самоправно обібрався старателем за Чучвірів та Самосватів і насмілився з полковника гроші правити! Та за таке зухвальство тебе не то з двору витурити, а й 163
під суд завдати можна б! Отже, ми подаруємо тобі цю провинність — нехай уже тобі так минеться — та тільки вже, щоб ніякого протоколу зовсім не було! Невкипілий. Ні, пані! Хоч може я через свою темноту і сказав не до ладу яке слово, то просю пана мені те подарувати, а все ж таки і бідних козаків кривдити не слід. Треба ж їм свого права доходити, то треба ж і протоколу! Загреба. Ось я тобі, махамете, завдам протоколу! Будеш ти пам’ятати лиш, старий собако! Диркалиха. Тай чудний же ти, Григоровичу, як я бачу! Чудний та ще й химерний! Та ти ж своїм протоколом полковника не завинуватиш, бо ніхто ж не бачив, чи табун сам зійшов на хліб, чи його Жмиреві кімлики зігнали. Стало буть ти собі і в голові не клади, щоб оті пошкодовані козаки та відсудили з полковника гроші. Навіщо ж ти писатимеш протокол? Хіба на те тільки, щоб полковника розгнівити та на свою голову халепи заробити? (до депутатів). А ви, люди добрі, не робіть полковникові такої капости, то ми вам за те на могорич дамо! Таки зараз оце й подаруємо вам на відро горілки! (депутати й писар переглядаються і потихеньку перепитуються). Так що ж, люди добрі, чи згода чи ні? Невщупа. Та хто його знає, пані... Нехай буде так, як отаман та писар скажуть. Диркалиха (до Невщупи). Та ти тільки помізкуй, козаче: адже тобі ніякої шкоди не зроблено? Невщупа. Та мені, Бог милував, ніякої ... Диркалиха (до Помагайби). І тобі ніякої? Помагайба. Тай мені шкоди нікоторої ... Диркалиха (до Товстодула). І тобі ніякої? Товстодум. Та покищо Бог милував ... Диркалиха. Так чого ж ви ханьки мнете! Приставайте на згоду! Бо сами ж таки розважте: хоч і трапилася шкода, то не вам же, а другим, та ще й винуватого не видно. А вам даруємо на відро горілки! Скоробрешко (чухаючи потилицю). Та воно, пані, якби значиться, теє ... щоб таки справді теє.. то можна б і протокол задля форми написати і пеню від полковника відвести геть набік ... Диркалиха. Тобто як, голубчику? Скоробрешко. Та це вже, пані, наша річ.. це вже ми змудруємо, аби, значиться, теє ... Диркалиха. Та скажи ж бо хоч, як воно буде? Скоробрешко. Та воно, бачте, можна б усю пеню звернути на Жмиревих кімликів. Диркалиха. Ага-га, розтямкувала! (до Загреби). А яка, брате, буде твоя рада? 164
Загреба. Оце так! Оце до діла! На це й моя згода, (до Скоробрешка). Так отак же й напиши, що, мов, у неділю вранці-рано ... Скоробрешко. У понеділок, пане. Загреба Ну* пиши у понеділок... Так у понеділок уранці табун полковника Загреби ходив безпаш біля Мару- жиної могили; а кім лики військового старшини Жмиря Мух- рай та Джулей — та ще додай: з направи самого Жмиря — захопили той табун та й поперли на обчеський хліб. А що, мов, табун Загреби та ходив безпаш, то теє бачив козак Данило Стромовус, а що на обчеській царині з табуном були кім- лики Мухрай та Джулей, то теє бачив козак Демко Венґер, а що, мов, тая капость не інако сталась, як з направи самого Жмиря — Невмитопики, то на тому запевняє сам полковник Загреба! Отак і постав! А за такий протокол, окрім відра горілки, що віджалувала сестра, я вам іще й десять карбованців подарую! Диркалиха. От, бачите, іяка у полковника добрість! Приставайте ж на згоду — та й ділові конт! (депутати переглядаються між собою з писарем і тупотять). Скоробрешко. Господин полковник! Коли вже так, то покладіть уже свою ласку, нехай уже буде п’ятнадцять карбованців ... Загреба. Та враг тебе бери, нехай уже буде й п’ятнадцять! Диркалиха (до депутатів). Так що ж люди добрі, чи згода, чи ні? Невщупа. Та чи так, то й так! Помагайба. Та нехай буде хоч і так! Товстодум. А коли інші згодились, то й я за ними! Диркалиха (до Невкипілого). А ти ж, Григорвичу, як? Невкипілий (здихнувши й махнувши рукою). Та нехай буде хоч і по-вашому, коли депутати теє... Та однаково отим пошкодованим козакам не відсудити своєї шкоди ні у полковника, ні у Жмиря... Правду кажуть, що з дужим не борись, а з багатим не судись, а особливо з великим паном! Загреба. От за це хвалю! Молодець! Диркалиха. От тепер і я вип’ю з вами, бо з добрими людьми і вип’ється залюбки. Будьмо же здорові! Спасибі Богові, що ми оце діло по-людському зробили! (п'є і подає Загребі). Загреба (бере чарку). Поздоров же, Боже, Мухрая та Джулея, що вони мені супроти Жмиря у пригоді стали! (п’є). Нехай тепер виправляється триклятий жмикрут та доводить, що він тут нічим і нікому не завинив. А як дізнається, звід165
кіля йому таку пинхву під ніс дано, то в його аж у печінках заболить. Диркалиха (до Невкипілого). Підступай, Григоровичу, та випий з моєї, власної руки! Невкипілий (бере чарку). Пошли ж, Господи, доброго здоров’я вам, пане, і вам, пані, та тільки щоб і нас, бідних козаків, не забиждали (п'є, а Диркалиха обчастовуе інших). Загреба. Який там бісів батько хоче вас забиждати. Хоч може й зроблю я вам інколи своєю худобою яку шкоду, то не зумисне, а хіба трапля, а от ви, слобожани, так зовсім таки впеклися мені за остатні роки. То сінокоси мої навмисне витолочите, то пасовиська позаорюєте. Невкипілий. Ге, пане! Що ж нам робити, коли ви усі найкращі степи позаймали, що вже скоро нігде нам буде ні сіна накосити, ані хліба посіяти. Загреба. Та не бреши, старий прохірнику, бо коли зрівняти мене з іншими панами або й простими козаками, що в багатство вбились, то я ще не як і багато засяг степів. А хоч у гурті воно й багатенько здається, так мені ж багато й треба, бо в мене сила худоби. А ви, слобожани, тільки з заздрости претесь на мої займища. У іншого тільки тієї й худоби, що пара волів та корова з телям, а він гукає, що йому нігде ні орати, ні косити. .Чотири ниви на п’яти верствах розкине, двадцять копиць йому сіна треба, а він хоче зохопити степу, скільки оком заздрить. Сказано ж, як той собака, що лежить на сінові та ні сам не їсть, ні худобі не дає. Невкипілий. Та чи так, чи ні, а чгас нам і додому. Прощайте, пане, та вибачайте, що ми вас потурбували. Загреба. Прощайте, хлопці! Диркалиха. Прощай, Григоровичу! Прощайте, люди добрі! (отаман з козаками виступають). Загреба. А це добре, що так воно минулось — без клопотів. Спасибі тобі, сестро, що ти підмогла мені на згоду з ними зійти. Диркалиха. Та воно, брате, хоч і на добре вийшло, та не зовсім. Загреба. Тобто як? Диркалиха. Та не гарно трохи, що ти до винуватців і самого Жмиря втиснув. Загреба. А хіба що? Диркалиха. Та не знаю, брате, як тобі й сказати. Наклюнулась, бач, у мене така думка, що не вік же тобі з ним ворогувати, може б час уже й замиритися. Загреба. А що, чи не маєш, сестро, думки за його заміж піти? 166
Диркалиха. Облиш, брате, з блазенськими жартами та згадай, що в тебе ж дочки є! Загреба. Он бач, куди в неї думка закандзюбилась! Шкода, сестро! Та я радше віддам дочку за першого трапля- щого цигана, як за такого бузувіра, як оцей Жмир! Диркалиха. Ну, нехай же ми про це побалакаємо колись іншим разом, а тепер ходімо чаю пити. Загреба. Той ходім! (виступають). Завіса. X Заля в домі Загреби. Ранок. Діється на сьомий день після сватання. Загреба (Тихо виступає з середніх покоїв, задуманий і засмучений). Он бач? Іще нігде й духу людського не чути. І хоча б сказати сплять, так же ні, бо тепер у мене всі встають рано, алеж кожен прикавуриться денебудь у закутку, як тхір, та й журиться мовчки... Отак доживись, як я, що ні до кого й словом обізватись! Уляна день і ніч сидить, зачинившись у своїй світлиці, та плаче; Килина мовчки з журби в’яне та гине, що не віддав її за Шульпіченка... та нічим її ні розважиш, ні заспокоїш, бо що не кажи їй, то мов не чує. Гарасько запропастився кудись на степ, а тут як на те й отой розбушований Юрко як погнався за тим триклятим Прогульбицьким іще в понеділок, та от уже тиждень як і чутки про його нема — може ще, боронь Боже, його вбито. Тільки та мені й потіха, що з ним же три кім лики. Та мов знарошне й сестра утекла собі додому, і Гайдабура завіявся кудись іік бісовому батькові. Пусткою дім виглядає. Якийсь важкий дух заліг у мене в господі, усі журяться та плачуть, навіть челядь і та якось поникла та за- нишкла, а про мене вже й казати нічого. Устану собі дорозвид- на та й блукаю, мов неприкаяний, а на душі такий тягар, така нудота, що й Господи! І оце хоч би чарку горілки випити, так же й подати нікому. (До дверей) Палажко! Гей, Палажко! — Чортма й гласу! Микито! Микито-гу! Чортма й духу! Нігде ані телень, наче усі повиздихали. Піти лишень та гукнути посеред двору — може яка жива душа відгукнеться (виступає). Киля (уступає в білому ранішньому вбранні). Оце, мабуть, батенько гукали, а нікогісінько й нема — усі сплять, п’яні до безпам’яті (опускається на дзиґлик). Боже мій, Боже! Що яке то велике горенько у нашому домі окошилось! Усі сумують та нудяться, а батенько, мабуть, найбільше. А ще ж вони не знають, що сієї ночі утекла сестра... Утекла Уля! Її 167
украли!.. Тепер вона щаслива, бо її люблять, про неї турбуються, за нею побиваються... а я, я нещаслива, я зраджена та зневажена, я буду нудити світом.. . Утекла Уля!... Тепер вона далеко, тепер вона з ним. Ох, щастя тобі, сестро, та що то буде з батеньком, як дізнаються!... Оце ж вони йдуть... (зривається з місгііЯ). Піду хоч самовар їм постановлю (виступає). Загреба (вернувшись). Чортма й духу! І гукав і свистав, так тільки собаки ґвалтуються та індики куркотять! Увесь хутір мов завмерлий. Лихо та й годі! Прямо ж хоч вовком вий (підступає до вікна, розчиняє дверцята і починає авукати): Аву-у-у!.. К и л я. Чого вам, батеньку? Загреба. Та це ти, моя дитино? Оце я тобі й виспатись не дав ... Киля. Ніф батеньку, ;я виспалась добре. .. Може вам чого треба, то кажіть. Загреба. Подай мені, моя дитино, горілки та заїсти чогонебудь. Та розшукай мені Палажку — нехай самовар настановить. Киля. Зараз, батеньку! (виходить). Загреба. Тільки вона, моя голубочка, обізвалась. Ох, лихо, лихо! Хоча б уже вона перемогла своє серце та заспокоїлась, то й мені б зразу світ угору піднявся (до Килі, що принесла горілку і заїдку): А що ж, дочко, Уляна? Чи встала вже, чи може ще спить? Киля. Не знаю, батеньку ... мабуть, іще спить ... Загреба. Розбуди ж її, коли так. Хоч може й не виспалась то в день засне, а мені все ж таки веселіше буде, коли передо мною живі люди метушитимуться (Киля виходить, а Загреба випиває чарку). Як же мені теперечки у світі Божому буть? Як мені з Уляною? Як мені з Килиною? Хіба б уже віддати Уляну отому Прогульбицькому?... Він то й перепросить мене, і навколішки передо мною стане, так що ж? Ледащо! Його не стільки Уляна, як гроші ваблять. А Килину? Хіба ж уже віддати її за Шульпіченка?.. . Бо він хоч і харцизяка, а таки справді козак, як орел, і розумом гострий... а що вбогий, то хіба ж довго зробити його багатим? (п'є і заїдає). А як розважиш тільки, то аж дивно мені, якого я бісового батька й дочок нудю й себе мордую? Ну, яке лихо, що отой Прогульбицький ледащо? Хіба ж моя Уляна краща? Якраз йому до пари! Хіба вже спарувати їх?... А то турбуюсь про неї, як про що путнє, силоміць хочу ощастити, а мені за те яка честь? Він, сучий син, трохи мені горлянки не перервав, а вона докоряє мені та нарікає на мене, а на самоті може клене та проклинає... Та чорти б же мучили їх батька, коли так — нехай паруються! А що вже до Килини та Шульпіченка, 168
та далебі, що я хоч зараз, то рад би поїхати до старого Шуль- піки та перепросити його. От хіба тільки сестра щоб не тес. .. Еге, та вона мені тоді просвітку не дасть, та вона мені очі виїсть, та вона мене з світу зжене!... (п'є й заїдає). Ну, добре, нехай би я спарував Уляну з Прогульбицьким, нехай би я обдарував їх яким десятком тисяч... А що ж, як він, бузувір, іпроцвиндиривши гроші, покине мою дочку нагцриз- волящу? Бо воно й так буває. Адже військовий старшина Смаглюк віддав свою дочку за поручника Хруща й грошей дав за нею чимало, а той Хрущ через рік гроші промарнував, жінку покинув, а сам повіявся, чорт батька зна й куди? І му- сіла сердешна пані Хрущиха плентатись до батька пішки аж із Анапи, та ось уже десятий рік у батька проживає, а про чоловіка її тільки й чутки, що десь у Москві від живої жінки та оженився вдруге на якійсь купчисі!... Ні, чортового батька! Уже коли раз поваживсь повидавати своїх дочок по- людському, то я буду цю справу до кінця добивати! Не дам лайдакам з моїх дітей знущатись та моє добро марнувати! Коли вже так приспічило дочкам заміж, то повидаю їх, за кого сам знаю. Чи до вподоби, чи ні, а навикнуть до чоловіків, то й полюблять. Нехай бідкаються, нехай мордуються, а я таки перекріплюсь, та повидаю їх за людей можних і статечних, то житимуть вони безпечне, у дозвіллі, на великому господарстві, а опісля, дійшовши повних літ та наплодивши дітей, мені ж таки й спасибі скажуть. Так воно з давніх-давен велося, так воно повинно й буть! Уже коли перебули тиждень отакого суму та скорботи, то перебудемо й другий, а там далі якнебудь потроху їх і зборемо. Сказано — і конт! Мерщій турну драгомана по сестру — нехай їде на пораду! (до дверей). Гей, Микито! Микито-гу! — Чортма й гласу! Агей, Палажко! Палажко-гу! Чортма й духу! Нігде ж тобі ані телень! К и л я. Чого вам, батеньку? Загреба. Та це ти вп’ять, моя дитино? Та де ж запропастилася челядь? К и л я. Та вони, батеньку, усі чисто п’яні — хтось їх пообпоював. Палажку ізнайшла |аж у коморі, так насилу з місця зволокла. Тепер сидить та коливається, як зів’яла і, що їй не кажи, то нічогісінько не тямить. Орину з печі зволокла, так же ніяк не прочумається, а Микита під плотом лежить та стогне. Та всі як очманілі. Загреба. Еге, сучого сина робота! Та хто ж їх пообпоював? Та й з якої речі? К и л я . Не знаю, батеньку ... 169
Загреба. А Уляна чом не встає? К и л я . Та її, батеньку, немає .. . Загреба. Як то — немає? К и л я . Немає, батеньку ... Мабуть, раненько встала та кудись пішла .. . Загреба. Та коли ж це було, щоб вона до схід сонця куди ходила? К и л я . Хто ж її знає, батеньку, де вона заподілась (лаштує приряд до чаю). Загреба. Та що ж воно за знак, що уся челядь п’яна? Це щось не дарма! Це таке діло, що треба добре та й добре роз- тямкувати. Ось піду лиш я у двір, та підведу одного — другого карбачем, то може й допитаюсь. Тарас (уступає в хату). Доброго здоров’я, пане! Загреба. Здоров, Тарасе! А що скажеш гарного? Тарас. Та гарного, пане, нігде взяти, вибачайте й на поганому! Загреба. Тобто як? Тарас. А так, що, пане, кімлики дуже розпсувались — зовсім свого діла не пильнують. Учора з вечора усі чисто кудись порозбігались і від табуна й від товару, самі кімлики зостались, а оце зараз повернувся я до кибиток, так усі чисто лежать п’яні, мов померлі. Загреба. Гі, та грець же мордував би їх матір! А тут і у дворі усі чисто п’яні, нема ні душі тверезої. І що б воно за знак? Тарас. А кат їх знає — я вже й сам у тямку не візьму. Загреба. А Юрка нема й досі? Тарас. Немає, пане! Та воно, пане, тутечки щось не теє ... Учора я був у слободі, так мені наторочили багацько дечого поганого. Загреба. Як саме? Ану, кажи, голубчику, кажи! Бо мені й самому щось не теє ... Уже я дивувавсь, дивувавсь, а тепер і в підозріння заходжу. Тут є щось непевне. Тарас. Патякають, бачте, що як погнався наш панич за Прогульбицьким, то зараз таки за кряжем і відпав від сліду, бо Прогульбицький, поминувши кут, мерщій ускочив у плавню та там і пересидів, а наш панич мимо його попер прямо на Вирви- хвіст. Згреба. Тайне хитрий же триклятий москаль! Тарас. Так отож Прогульбицький сидить собі в плавні, а наш панич чкурить та й чкурить, аж курява за ним хмарою встає, та зупинився аж тоді, як у слободу вскочив. 170
Загреба. .Чорти б же побили його батька! От уже дурень! От уже лобуряка! Тарас. Так ото як ускочив наш панич у слободу, то ударився об поли, полютував трохи, а далі взяв та й поїхав... Загреба. Куди? Тарас. Та поїхав до Параньки ... Загреба. До якої Параньки? Тарас. Та там, бачте, молода козачка є ... удова ... так собі потіпуха, як от ростовські бувають. Загреба. Чи ти ба, куди потрапив, іродів син! А що ж далі? Тарас. А далі те, що туди ж таки, до Параньки, незабаром наспів і Шульпіченко, та почали вони пити та гуляти, а як посутеніло надворі, то туди ж таки чорти принесли й Прогуль- бицького... Загреба. Тю-у-у! та чи ти не дуриш часом? Тарас. Хрест мене вбий! Сама Паранька нині казала. Загреба. А Юрко ж тоді що? Тарас. А Юрко, недовго длявшись, мерщій його за груди.. . Загреба. Молодець! Хвалю! Оце по-моєму! Тарас. І от зчинилась у їх бійка: тричі кидались вони в боротьбу, і тричі Юрко Прогульбицького об землю вдарив, та як гецьнув його об землю втретє, то нагнітив коліном на груди, висмикнув кинджал і замахнувся ... Загреба. Свят, свят, свят! Тарас. Так ото як замахнувся, а Шульпіченко вхопив його за поперек, та й кинув аж геть до столу, та ще й надушив. Загреба (христиться). Слава тобі, Господи! Тарас. Так отож за підмогою Шульпіченка Прогульбиць- кий врятувавсь, а Паранька й заховала його в комору. А Шульпіченко тоді пустив нашого панича та й почав його вговоряти. Завіщо ти, каже, на чоловіка зремствував? Він, каже, хотів по- чеській твою сестру взяти, а твій батько, каже, бузувір... Загреба. Гі, хамський виплодок, триклятий!... Ну, а далі що? Тарас. А далі як почав, як почав отой бесурів син Шульпіченко нашому паничеві внущати, та таки й збив його з панте- лику — помирив з Прогульбицьким! Загреба. Тобто як? Тарас. А так, що вони потім укупі пили та гуляли, та ще й обнімалися та цілувалися!. Загреба (пускає крізь зуби посвист). От цього вже я й не сподівався! 171
Тарас. І кажуть, буцімто Прогульбицький казав нашому паничеві: прости мене, каже, Юрасю, за твого батька дурного, що я йому горлянку помняв, а сестру свою, каже, мені відступи... Загреба. Овва! .. Тарас. Бо навіщо вона, каже, тобі здалась? Я, каже, закохався в неї, люблю її від щирого серця, а тобі, каже, що? Збув сестру, то тобі ж більше батьківського добра зостанеться ... Загреба. А Юрко ж йому що? Тарас. А Юрко йому: та бери її каже зуздром! Навіщо вона, каже, мені здалась? Я, каже, такий, що напоготові обіруч її тобі віддати. Загреба (приставивши до лоба палець): Те-те-те!.. Так ось воно як! Ану, кажи, голубчику, кажи до кінця! Тарас. А далі, як ото підпили вони утрьох добре, то скликали кілька парубків, та пішли до Ганьки... Загреба. До якої Ганьки? Тарас. Та то така ж потіиуха, як і Паранька, тільки вже справжня ростовська.... Загреба. Он бач!.. А далі що? Тарас. А далі те, що у Ганьки та заскочили вони Пусто- молотенка, так наш панич, не довго длявшись, заходився його бить, та трохи й на смерть не вбив. Загреба. Та навіщо ж? Тарас. Та нізавіщо! Прямо таки з великої охоти та з дурного ума! Та це ще, пане, не яке лихо, а от Паранька каже, що як вернулось до неї усе компанство, то буцімто Прогульбицький прохав нашого панича: поможи мені, каже, Юрасю, твою сестру вкрасти... Загреба (відкидається з ляком). Тю!.. Та чи ти, маха- мете, лякаєш мене, чи справді... А де іпак Уляна?.. (кидається у середні покої). Тарас (сам собі). Що за знак? .. А піти й собі за паном (виходить). К и л я . Оце ж виявиться правда ... Тепер батенько мене питатимуть... Горенько тяжке! Як же мені розказать? І брехать соромно, і Юрася та Гарася жалко... Та й що я знаю? Я тільки й знаю, що Гарась цілий тиждень якісь листи відбирав та свої відсилав, та що Юрась сієї ночі... Улю крізь вікно витяг ... Загреба (вбігає). Калавур — нема Уляни! Калавур — дочку вкрали! Тарас. Та може ж, пане, вона денебудь на дворі? .. Загреба. Калавур! Розбой! (вибігає на двір). Тарас. Оце може й так! Оце якщо справді панночку вкрали, то буде ж нам усім лишко! (виступає за Загребою). 172
К и л я (опускається на дзиґлик). І серце в мене замирає, і тіло тремтить, і ноги підгинаються... Як же мені теперечки буть!.. Як мені Юрася захистить від неминучого катування? .. А він іще й нагрозив на мене: гляди ж, каже, нікому не розказуй, бо тебе не битимуть ... А може й битимуть ... Та мене бійка не лякає, мені батенька шкода ... Загреба (вбігає). А де Килина? .. Та аж ось! (хапає її за руку). А ходи сюди, трикляте пискля! А кажи мені, де Уля- на, а то вб’ю! Кил я (хапає Загребу за руку). Батеньку, не бийтесь! Я розкажу вам усе, що знаю ... Загреба. Кажи, триклята дитино! К и л я . Вона, батеньку, втекла .... Загреба. Утекла?... К и л я . Утекла 	 Загреба. Як? Коли? З ким утекла? К и л я . Утекла сієї ночі ... Загреба (яровито). З ким? К и л я . Не знаю, батеньку ... Загреба. Брешеш! (підіймає кулаки). Кажи мені, кажи усю правду, а то вб’ю! Кил я (захищаючись руками). Батеньку, не бийтесь!.. Я все розкажу, що знаю ... А коли хочете вбить, то вбийте — мені байдуже... (затуляється руками, опускається на дзиґлик і плаче). Загреба (хапає її за руку і зводить з дзиґля). От сюди ходи, гаспидська дитино! Нічого тут рюмси розводить!.. Кил я (опускається на коліна і обнімає батькові ноги). Батеньку ... не сила мені стояти ... Ноги тремтять і підгинаються ... (ридає) Загреба (б'ється руками об поли). Оце ж таки лихо! Та що ж мені у світі Божому робити? (до Килі). Дочко! Не плач, моя дитино! Сядь на дзиґлик та розкажи мені, що знаєш... Не бійсь мене, дочко, я вже не буду сваритись... (садовить її на дзиґлик). Заспокойся, голубочко, та розкажи мені ладом. Хіба ж тобі мене не жалко? Киля. Батеньку! Я не багато знаю, а що знаю, то розкажу ... Загреба (сідає проти неї). Кажи! Киля. Вона ще з вечора почала пакуватись ... Повибирала з комоди і шахви найкращі вбори, набгала © простирала два великі пакунки, а навіщо, я не знаю... Загреба. Ну, а далі? 173
К и л я . Вона одяглася по-подорожньому і пішла гуляти під тополі... Загреба. А далі що? К и л я . Ви, батеньку, з вечора багато випили і, знемігшись, рано лягли спать ... Загреба. Так. Я таки з лиха напився добре... К и л я. А я довго сиділа край віконця й чула, що на куховарні зчинився якийсь гук і галас, і той гармидер протягся до півночі, а Уля усе гуляла під тополями... Загреба. Гаразд! Кажи далі! К и л я. Я пізно роздяглася і лягла, та не замгнула ні на годиночку а Уля прийшла в кімнату 'опівночі, злягла на ліжко не роздягавшись і теж не спала. .. Загреба. Он-як! К и л я. А як заспівали другі півні, то скрізь стало так тихо, що ніщо й не шелехне. Коли це зразу щось захрущало коло віконця, хтось потихеньку затокотів об шибку, і дверцята розчинились. . . Загреба. Хто ж то був?... К и л я . То був ... То був, батеньку, Прогульбицький ... Загреба. А ти й не згукнула?.. І не збудила мене?... К и л я . Ні ... Загреба. .Чого ж так, дочко? К и л я. А того, батеньку, що не змоглась... Бо одно — злякалась, друге — ви твердо спали, а трете... Загреба. А трете? .. К и л я . А трете — Уля прохала ... Вона обнімала мене й цілувала, вона плакала, батеньку! Загреба (зідхнувши). Тямкую ... зрозумів ... А далі що? К и л я . А далі Уля подала свої пакунки... Прогуль- бицькому... Він допоміг їй крізь вікно пролізти, й вони кудись пішли.... Загреба. І собаки не гавкали? К и л я . Ні... Загреба. Так виходить, що брешеш: бо коли б Прогульбицький ... К и л я. Та я, батеньку, не знаю... Бо може й гавкали собаки, так я не пам’ятаю ... та я тоді й сама себе не тямила. Загреба. Ой, брешеш, дочко, далебі, брешеш!... Та кажи вже до кінця! К и л я . А далі я тільки чула, що десь далеко, аж у леваді, коні пирхали та зрідка колеса торохтіли... А далі хтось раптом свиснув, колеса заторохтіли дрібно, й разом залопотіло так, наче чоловік п’ять або шість верховиків на всі заводи ринуло 	 174
Загреба. Отож Юрко з кімликами!... К и л я . Ні, батеньку, його не було .... Загреба. Та так же й е, що він! Та гляди, коли б не він і Улянині пакунки забрав, та й саму Уляну у вікно витяг та саморуч Прогульбицькому віддав! Він! Він, махамет! Він, бузувір! Бо якби ж не він, то хоч собаки б ґвалтувались! (б’ється об поли). Та горенько ж мені, горенько з ним! Та вбити ж його, то ще й мало! (до Килі). А Гарасько ж що? К и л я . Гарася, батеньку, давно вже й в хуторі немає ... Він десь у степу чи в царині стрільцює ... Тарас. Правда, пане! Він і учора був коло косарів, а сю ніч ночував у баштанника. Загреба. Та вже ж не обійшлось і без його! Знарочито віддалився, махамет, щоб пеню відвести від себе! (звішує голову на груди). Так ось воно як! Убрав мене москаль у шори! Украв дочку!... (підводить голову і б'є себе в груди). У мене, у полковника війська чорноморського, украв дочку!... І хто ж? Московський півпанок, гольтіпака, лайдак! Та горенько ж мені, горенько тяжке! Та він же мене вивів на сміх, як на заріз! Та він же мою честь у багнюку втоптав, закаляв моє мення чесне! (стрепенувшись). Так ні ж! Чортового батька похлюбиться своєю вдачею та моїм соромом! Ще побачимо, на чому кінець вийде! (біга по хаті)). Агей, козаки мої! Гей, сюди, люди! Гей, сюди мерщій! (зупиняється). Тарасе! Біжи мерщій, та бий тривогу, та збирай козаків — карбачем їх лупи, нехай зриваються та сідлають коней! Гуртуй козацтво, ґвалтуй бурлацтво та хар- пацтво! По кім ликів біжи! Жени їх сюди малахаями! Та мерщій мені! (тупає ногою). Мерщій! Тарас (жнеться й тупцює на одному місці). Пане!... Загреба. Мерщій. Мерщій мені усю челядь на ноги постав! Щоб як оком мигнуть, усі були мені на віччю і при зброї (бігає по хаті). Я наздожену його! Я його саморуч уб’ю! Задушу його, розчавчу його, на шматки розірву, махамета! Я його вб’ю, і її вб’ю (до Тараса). Мерщій! (хапає його за груди, цупить до дверей і штурхає у потилицю). Мерщій, хамлюго! (бігає по хаті). Зброю мені, зброю! А де кинджал? А де пістолі? Шаблю мені, ґвинтовку мені! Мерщій! (озирається навкруги і нікого не бачить). Як? Та й нема нікого? Агей, Тарасе! Агей, Микито! А де ви, гу-у-у? Сюди мерщій! (до вікна). А гу-у-у-у!.. Та ніхто ж тобі й не відгукнеться!.. Агей, люди мої, агей, мої вірні! Та де ж ви подівалися? .. Та хто ж мене порятує, хто мені помочі дасть? .. Як? Усі порозбігались, га?... Усі поховались, га? .. (трясе кулаками). Так я ж вас знайду, іродові душі! Так я ж вас із-під землі дістану, хамове кодло! 175
Диркалиха (уступає з пакунком і з ляком зупиняється). Пресвятая Владичице, що це таке? Загреба (не завважаючи Диркалихи). Всіх поріжу саморуч, всіх видушу, всіх на шибениці перевішаю, всіх малахаями закатую, хамове кодло! Диркалиха (підступаючи ближче). Схаменись, брате, Господь з тобою!.. Загреба (не завважаючи Диркалихи, знемощілий опускається на дзиґлик). Всі, всі проти мене, іродові душі! Всіх до ноги знищити треба (звісивши голову). Всі проти мене! Всі на мене обурились, всі на мене кнують та проти мене прохірству- ють! Усі, усі чисто до одного! Покинули мене самісінького на старості літ! Зневажили, збентежили, осміяли, оплювали та й покинули! (ридає). Диркалиха. Братіку мій рідний, братіку мій любий! Та хоч обізвись же до мене. Загреба (підвівши раптом голову). Га? Та це ти, сестро? Он бач!.. Диркалиха. Та скажи ж мені, братіку, що тобі таке сталось? Загреба (зірвавшись з місця). Та чи ти знаєш, сестро, яке мені горе? Диркалиха. Не знаю, братіку, не знаю, голубчику! Я ж тебе й питаю — скажи, що таке сталось? Загреба. Горе мені, сестро! Дочку в мене вкрали! Диркалиха. Перехристись, брате, та сотвори молитву, бо ти не при собі ходиш! Загреба. Дочку в мене вкрали! Уляну вкрали! Сієї ночі з Прогульбицьким утекла! Юрко саморуч йому видав! Диркалиха (перехристившись). Схаменись, брате, — чи тому ж можна статись? Це тобі уві сні приздрілось! Загреба. Ні, сестро! Ні, голубочко! Не сон мені приснився, а таки явма лихо діялось — у мене дочку вкрали! Сієї ночі Уляна утекла з Прогульбицьким! Диркалиха. Та невжеж так, брате?.. Тобто Уляна утекла з рідного дому? Загреба. Утекла, сестро! Диркалиха. Утекла з Прогульбицьким?... Загреба. Та кажу ж тобі, з Прогульбицьким! Диркалиха (збентежена і заторочена). Та як же це? .. Та звідкіля ж таке горенько? Та як же воно склалось? .. Загреба. Зрадили мене, сестро! Рідні діти мене зрадили, проти мене у змову зайшли! Юрко засябрував з Прогульбицьким та з його направи у глупу північ наринув на хутір з кімликами, викрав саморуч Уляну з світлиці та й віддав Про- 176
гульбицькому! А Килина усе бачила й чула та й не розбудила мене! Диркалиха. Ненько ж моя рідна! І Господь попустив їм таке злочинство діяти? І грім на їх не вдарив? І земля під ними не репнула? Загреба. Облиш, сестро, на чуда вповати, та казна-що казати! Ти порадь мене, як мені порятуватися, як мені злодія наздогнати та всіх винуватих у руки взяти? Диркалиха. Так чого ж ти дляєшся? Чом людей не збираєш та не велиш сідлати коней? Загреба. Та в тім то й сила, сестро, що живої душі перед очима немає — усі до ноги смертельно п’яні! Диркалиха (б'ється руками об поли). Оце таки лихо! Оце вже я не знаю, як його й буть! Загреба. Та горе ж мені, горе! Та що ж мені у світі Божому робити! Тарас (цупить через поріг за груди Микиту). Он бач, як воно склалось... Оце я язика добув, так тільки послухайте, що він каже! Загреба. Тягни його сюди! Диркалиха. Ну, так берися ж ти, брате, за челядинців, а я за челядок візьмуся! (вибігає). Тарас. Так питайте ж його, пане, а я побіжу та ще якого притягну! (зникає). Загреба (до Микити). А кажи мені, іроде, як ви свого пана продали, і кому продали, і за яку ціну? Микита. Тобто як? .. Загреба. Кажи мені, бесуре, де ви горілки добули, що понапивалися до безглузду? Микита. Де горілки добули? Та в слободі ж! У тому шинку, що з краю, що дзизоокий армен шинкує! Загреба. А де ж ви, хамове кодло, набрали грошей? Микита. Оттак пак — де грошей набрали! Та наша ж таки панночка, Уляна Пилиповна, спасибі їй, дала десять карбованців. Загреба. Кому дала, як дала, коли дала, хто по горілку їздив? Кажи, бузувіре, усе поряду, усе до цятинки! Микита. Та мені ж таке й дала гроші. Учора ще зранку вона сказала мені: сьогодні, Микито, я зроблю вам свято. Як сонце, каже, зверне з полудня, то я тобі дам грошей, а ти крадькома збігай у слободу та в тому шинку, що з краю, що дзизоокий армен шинкує, купиш відер зо двоє горілки. Тільки безпремінно їдь, каже, до армена, бо одно, що в його горілка добра, а друге, що шинок його з краю, то ти собі тихцем купиш у його, та ніхто в слободі й не знатиме і батенькові не призві- 177
стить. Так я зараз таки зранку й обвістив усій челяді: збирайтесь, кажу, увечері до гурту — горілка буде! А після полудня панночка дала мені гроші та й каже: їдь же ти по горілку та як привезеш, то не хапайтесь мерщій пить, а потривайте, поки батенько сами нап’ються та заснуть, а тоді вже й ви розпочинайте ... Загреба. Так ти, бузувіре, сам і по горілку їздив?.. Микита. Та сам же! Панько таки й прохав мене, щоб я його пустив на заберди сісти, так я не згодився, бо одно, що не яка труднація й самому впоратись, а друге, що на коня було б важко. Так я ото захопив два боклаги та два бурдюги та верхи й збігав. Іще поки смерклось, то я й звернувся ... Загреба. Та як же ти, хамлюго, насмілився їздити? Микита., Оттак пак! Хіба ж я на злодійство їздив? Я по горілку їздив! Загреба. Та хто ж тобі, беоурів сину, дозволив? Микита. Хто дозволив? Та кажу ж вам, що сама панночка дозволила! Загреба. Аяж тобі, харпацька душе, на що? Хіба ж я тобі не пан? (хапає Микиту за груди і трясе його). Кажи мені, харпацька пико, — хіба ж я тобі не пан? Хіба ж як панночка призволила, то мого дозволу вже й не треба? Микита (збентежено). Оце ж таки лихо! Що удається, чого вже й більше, коли паночка дозволила?... Та й те сказати, що хіба ж горілку тільки тоді п’ють, як дозволять?... Це якби ждати того дозволу, то кий би її чорт і в чотири роки раз пив ... Загреба. Гі, та бити ж тебе, хамлюгу, бити! Микита. Змилуйтесь, пане, завіщо ж бити? Хіба ж я що абож як? .. Загреба. Бити ж іродового сина, бити, поки й дух спустить! Микита. Та коли бити, то й бити, хіба ж мені що? Тільки шкода мені, що зовсім дарма! Загреба. Та хоча б же пило, хамове кодло, та хоч міру знало, а то ж таки усі чисто понасмоктувались до безнам’яті! Микита. Та кий біс її багато й пив! Це, мабуть, горілка така триклята — чи вона з блекотою, чи що. Вип’єш корячок, то зараз так тебе зачмутить, що й очі тобі з лоба рогом лізуть, і душу з тебе пре! Тарас (тягне за груди козака). А ось вам, пане, і другого діп’яв! Загреба (дивлячись на козака). Чи ти ба який гарний! І очі йому з лоба повипирало і всю пику набік перехнябило — прямо як чортяка! (до козака). А хто тобі, бузувіре, дозволив сієї ночі гулянку заводити? 178
Козак. Простііть. ваше високоблагородіе, бо я тут не причиною... Загреба. Як — не причиною? А хіба ж не ти був п’яний до без пам’яті? Козак. Та що п’яний був, то сьому правда, ваше висо- коблагородіе, тільки ж я тут зовсім не причиною. .. Загреба. Як же не причиною, коли ти насмоктався до безглузду? Козак. Всьому виною, ваше високоблагородіе, Микита ... Якби не він із своєю горілкою, то нічого й не було б.... Загреба. Та як же ти, махамете, насмілився без дозволу пити? Козак. Простіть, ваше високоблагородіе! І сам собі в тямку, не візьму, як воно такечки склалось... Що тільки ж мого й пиття було, що вишив два корячки, та раптом і пам’яті збувся... Мабуть, горілка була з блекотою, абощо... Загреба. Гі, та бити ж іродових синів, бити! Нещадимо бити! Диркалиха. Горе та й годі! Перепитала усіх челядок, та й толку не доберуся ... Зовсім таки ум розгубила. Скажи мені, брате, ладом, як воно такечки склалось? Загреба. А так, сестро, як бачиш — украли дочку, осміяли, нахаркали в пику, та й винуватого нема.. Тепер вибирай надвічі: абож усіх у дворі виріж, видуши і зншци до ноги, абож сам собі голову об стіну розтрощи, та й конт! А жити на світі нема вже більше й мочі! Диркалиха. Та хіба ж таки вже й поправити справу не можна? Та хіба ж таки вже пропаще й діло? І хіба ж таки й покарати нікого? Та ні ж бо, ні! Потривай лиш, дай мені думки зібрати! Тарас (уступає в хату). Ну, пане, приїхав же й панич! Загреба. Який панич? Тарас. Та Юрко ж! Загреба. Тю-у-у-у! Та чи ти не дуриш? Диркалиха. Та невже ж таки? Тарас. Далебі, приїхав! Он там біля повітки коня роз- кульбачуе. Коли хочете, то покличу. Загреба. А ходи, голубчику, ходи! Та гляди, не злякай, а то втече! Диркалиха. Та не приступай до його, голубчику, зразу, а назирай віддалік, щоб часом не запримітив, що на його чигають ... то може він іще й сам у хату ввійде. Загреба. А як уступить у хату, то будь напоготові і, коли моргну тобі, то хапай його ззаду за поперек, та й зв’яжемо! 179
Тарас (виступаючи). Так треба й мотузок захопити. Юрась (уступає в хату). А здорові були, батеньку! Загреба (христиться). Свят, свят, свят! Диркалиха. Пречистая Богородице, опаси нас! Юрась. Чи живі, чи здорові? Загреба. Дух святий з нами! Юрась. А що, чи все у вас благополучно? Загреба. Ну, сестро, якщо оце не чортяка в Юрковій статурі, то маємо винуватого (ззаду витикається Тарас, Загреба розчепірює руки) А держи його! (Тарас хапає Юрка за попе- рек, Загреба за груди, а Микита за руки). Ага! Піймавсь, іродів сину! В’яжи йому, Тарасе, руки! Юрась. Як? Що? З якої речі?... І що воно за знак! Загреба. Ось я тобі, махамете, розтовкмачу, що воно за знак! Юрко. Змилуйтесь, батеньку! Дайте хоч розпитатись! Загреба. В’яжи йому, Тарасе, руки та добре! Тарас. Зовсім! Загреба .Так я ж його подержу, а ти мерщій збігай по залізне путо та закуємо його в заліза! Юрась. Та завіщо ж, батеньку? Дайте ж бо хоч розпитатись! Загреба. Потривай! Буде час і на розпитки. Юрась. Та чи я вбив кого, чи зарізав, чи обікрав? (Тарас вбігає з залізали). Загреба. Ні, не обікрав аж ні трохи! Заковуй, Тарасе, та мерщій! Тарас. Зовсім Загреба. Оце й добре! От тепер ти, сину, будеш наші От тепер і розпитаємось! (тягне його за груди на край кону). Становись, махамете, отут! (сідає на дзиґлик, а поруч із нил Диркалиха). Ану, кажи, махамете, як ви з Прогульбицьким сієї ночі у батька Уляну вкрали? Юрась. Як? Хіба ж її вкрали? Загреба. А ти б то, бідахо, досі й не знав? Юрась. Та побий мене сила Божа, коли знав! Зроду уперве чую! Загреба. А коли вперве чуєш, то скажи ж хоч, де це ти в бісового батька сім день тинявся? Де ти до сього часу був? Юрась. Та ви, батеньку, спитайте мене краще, де я не був, ганяючись за отим анахтемським Прогульбицьким! Загреба. Так ти оце все за ним ганявся? Юрась. Авжеж! Отож, як чкурнув я за ним іще в понеділок, та, не вхопивши тропи, як прибіг у слободу, то прочув, що його рота кватирує в Стаїровищедрятлівці, та й кинувся йому на180
вперейми. Перейняв я йому путь біля Виблої могили, та й чигаю. І чигав я аж цілу днину, коли ж його нема та й нема, так я й поїхав аж у Дрягліївку. Розпитався там, аж кажуть, що московська рота пішла аж у Новонижчебагнівку, так я мерщій туди! Розпитався й там, аж кажуть, що хоч московська рота справді стоїть у Багнівці, так Прогульбицького ще не було, бо він більше товчеться у Гавряховому хуторі, так я туди... Загреба. Так оце ти й на Бейсузі був? Юрась. Та був і на Бейсузі і на Чолбасах... Загреба. А в Брехунівку не заїздив часом? Юрась. Ні.... Загреба. А в Дурном’янівці не був? Юрась. Та яка ж там Дурном’янівка? Загреба. А чи не заїздив ти часом до Параньки? Юрась. До якої Параньки? ... Загреба. Та хіба ж ти не знаєш Параньки — потіпухи? Юрась. Та нехай їй грець, на що мені така падлюка здалась? Загреба. А чине зустрічав ти у Параньки Шульпіченка і чи не трахтував із ним, як би краще дурного батька у шори вбрать? Юрась. Та що це ви, батеньку, кажете? Загреба. А чи не наздогонив тебе таки в тієї ж Параньки сам Прогульбицький? Юрась. Тобто як? Загреба. А скажи мені, завіщо ти Пустомолотенка бив? Юрась. Як? Коли? Де? .. Загреба. Та у тієї ж ростовської, що Ганькою звуть? Юрась. Та хто вам, батеньку, усе чисто розказав? Загреба. А ти хіба думав, що батько твій справді такий дурний, що й такий дурноляп, як ти, його одурить? Ну, скажи ж мені теперечки по правді, чи не знаєш ти, хто то цієї ночі постукав у віконце дівочої світлиці, хто розчинив дверцята, хто взяв Улянині пакунки та й саму Уляну у вікно витяг. Юрась (стає на коліна). Простіть мене, батеньку, — я винуватий! ... То я Уляну вкрав 	 Диркалиха. Ненько ж моя рідна! (голосно плаче). Загреба. Що ж ти думав, хамський виплодку, роблячи таку капость? Під кого ти рився, проти кого кнував, кому добра зичив і на кого вповав? Ю р а с ь .Простіть мене, батеньку!... Я й сам собі не роз- тямкую, з-від чого і нащо я на це зваживсь. Мені здавалось, що так буде краще.... Загреба. Ге, та й битиму ж я тебе, Юрку! Безжалісно, нещадимо битиму. 181
Ю р а с ь . Бийте, батеньку, бо таки й слід ... Тільки ж, побивши, і помилуйте... Загреба. Скажи ж мені теперечки, хто з тобою у змові був — щоб не минути мені й інчих винуватих. Ю р а с ь . Бийте, батеньку, всіх! Усі винуваті, усі були в змові! Гарась увесь тиждень листувався з Прогульбицьким, на йому вся справа держалась! Загреба. А Килина? Юрась. Та бийте й Килину, бо й вона винувата! Не хто, як вона, і про мене розказала... Та сила не в тім, а річ моя про те, що й вона усе знала. Загреба. Ну, скажи ж мені, по щирій правді, де теперечки твоя сестра з отим тричі проклятим Прогульбицьким? Куди вони вдарились, де перепочинки матимуть, і чи не можна яким чином їх наздогнати? Юрась. Еге, шкода, батеньку! Уже їх не наздогнати!... Я розпрощався з ними у нашій слободі, як треті півні заспівали, а відтіля вони на свіжих конях ударились прямо на Старовище- дрягліївку, а на Сабадиревій балці їх жде свіжа підстава... Уже вони досі давно в Дрягліївці, уже може досі й звінчались... З а г р е ба (звісивши голову). От так-о. Диркалиха (сплеснувши руками). Та горе ж нам, горе! Та тепер же нам цього сорому уже не відвернути! (плаче). Загреба. Ну, коли так, то й так, — нехай вінчаються!.. Спасибі ж тобі, Юрку, за твою прислугу! А тепер під свою чергу і я тобі віддячу! Ге, та й битиму ж я тебе, мерзкжа, нещадимо! Та битиму не раз і не двічі — битиму три дні, з перепочинками, щоб ти навіки закаявся батькові капості робити! Юрась. Змилуйтеся, батеньку! Бийте як хотя, бийте хоч до смерти, та бийте за один раз! Тарас (уступає знов у хату). Прийшов же, пане, й другий панич! Загреба. Як? Гарасько? Диркалиха. Та чи можна ж? Тарас. Та Гарасько ж! І рушниця у його за плечима, і дві перепелиці в торбинці теліпаються. Та питає, чи всі дома і чи все благополучно, так я відказав, що всі дома і що шкоди ніякої покищо не видно. Загреба. Гляди ж, голубчику, як уступить у хату, то мерщій хапай його за поперек, та й в’яжи руки, а ми з Микитою будемо підпомагати. Юрась. Та ви, батеньку, розв’яжіть мене, то я й сам із ним упораюсь. Загреба. Ні вже, козаче, ти в мене з арештанта не вийдеш! 182
Гарась (уступає в хату). Драстуйте, батеньку! Загреба (розчепірює руки). А держц його! (хапають гуртом). В’яжіть мерщій руки! Гарась (пручаючись). Караул! Рятуйте! Загреба. Ні вже, чортового батька тебе хто порятує! Мерщій в’яжіть руки! Гарась. Змилуйтесь, батеньку! Завіщо така зневага? Загреба. А ти й не знаєш, бідахо, завіщо? (до Тараса). Та чи ти скоро, Тарасе? Тарас. Зовсім! Загреба. Оце й добре! Отак його, махамета! А що — піймавсь? От тепер я покажу тобі, як з Прогульбицьким листуватись, та зі злодіями змовлятись, та сестер продавати, та родинну честь занапащати! Гарась. Господи! Та що це за напасть така на мене? Батеньку! Та я ж ні сном ні духом ні в чім не винуватий... Дайте хоч розпитатись ... Мабуть, вам на мене набрехано! Загреба. Ні, потривай, козаче, ми тебе ще в заліза закуємо, та тоді вже й розпитаємось! (до Тараса). А давай мерщій заліза! Тарас. Та лихо, що й залізів напохваті немає! Ю р а с ь . Та нащо йому заліза? Буде з його й бичов’яного пута! Загреба. Ай справді! Він усе ж таки не такий прудкий, як Юрко. Давайте бичов’яне путо! Микита. Та ось воно! Бо я вчора як підперезався путом, та так і заснув! Гарась (стає на коліна). Батеньку! Завіщо караєте, завіщо знущаєтесь? Будьте ви на нас ірізні, та хоч робіть же по правді... бо /• ж не то що ні в іім не провинився, та й не знаю нічого! Юрась. Та ні, Гараську, ти не хирхуляй і не відбріхуйся, бо я вже зовсім признався, і виявив усе до цятиночки! Гарась (до Юрка). Коли ти в чім прошпетивсь, то й признавайсь! .. (до Загреби). Батеньку! Тепер я бачу, що вас під- невіджено ... що мене оббрехано перед вами... оббрехано безвинно, оббрехано з самої злоби та прохірства... І тепер я добре бачу, що не хто мене оббрехав, як Юрко та Килина!... Юрась. Та не бреши, Скаріоте! Хіба ж не ти цілий тиждень листувався з Прогульбицьким? Хіба ж не на тобі вся змова держалась? Загреба. Го, та й битиму ж я тебе, Гараську, нещадимо! По-бузувірському, по-катівському битиму! Гарась. Батеньку, батеньку! Та кому ж ви віру ймете! Шибеникові, кімликові, лайдакові без чести й совісти! 183
Юрась. Чи ти ба як випирається, кобиляча душа! Та хіба ж не з твоєї направи й Уляна втекла? Хіба ж не ти її під- хистив? (до Загреби). Батеньку! Коли хочете дізнатись, хто Уляну на втіки підбив, то послухайте от що. У вівторок уранці Гарасько написав Прогульбицькому: погана справа! Ще звечора Уля завагалась, а сьогодні вранці притьмом сказала, що не хоче тікать. Страшно, каже, від батенька тікать, та ще хто його знає, каже, чи в і н справді мене любить. А до цього приточив уже від себе: та ви не зовсім зрікайтесь надії, я ще раз перебалакаю з нею, то може і вмовлю. А в 'Середу опівдня написав уже так: Гур- ра! Наша справа на лад зійшла! Уля згодилась тікать! Призві- стіть, у яку саме ніч сподіватись вас? Уля все приладнає до втіків, а я мерщій віддаляюся на степ, буцімто на влови, та вернусь у хутір аж тоді, як справа до кінця дійде... Так ось який він не винуватий! Загреба. Го, так шукайте на його залізо! У заліза його, ірода! У заліза, Скаріота! Микита. Та хіба ж довго знайти залізо? Ось я вам зараз! (зникає). Гарась. Батеньку, схаменіться! Схаменіться, батеньку, що ви робите? Та згадайте ж, що я офіцер... Честю своєю клену ся ... Офіцерською честю клену ся, що я не винуватий!. .. Загреба. Ге, не хочеться тобі, як бачу, під малахаї лягати! Як на рожен, не хочеться! Та чортового батька викрутишся, а за те, що не признаєшся, я тобі вдвоє більше завдам гарту! Микита (вбігає). А ось і заліза! (Тарас хапає і заковує). Юрась (до Гарася). Та признавайсь, триклятий! Признавайсь, кажу тобі, то може хоч трохи батенька вмилосердимо! Гарась. Батеньку! Простіть мене — я винуватий!... Змилуйтесь, батеньку, я вже навіки закаюсь! Загреба. І іїро ґвардію думку покинеш? Гарась. Покину, батеньку! Навіки покину! Куди скажете, туди й на службу піду!... Буду слухати вас, буду шануватись довіку!... Загреба. Та облиш брехати. Не така в тебе вдача ледача! Ні, потривай, я відчухраю тебе малахаями разів кілька, та тоді, коли зостанешся доволен, то може ще й буде з тебе пуття, а якщо зремствуєш, то з двору прожену, та й конт! (до Тараса). Та чи ти вже, Тарасе? Тарас. Зовсім! Загреба. Ведіть же їх у гамбар, порозсаджуйте нарізно, позамикайте добрими замками і сторожу приставте! Та ні їсти ім, ні пити без мого дозволу не давать! Гайда! 184
Ю р а с ь (до Гарася). Ну, Гараську, хвацько ж ми справу справили, та хвацько й піймались! Тепер, коли перебудемо оцю знегоду, то може ще й поживотіємо на світі? Гарась (стоячи на колінах). Батеньку, батеньку! Згляньтесь на нас, бідних, ми ж ваші діти! (плаче). Загреба (махнувши рукою). Гайда! (Тарас і Микита підводять Гараська і вкупі з козаком випроваджують його і Юрка з хати). Диркалиха. Ох, брате, брате! І дивилася я і слухала, та ні очам своїм, ні вухам і віри не йму! У тебе, у полковника, дочку вкрали? І хто ж вкрав? Злиденний поручик! І рідні брати продали йому свою сестру! І пов’язали їх, як арештантів, у заліза закували, під замки за калавуром посажали! Господи, Господи! Та яке ж важке лишко на нас налягло, та який же сором на наш чесний рід пав! (плаче). Та як же ж нам тепер людям у вічі дивитись? Загреба. Годі, сестро! Я вже своє переплакав. Я радий, що хоч винуватих у руки взяв, а тепер уже час і по чарці випити та під’їсти хоч трохи. Завіса. XI Діється там же на другий день увечорі. Диркалиха сидить край стола і плете панчоху, а Загреба сидить одсторонь на дзиґлі з гітарою. Палажка входить з графином, ставить на столі і виступає. Загреба (бринькає на гітарі і співає). Ой ще не світ, ой ще не світ, Ой ще й не світає, А вже козак, хвабрий лицар, Коника сідлає. Осідлавши кониченька, Сів горілку пити, Аж ось ляхи наринули, Щоб його убити!... (відкидає геть на дзиґель гітару і підступає до стола). Ох, сестро, сестіро! І пісня душі не розважає, а тільки більше засмучує. Гнітить мою душу теє лихо, що через Уляну нас постигло. Та ще 185
таке ж лихо, що як обіймеш його думкою звідсіль та як вирячиться воно на тебе притьмом, то аж розум тьмиться і душа мре. Диркалиха. Лихо, брате, та й тяжке лихо! Таке лихо, що й душу гнітить і серце нудить і голову до землі клонить! Так тяжко, що й руками орудувати на сила! Загреба. Ось ну лиш вип’ємо, сестро! Тільки й розважишся трохи, як горілкою собі очі заллєш, щоб теє лихо не бачилось, а тільки мрілось (п'є). Диркалиха. Тай правда, брате! Будемо заливати теє лихо, а тим часом може серце переболить хоч трохи і думки позбираються (бере чарку). Прости мене, Господи, а я сьогодні буду п’яна (п'є). Загреба. Та чи воно вже так нам і зроду судилося, а чи може Господь за який гріх нас покарав? Диркалиха. Е, брате, брате! Таке лихо Господь дарма не посилає! (піднімає очі вгору і христиться). Прости мене, Мати Божа, Пресвята Богородице! Може це вона карає нас за те, що от уже третій рік, як пообітувалась я пішки у Київ піти, та за тими клопотами господарськими і до цього часу не зібралась! Загреба. Ні, сестро! Це ще не який гріх — коли дасть Господь віку, то ти ще і в Київ сходиш і обітування своє справдиш перед Господом. А от я махамет, я гріходій великий! Диркалиха. Невже ж, брате, на тобі справді який смертельний гріх вагоніє? Загреба. Е, сестро! Хто його знає, який воно буває смертельний гріх, а щодо капостей та харцизяцьких учинків, то вагоніє їх на моїй душі багацько. І таки як пригадаєш, то почали мої ґріхи рости аж із самого малку. Іще хлопцем бувши, десяти літ, зайшов я якось у сварку з другим хлопцем за малого горобця, що в стрісі видрали, та як лупонув я його спересердя шви- ганкою по череві, так він і ґиґнув! Диркалиха. Господи, як давно це діялось! Якби не нагадав ти, то я б і не згадала! Загреба. Виїздило тоді до нас на хутір і начальство, та як був я ще недолітком, то так мені те й минулось. А дійшовши літ та парубкуючи, скільки тих капостей накоїв, дівчат портя- чи та парубкам ребра ламаючи! Воно то й мені доводилось куштувати таких духопелів, що насилу було тебе баби відволодають, так же й на моїй душі лягло іріху чимало. А одного разу, як заскочили мене хлопці у дівки та довелось мені тікати, стрибаючи через тини та ховаючись поза плотами, та почувся я, що вже не сила мені бігти, а тут бачу, що вже от-от наздоженуть мене махамети. От я вхопив ломаку, присів біля перелазу та тількшцо поткнувся мій гонитель на перелаз, а я його по голові — хряп! 186
Так він так і зів’явся! А потім хоч і очумавсь трохи, так похво- ряв з тиждень та і вмер! Диркалиха. Лишко тяжке, лишко тяжке! Загреба. А як ходили ми двадцять восьмого року у Туреччину, за Дунай та гармейський генерал, що командував козацькими полками, обібрав мене собі за адьютанта, то що вже я накапостив йому, так і досі аж самому бридко! Заманулось, бач, старому дурневі узяти у похід жінку, молоду та гарну... То було, аби генерал відгодився куди, зараз вона по мене й шле. Прийдеш ото, а там уже їсти й пити тобі, чого душа забажає. От вип’єш було цупкенько, сядеш навпроти неї з гітарою, моргнеш бровами, брязнеш по струнах, заспіваєш пісні, то вона аж на лиці міниться, аж на місці не всидить, а то так прямо візьме та й кинеться тобі на шию. Від погляду мого в’яла! А потім, як пішов генерал у Болгарщину, а жінку покинув у Волощині на мій догляд, так я прийняв її до рук отакісіньку завтовшки (показує руками), а через пів року вернув йому отаку-о! (показує руками). Диркалиха. Пху! І як тобі не сором про таку бридоту ваірнякати! Загреба .Та може ж, сестро, за той гріх тепер Господь мене’ карає? Диркалиха. Та тут, брат, не стільки гріху, як сорому та бриду! А проте, за який би гріх не покарав нас Господь на Уляні, то треба б потурбуватися, щоб хоч Килину до пуття довести. Загреба. Оце річ до діла! Ось давай, сестро, вип’ємо по другій, та порадимось як слід! (п’є). Диркалиха. Вип’ю, брате, і другу і третю! Може таки хоч трохи на душі виясниться. Загреба. Я, сестро, ще вчора зранку налагодився по тебе слати, щоб їхала на пораду. Ще не знав я тоді, що Уляна повіялася з Прогульбицьким, та взяв собі таку думку: Чи не обібрати б нам своїм дочкам путящих женихів, та чи не повидавати б їх, не довго длявшись? А тепер порадь хоч про Килину! Диркалиха. А, брате! Така думка у мене мотається ще з того часу, як виявилось кохання Уляни з Прогульбицьким, а Килини з Шульпіченком. Думка була така: дівки дозріли, а заміж не даємо, то не диво, що й коханці завелись. Загреба. Правда твоя, сестро! Треба та й пильно треба Килину заміж видати, та тільки за кого? Воно то тільки свисни, то женихів з’явиться чортів тиск, так же не хотілося б видавати за кого здря. Уже як я не розкидав думками, а ніяк на годящого парубка не натрапиш. 187
Диркалиха. Та кат їх бери, тих парубків! Між удівцями скорій на годящого жениха натрапиш — щоб був собі статечний і замирний, щоб і в чинах був, і гроші щоб мав, і худоби щоб було багато. Загреба. Ох, сестро! І чини і багатство річ велика! Та коли б трапився парубок хоч і нечиновний і не як багатий, та щоб хорошого роду, доброго звичаю та хазяїновитий, то я б віддав за його Килину з дорогою душею! Так де ж такого взяти? Тепер повелись такі парубки, що хоч візьми та всіх на одній шибениці перевішай! Усе або мудрагелі з московських шкіл, що за московськими панами пнуться, абож гольтіпаки, п’яниці та гультаї. Диркалиха. То-то бо й є! Тим то й кажу я, що між удівцями скорій зіскаеш годящу людину. Та й яка нужда шукати хоч і путящого та вбогого парубка, коли удівця можна знайти і в чинах і з прошима і з великою худобою. Загреба. А гарна річ худоба, сестро! Що вже я люблю худобу, так і не сказати! Хвалити Бога і в мене її багато є, а все ж таки як їду я пювз хутір отого гаспидського Жмиря, то аж дух мені в грудях зіпре, аж у печінках заболить — бере мене заздрість, що тая гарна худоба не моя, а чужа. Диркалиха. Е, брате! Тая Жмирева худоба і мені очі пориває. Що вже за багато в його тієї скотини, та що вже за гарна вона, то й не сказати! Як їду коли повз його хутір, а вона суне до ставу, то як плав пливе — і кінця їй не видко! Та на яку то- варину не глянеш, то аж любо, бо одна другої краща, одна другої гладша — аж лишить, аж сяє! Та корови ревуть, та бугаї гудуть та ратицями землю риють ... Мимовіль зупинишся та дивишся й не надивишся, слухаєш і не наслухаєшся! Загреба. А табун, табун який! Таких кобил та таких огненних, страшенно здорових та на диво гарних жеребців на всій Чорноморії не багато знайдеш! А сила яка того табуна! Як рине зі стану до води, то мов туча громова йде, а за тією тучею іще хмара пилу простягається! А земля під ним на п’ять верстов движить та стогне — аж реве! Диркалиха. А отари, отари які! На три гарби ходять, по трьох степах розстеляються та, мов білі хмари, по землі котяться! Загреба. Та що й казати! Багатир, бесурів син, оцей Жмир — сто чортів йому в ребра! Диркалиха. А удівець і дітей не має... І чому він не жениться? ... Загреба. Чом не жениться? Бо скнаїросний чоловік, скупердяга, жмикрут. Мабуть, шкодує грошей, бо знає, що весілля без утрати не минеться. 188
Диркалиха. А шкода, що в його, кажуть, негарна вдача... Що дуже вже, кажуть, скнаровитий та крутий... а то б навіщо й кращого жениха? Загреба. Ні, сестро! Одно, що скнаровитий і крутий, а друге, що й старий уже проти Килини. Диркалиха. Та він то не який і старий, бо яка старість, коли чоловікові років сорок? Загреба. Сорок та ще й з гаком, сестро! Гляди, коли б до п’ятого десятку не сягало! Диркалиха. Та брехня, брате! Бо як подивишся на його, то він іще зовсім молодцюватий! Загреба. Молодцюватий, бо міцної снасти, а чоловік він таки й геть то літній. Я ще тільки на сотника 'пробирався, як він уже козакував. А проте, давай, сестро, вип’ємо іще по одній! Диркалиха. Вип’ю, брате, та й знов таки вип’ю! Загреба. Гарні твої речі, сестро, розвеселили й підбадьорили мені духа (бере чарку). Поможи ж нам, Господи, хоч Килину до пуття призвести! Диркалиха. Поможи, Господи! Г а й д а бу р а (переступає через поріг). Господи, поможи та в рот положи! Поможи, Боже, випити гоже! Загреба. Та це ти, Семене? Відкіля ти в біса взявся? Диркалиха. Драстуйте, Семене Прокоповичу! Звідкіля це ви до нас? Гайдабура. Еге, ви тут про мене байдуже, а я, як тільки почув про шкоду, яку нарядив вам Прогульбицький, то мерщій і майнув до вас на розвагу. Загреба. Так і ти вже знаєш про моє лихо? Гайдабура. Іще б пак не знав, коли вже вся Чорно- морія знає! За г р е б а . Ох лихо, лихо! Диркалиха. Рознеслася про нас ледача слава по всьому світу! Гадабура (до Загреби). Та й хвацько ж триклятий москаль нарядив тобі капость! Загреба. Ох, облиш, голубчику, з кепкуванням! Буде й того, що вороги з нас кепкуватимуть, а ти ж таки чоловік свій, то пріх тобі шкілювати з нас! Диркалиха (крізь плач). Горе та й годі! Коли вже приятелі знущаються з нас, то що ж вороги витіватимуть! Гайдабура. Отак, Демидовно, захлипай! Чи не захлипаєш і ти, Пилипе? Гай, гай! Хіба ж ви не знаєте, що рюмсами та хлипами ніякої скорботи не вгамуєш, а тільки більше розкохаєш? Не рюмсами лихо побивають, а сміхом! 189
Загреба. Ні, Семене, буває й таке лихо, що знехотя засмієшся на кутні. Гайдабура. Так давайте ж хоч горілки, та вип’ємо з лиха! Загреба. Пий, Семене, та не розвереджуй моєї болячки! Диркалиха. Пий, Прокоповичу, та не шпигай нас у серце, бо й так боляче. Гайдабура. Так починай же ти, Пилипе, або ти, Деми- довно! Диркалиха. Прости мене, Пресвята Богородице, а я сказала, що сьогодні буду п’яна, то й нап’юсь! (п'є). Гайдабура. Оце до діла! Оце по-моєму! (піднімає очі вгору). Прости ж і мене, Пресвятая Богородице, бо я три дні не був п’яним, то сьогодні за всі три надолужуватиму! (бере чарку). Дай же, Боже, щоб пилось та їлось, а робота щоб і на думку не йшла! Загреба. Бодай тебе з твоїми вигадками! Диркалиха. Гуляйте ж тутечки, а я побіжу та роздобуду на заїдку чого кращого (виходить). Загреба. Розкажи ж мені, Семене, де ти був, що робив і що бачив? Гайдабура. Еге, я був аж у Катеринодарі! А наробив там такого, що усе військове начальство й досі аж не стямиться. Загреба. Як саме? Гайдабура. Відібрав я, бач, від засідателя сотника Котуся таке отношеніє, щоб безпремінно прибув до його на слідство самолично, бо такий, каже, вийшов наказ від Окружного Суда. От я й думаю собі: поїду та хоч вилаю іродового сина, або й поб’ю. Прибув я ото до Котуся, розпитав він мене, про що йому було треба, а далі на самоті мені й каже: погана ваша справа, Семене Прокоповичу. — припадає вам під арешт сідати! — .Чого ж так? — питаю. А того, каже, що так по слідству виходить. А чи не можна б, кажу, яким чином відбігти арешту! Та воно то каже, можна, якщо ви приїхали з покорливою головою та не з порожніми руками. А скільки ж, кажу, наприклад, узяли б ви з мене, щоб від арешту ослобонити?... Та карбованців, каже, з сотню. А чи не можна б, кажу, хоч трохи відступити? Та для вас, каже, нехай уже буде хоч і сімдесят, та тільки знайте, що більше й копійки не відступлю! .. Так сімдесят карбованців, кажу! Сімдесят карбованців, каже! А може, кажу, сімдесят кербелів? Та хіба ж, каже, не все однаково, що карбованець, що кербель? Та й по-моєму, кажу, усе один бісів батько, що карбованець, що кербель, що карбач! Так лічи ж, кажу, Панасе, та не помиляйся, бо я тобі готівкою відсиплю! Та з цим словом хіп його за левержет! Та як похилив іродового сина, та як почав його лупити карбачем І 190
Загреба. Ото харцизяка! Ото махамет! Та чи всі ж сімдесят йому виклав? Гайдабура. Ні, тільки двадцять дев’ять, бо здорово гукав триклятий, так козаки збіглись та й відборонили. Загреба. Атиж тоді що? Гайдабура. Ая мерщій на коня та й чкурнув з городу! Загреба. Що ж тобі, махамете, теперечки буде? Гайдабура. А що ж буде? Насамперед, заведуть нове слідство: об одлупцюванії ісавулом Гайдабурою засідателя сотника Котуся по спині карбачем. А що далі буде — побачимо. Диркалиха (уступає з двома тарелями). Отепер буде чим і заїсти до ладу! (до Гайдабури). Годуйся, Прокоповичу, бо ти з дороги, мабуть, зголоднів. Гайдабура. Спасибі, Демидовно, за ласку! А тепер сідай, та послухай, яку я новину скажу. Диркалиха. Яка ж там саме новіша? Гайдабура. А так, що не дуже лишень напивайтесь та знакомитої гості сподівайтесь. Диркалиха. Та якої ж гості, голубчику? Гайдабура. Та Марфи Григоровни Теленьдзеленьчихи. Диркалиха. Та невже ж таки? Загреба. Та чи ти не брешеш часом? Гайдабура. Далебі, не брешу. Сьогодні наздогнав її на Сухій балці. Потарабанилась до Жмиря та сказала, що сьогодні ж таки і до вас буде. Диркалиха. От такої гості діждись! Та вона ж у нас на всю Чорноморію пані! Загреба. Ай справді на всю Чорноморію пані! Таку й пригостити можна від щирого серця. Диркалиха. Е, таких господинь, як генеральша Телень- дзеленьчиха, на Чорноморії уже не багато зісталось, а таки зовсім їй рівної я й не зазнаю! Це пані й великого розуму і великого маєтку і великої слави! Та таки й ужила ж вона за свого живота світа! Як була за першим чоловіком сотником Хлю- палом, то навчилася бідувати та злидні перемагати, а за другим чоловіком полковником Бреусом, що по три роки по столицях у ґвардії пробував, навчилася сама на господарстві порядкувати, а як вийшла за старого Теленьдзеленька, то дарма що в розкошах купалась та й з бахурами мизгалась, а господарства не забувала: а після смерти третього чоловіка от уже десятий рік господарює самісінька, а господарює так, що й найкращого господаря завидки візьмуть. На три хутори худобу плодить, дарма що вже стара, а дітей немає ані лялечки! 191
Гайдабуїра. Та вже ж і жадекна триклята баба! Там така, що над кожною копійкою тремтить, дарма що грошей у неї сила силою. Уже нікому не передасть копійки, а щоб не додати чоловікові плати або й ні з чим прогнати, то на цьому вона й такого живолупа, як Жмир, за пояс заткне! Диркалиха. Та це вже ти, Прокоповичу, через лад її ганьбиш, а сила в тім, що вона господарка невсипуща! І любо дивитись, як вона із хутора в хутір шмигляє та до всього сама вникає! Гайдабура. Через лад невсипуща, триклята! Кумедія була з нею торік у Катеринодарі. Розпочавсь ото на Покрову ярмарок, от і вона приїхала бричкою з хутора, а за нею хазяїн з кімликами пригнав скотину й коней на продаж. Так вона не поїхала у свій будинок, а отаборилась з бричкою на тирлі посеред ярмарку. А тут саме рознегодилось, почав хиярити дощ, та хиярить день, хиярить другий, хиярить і третій, а вона все сидить у бричці посеред ярмарку, бо боїться, щоб хазяїн не вкрав якої копійки, продаючи худобу. Так і висиділа, поки хлюща не розігнала увесь ярмарок! Загреба. Ні, от була кумедія, як вислала вона у город на базар віз гнилих огірків, а полідмайстер Какоерк звелів вивезти їх на гноїще та й вивернути у байрак. Якже дізналась про ту пинхву Марфа Григоровна та як узялась за Какоєрка! Посеред ночі втиснулась до військового отамана в господу, вилаяла і його і Какоєрка і таки домоглась того, що Какоєрк заплатив їй за ті огірки два карбованці! Диркалиха. Та вже яка б воїна лиха не була, а що вона розумна та й добре розумна, то про те всякий скаже. Про що б не зайшла річ — чи про господарство, чи про обчеські або й військові справи, то ніхто розумнішого над неї не скаже. Аж любо слухати! Гайдабура. Іще б пак не набратись розуму, коли вона за живота Теленьдзеленька десять років на всю Чорноморію отаманувала. Бо хіба ж не знаєте, який він був нюнявий та який слинько? Було сидить собі над паперами та раз-у-раз гукає: Сек- лето! утри мені носа! А коли треба кому яке діло справити, то не до його добувається, а до Марфи Григоровни. Диркалиха. Еге, кажеш нюнявий та слиньком узиваєш! Одначе ж той слинько нажив за своє отаманування аж три хутори і в кожному розплодив і отару овець, і череду скотини, і добрий табун. Та ще й грошей повну шкатулу натоптав — так було на їй і спить, під голову її поклавши. А як умер, то Марфа Григоровна тільки витягла ту шкатулу з-під голови, та тепер і ні гадки! 192
Загреба. А що вже смілива триклята баба, так і нехай їй грець! Позаторік увосени у військового отамана був бенкет. От і вона приїхала, нарядившись як панночка — уся в діямантах та ще й з голими плечима. І треба ж було отаманові пошуткувати над нею якось неґречно. Як же розвела вона речі про військові справи та як почала отамана ганьбити! Ти прямо ж так йому у вічі й ріже: не з вашою головою на Чорноморії отаманувати! Гайдабура. А що вже попострибала вона на своєму віку в гречку — ф’ю-ф’ю-ф’ю-ф’ю! Загреба. Так же змолоду й гарна була триклята — прямо ж як намальована! Та ще й тепер, дарма що стара, а подивись, як вона інколи очима блискотить! А до молодих парубків так і липне! Диркалиха. Казнащо ви патякаєте! А сила в тім, що куди не кинь, а Марфа Григоровна людина велика. І вже ж вона не дарма до нас їде, — мабуть, діло має. Загреба. Та вона така, що дарма в таку далину не заб’ється. Що б же воно за знак? Гайдабура. Та ви мене спитайте! Це вона посвахувати хоче — буде сватати Килину Пилиповну. Диркалиха. Та невже ж таки?... Та за кого ж то?... Загреба. Та ти гляди, Семене, не збреши часом! Гайдабура. Далебі правда! Диркалиха. Та кажи бо, голубчику, кажи ладом, коли не брешеш! По чім ти знаєш, що буде сватати? Гайдабура. А така в мене прикмета є. Бо одно, що вже не раз вона мені торочила: і чом таки Загреба не видає своєї Килі — от хоч би за Жмиря? Чоловік, каже, багатий, сам- один ... Загреба. Чи ти ба! Диркалиха. А друге? .. Гайдабура. А друге те, що її давно вже завидки беруть на Жмиревих жеребців. Не раз і не двічі казала вона, зі- дхаючи: от у кого жеребці, так справді жеребці! Не я буду, коли не доб’юсь, щоб подарував мені хоч одного або й двох... Загреба. Те-те-те-те!.. Диркалиха. Розтямкувала ж і я!... Так ось воно як! Е, мудра людина оця Марфа Григоровна! Теленьдзеленьчиха (вступає в хату, христиться і уклоняється). Доброго здоровія полковнику Пилипу Демидови- чу! Добрий день Тетяні Демидовні! Загреба (зводиться з місця). Слихом слихати, Марфу Григоровну у вічі видати! Диркалиха (теж підвівшись). Марфа Григоровна! Пані наша люба! Та яким же це побитом? ... 193
Теленьдзеленьчиха (підступає до стола). Насилу- насилу таки увірвала часу, щоб навідатися до вас, Пилипе Деми- довичу, і до вас, голубочко Тетяно Демидовно! Драстуйте! (цілується з Диркалихою). Диркалиха. Насилу-насилу таки довів Господь побачити вас, люба наша пані, Марфо Григоровно! Теленьдзеленьчиха (до Загреби, подаючи руку). Чолом б’ю полковникові Пилипу Демидовичу! Загреба. Ну, вже ж як хочете, моя голубко, а я з вами й поцілуюся! (цілуються з Теленьдзеленьчихою). Теленьдзеленьчиха. Еге, не було вас із поцілунками тоді, як ми обоє були молодші, та, бач, аж коли заманулось! Загреба. Е, Григоровно! Воно, мабуть, якби перетрусити усе хамло, що пам’ять нам засмітило, то може б дещо й згодилось ... Теленьдзеленьчиха (б'є його хусточкою). Та ви вже почнете вигадувати!... (повертається до Гайдабури). Здоров, Семене Прокоповичу! (подає йому руку). Гайда бура. Eire, так давай же й я тебе поцілую, то може й про мене згадаєм дещо гарненьке.. . Телньдзеленьчиха. Та геть, нестелепо! Загреба. Тай спасибі ж вам, Марфо Григоровно, що до нас навідались! От спасибі, так спасибі! Диркалиха. Сідайте ж, наша гостенько люба, та з дороги й чарочку випийте! Теленьдзеленьчиха. Та таки й не відмовлюсь, голубочко, бо одно, що таки притомилася, а друге, що коли б ви знали, як мені любо з вами побачитись! Загреба. А мені, Марфо Григоровно, так оце наче аж світ угору піднявся, як вас побачив! Теленьдзеле нь ч и х а . А де ж оце Киля? Вона ж моя хрищениця! Диркалиха (набік). Палажко! А поклич сюди Килину! Теленьдзеленьчиха. А про Улю я вже й не питатиму, бо я й сама знаю, що з нею трапилось, то не хочу вам і серця вражати. Загреба. Уже все знаєте! Горе мені, горе! Пішла чутка про мій сором по всьому світу! Диркалиха .Горе та ще й велике спостигло нас, голубочко. Таке горе, що гірко про нього й думати — краще не згадувати! Киля (вбігає і кидається до Теленьдзеленьчихи)! Драстуйте, мамонько! 194
Теленьдзеленьчиха. Драстуй, моя нагідко! Драс- туй, моя квіточко люба! (цілуються). Та яка ж ти гарна вигналась — хоч зараз заміж! Сядь же, моя пташечко, біля мене, то я хоч надивлюся на тебе (садовить біля себе). Диркалиха (подає чарку). Просто прихильно, люба гостенько! Теленьдзеленьчиха (бере чарку). Дай же, Господи, щоб теє лихо, що спостигло вас на Уляні, як нагло набігло, так нагло й збігло, та щоб Господь ттослав вам щастя хоч на Килинії Диркалиха. Дай то, Господи! Загреба. Спасибі, Григоровно! Гайдабура (сам собі). Ось бач! Уже почала Григоровна навертати до діла! Та й мудра ж, як заходить! Теленьдзеленьчиха. А я оце їду до вас, Пилипе Демидовичу, та й думаю собі: отже коли б мені під гарячий час та ще й не полаятися з полковником! Загреба. Завіщо ж, Григоровно! Теленьдзеленьчиха. А за те, що коли втекла від вас Уля з Прогульбицьким, то — вибачайте на цім слові — таки самі ж ви тому й виною. Загреба . Тобто як, Григоровно? Диркалиха. Та яка ж тут наша вина, голубочко? Теленьдзеленьчиха Е, кумоньку, кумоньку, Пилипе Демидовичу! І ви, моя голубочко, Тетяно Демидовно! Адже бачили ви, що дитина дійшла літ, налилася, як стигла ягода, то чому ж ви не поспішалися видати її заміж! Диркалиха (до Килі). Ось піди, моя дитино, попорядкуй на куховарні, щоб починали вечерю варити! (Киля виступає). Загреба. Та як же б ми, Григоровно, поспішалися, коли годящої людини на прикметі не мали? Диркалиха. Горе, голубонько, Марфо Григоровно, з дівками. І передержувати їх погано, та не гарно й поспішатися видавати за кого здря! Теленьдзеленьчиха. Ох, поспішайтеся, Пилипе Демидовичу! Ох, поспішайте, Тетяно Демидовно! Поспішайтеся хоч із Килиною, поки не пізно! Загреба. Та якби ж то, Григоровно, трапилася людина годяща! Диркалиха. Хто б його й длявся, голубочко, якби трапився чоловік годящий!.. Щоб з худобою, з грошима і в чинах ... Теленьдзеленьчиха. А коли так, так от що! (підводиться і христиться). Господи, поможи, дай, Боже, час добрий! (до Загреби і Диркалихи). Помагай, Боже, і вам, люди добрі! Загреба. Бог на поміч, кумонько! 195
Диркалиха. Помагай Біг на все добре, Марфо Григоровно! Теленьдзеленьчиха .Так от що, Пилипе Демидовичу, і ви, Тетяно Демидовно! Приїхала я сьогодні до сусіди вашого, військового старшини Жмиря по своїй нужді, та за сніданням ми й розбалакались, а розбалакавшись, він мені й каже: Марфо Григоровно! Станьте мені за рідну матір, помиріть мене з полковником Загребою! Заїлись ми, каже, за масляні вишкварки, та оце вже чотири роки у зваді цробуваємо, один одному капості робимо та судимось, та тільки, каже, з того й зиску, що кошту втрата, та щоденні клопоти, та на серці скорбота. Помиріть нас, каже, я первий йому до ніг вклонюся! А я йому на те: чого ж тобі, кажу, так раптом приспічило миритись? А він мені й каже: ох, Марфо Григоровно! Припала мені до душі полковникова дочка Килина Пилиповна.. . Як згадаю, каже, про неї, то в мене аж душа мре. То чи не поклав би, каже, полковник на мене милости, чи не віддав би, каже, Килину Пилиповну за мене заміж... Загреба. Та як же це?... Тобто Жмир та важить на мою дочку Килину?... Диркалиха. Та так таки й сказав: Чи не віддав би за мене заміж? Теленьдзеленьчиха. Отак прямо й сказав: чи не віддав би полковник Килину Пилиповну за мене заміж. Я б її, каже ... я б їй ... я б на неї молився, каже. Так от перепиталися до ладу, потрахтували широко, обрадили справу з усіх боків, та оце й прислав він мене до вас, кумоньку, Пилипе Демидовичу, і до вас, Тетяно Демидовно, моя голубко мила, щоб я замість його чолом вам ударила. Та ще посилає мене, та й приснішає: їдьте ж, каже, та їдьте мерщій, щоб захопити у полковника Тетяну Деми- довну, бо не буде, каже, міцною та справа, до якої не прикладе свого розуму Тетяна Демидовна! Гайда бур а (сам собі). Та й хвацько ж підмастила Гри- горовна Диркалиху! Тепер зразу приверне її на свою руч! Загреба. Ох, кумонько, кумонько, Марфо Григоровно! Уже й ми з сестрою про Жмиря думками розкидали, уже й ми міркували про його; як почув я оце від вас, що він на мою дитину важить, то мені аж дивно .... Чи сьому ж можна статись? Та він же мені, Марфо Григоровно, найзапекліший ворог! Теленьдзеленьчиха. Е, кумоньку! Був колись ворог, а тепер же на те воно йдеться, щоб замість ворога та статися за найпершого друга! Диркалиха. Тай хіба ж таки, брате, цілий вік ворогувати? Та й через віщо та й навіщо! Загреба. Ну, вже ж як хочете, мої голубки, а я собі і в тямку не візьму, яким би чином могло статися, щоб я Жмиреві 196
та віддав свою дитину найлюбішу? Ось давайте лишень вип’ємо, та обрадимо справу до ладу! Диркалиха. Та таки й вип’ємо, брате, і коли хочеш, то й порадимось до ладу! Теленьдзеленьчиха. Вип’ємо, кумоньку, щоб серце розм’якло та щоб усе зле-лихе із нього зникло! (чаркуються). Диркалиха. Так отак то, брате! На мою думку, тут нічого й вагатись, нічого й длятись — трапилася людина така, що кращої й не треба! Теленьдзеленьчиха .Та й чого таки вагатись? Якого вже й кращого жениха, як Тихвин Трихвинович? Загреба. Е, ні, мої голубки! Ви кажіть мені ладом: з якого резону мусів би я віддати за Жмиря свою дитину? Теленьдзеленьчиха. Та ви ж таки, кумоньку, самі розважте: чоловік багатий і в чинах! Загреба. Та таки й справді багатий.... і в чинах. Диркалиха. А господар який хороший! Загреба. І господар добрячий ... Теленьдзеленьчиха. І віком молодий ... Загреба. Гм... Не зовсім, Григоровно! Проти Килини таки й геть підстаркуватий ... Теленьдзеленьчиха. І на обличчя таки гарний. Загреба. Ой, не зовсім, Григоровно, далебі не зовсім! Гайдабура. Де вже не гарний! Там пика така, як волоський гарбуз, жорстока та прищувата, а тверда така — хоч пацюки об неї бий! Теленьдзеленьчиха (до Гайдабури). Не перебаран- чай, блазню! Хоча б раз навіку покинув свої дурні жарти! Хоча б раз таки з розумними людьми розумне слово сказав! Гайдабура. Вибачай мені, Григоровно, на дурній правді, бо на розумні брехні я не майстер! Диркалиха. А я скажу, брате, от що: хоч Тихвин Трихвинович на обличчя й не дуже то гарний, та увесь із себе молодець: високий, ставний, огрядний! Козарлюга хоч куди! А обличчя . .. Як по обличчю зятя добирати, то тільки дитину занапащати! Загреба. Ну, нехай і так — нехай він буде і не старий, і не поганий з себе. А далі ж що? Диркалиха. А далі ще й те згадай, що він же сам один, що в його дітей немає, що він же все однаково як парубок! Загреба. І тому правда. Диркалиха. Та чого ж тобі брате, ще треба? Приставай на згоду та й ділові конт! Теленьдзеленьчиха. Згоджайтесь, кумоньку, та й драгомана по Тихвина Трихвиновича турнемо! 197
Загреба. Ні, потривайте! Ось нуте вип’ємо по чарці та обрадимо справу ще з другого боку! Диркалиха. Та таки й вип’ємо, брате, а коли хочеш, то й ще порадимось! Теленьдзеленьчиха. Чи так, кумоньку, то й так! (чаркуються). Загреба. От що я скажу вам, мої голубки. Бере мене сумління, що в його вдача триклята ... що він же, кажуть, бузувір, махамет ... Гайда бур а. Оцьому правда! Оце вже й я скажу, що правда! Диркалиха. Отаке ще ляпни! Теленьдзеленьчиха. Та що це ви, кумоньку, вигадали! Загреба. Та хіба ж ви не знаєте, яка в його вдача кате- лицька, який він крутий та затятий та жорстокий! Теленьдзеленьчиха. Е, кумоньку! Та він же хоч і крутий, хоч і жорстокий, то тільки з ворогами. А хіба б краще було, якби він був такий туптюх, щоб кожному піддався, щоб кожен його посісти зміг? Ото й добре, що в його вдача кремезна та затята, що його ніхто не подоліє! Бо, бувши вам зятем, уже він дочки вашої у кривду не попустить і унуків ваших від усякої знегоди заступить. Уже знатимете, що вони живуть під дебелим захистом! Та коли хочете від мене правди, то мені аж чудно слухати вас, Пилипе Демидовичу! Кажете: крутий, затятий ... та через те ж вам шаноби більше! То було б не диво, якби прислав до вас прохати вашої ласки який легкодух, слабосилий та нюнявіий панок; а це іде до вас самохіть чоловік крем’яний, що ви з ним чотири роки ворогували та й не подоліли його, чотири роки боролись та й не побороли! І от іде він, ладний та дужий, і перед вами покірливо голову схиляє, і низенько вам уклоняється! От шаноба! От честь, так честь! Такому ворогові не соромно й руку подати! Загреба. Та не в тім, кумонько, сила! Кат його бери з тією честю, а сила в тім, як то під його жорстокою рукою буде моїй дитині! Адже перша його жінка була і жвава і гостра — коли п’яний було наскочить на неї, то вона йому й пику потовче та понівечить — та й ту ж він за п’ять років у хирячку загнав, а мою вже Килину відразу як схоче, так і скрутить — тільки писне та й конт! Теленьдзеленьчиха. Свят, свят! Що це ви, кумоньку, кажете! Диркалиха. Та брехня, брате! Хіба ж я не знала його покійної жінки? Якби вона була добра, то й він був добрий, так же в неї вдача була триклята: день і ніч перекорюється з ним та 198
змагається зуб за зуб, а щоб підкоритись чоловікові, то ні в світі! Так от через що був у їх безлад та конт, от через що була не- виводна звада! Та й не замордував він її, як ти кажеш, а вмерла вона від родимої хирячки, бо її й мати від хирячки вмерла! Гайдабура. Брехня, Демидовно! Бо вона ворогувала з ним через те, що він її як кріпачку водив і як кріпачка вона в його пила й їла. Вона в його і коров доїла, і свиней годувала, і коромислом воду носила, то хіба ж дивно, що їй хотілося хоч трішки того панства та розкошів відвоювати? І хіба ж дивно, що, не переборовши Жмиря, вона з лиха у хирячку впала? Диркалиха. Яка вдача, така й шана! Якби була добра, то й панувала б, а як була триклята, то й життя їй вішало трикляте! Телень дзеленьчиха. Та ви, кумоньку, мене спитайте — хто ж їх краще знав, як не я! Що вона просту роботу робила та в простій одежі ходила, то цьому правда, так і те ж треба знати, що все те діялось з доброї волі, бо вона і в батька- матері не звикла до панства. А що Тихвин Трихвинович не жалував кошту на її вбори, то це всякий скаже. Іще й тепер у Жмиря стоїть її скриня, натоптана усякими вборами. А бійка та колоть заходили у їх через те, що вона була хвора на груди, а через те дражлива та вередлива. Якби ви знали, як вона допікала йому, як дошкромаджувала до живих печінок. І святий би не стерпів, щоб не налаять або й не вдарить! Гайдабура. Ой брешеш ти, Григоровно, та ще й здорово! Та хто ж не знає, що коли був у покійниці який салоп або яка мантелька, то вона сама справила: або масло крадькома продасть та гроші приховає, або іншим роб ом роздобуде грошенят та тихенько й купить. І хто ж не знає, що коли зберуться було вони їхати в слободу, до церкви абощо та нарядиться вона по-панському, то він знарошне надягне на себе чабанський яргак та куйнару, підпережеться мотузком або ременякою, та й сяде поруч із нею в бричку. То вона вискочить із брички, зачиниться в хаті та вже плаче-плаче, аж тужить, а він тільки ухмиляється та гигикає. Загреба. Ото іродів син! Ото махамет! Так нехай же йому грець, коли так! Диркалиха. Та чого ти слухаєш, брате, оцього тричі проклятого дурноляпа! Хіба ж він коли правду сказав? Хіба ж таки я та Марфа Григоровна менше в тебе заважили, ніж він? Теленьдзеленьчиха. Та не йміть йому, кумоньку, віри, бо він бреше! Може й справді пожартував коли Тихвин Трихвинович над жінкою, щоб не дуже до ганчірок припадала, так то ж був жарт, самий жарт та й годі! А цей дурно ляп — хіба 199
ж він що знає? Наслухався людських брехень та з чужого голосу й плеще? Загреба. Та добре ж би, голубочко, якби так, та тільки бере мене сумління, що не дарма ж і люди плещуть ... Диркалиха. Та яке ж ж тут брате, сумління, коли я та Марфа Григоровна тебе запевняємо! Та ми ж таки краще знаємо про Жмирів, бо частіш у їх і бували! Та ми ж таки більше й тямимо, як воно і від чого жінки з чоловіками ворогують! Та згадай ще й те, що нам же ця справа своя рідна, бо я ж таки Килині рідна тітка та й за матір їй стала, а Григоровна їй — хрищена мати! Зваж таки сам, хіба ж би потягли ми руку за Жмирем, якби справді з його була погана людина? Загреба. Та воно наче й так, а проте хто його знає... Боюся, щоб не віддати своєї дитини в лабети душогуба... Теленьдзеленьчиха. Казна-що ви, кумоньку, кажете! Ось давайте лиш вип’ємо ще по чарці, та послухайте, що я вам теперечки скажу! (чаркуються). Гайдабура (підступає до стола і бере чарку). Ану-ну, Григоровно, починай брехати з третього боку. Теленьдзеленьчиха. Відкаснись, сатано! (до Загреби). Е, кумоньку-кумоньку! Кажете ви душогуб, а того не знаєте, яка в його душа щира та яке серце любляче! І не знаєте, що коли взялася я сватати за його свою хршценицю, то не з доброго дива, не здря, а добре розваживши справу, бо Тихвин Трих- винович ще від торішнього великодня благає мене, щоб я посватала йому Килю, а я все відтягалася та все вивіряла його. І кожен раз, як зайде річ про Килину Пилиповну, то він аж плаче, сердешний. Господи, Господи! — каже. — для кого я працюю ся, для кого худобу дбаю? Якби мені, каже, така пташечка, як Кили- на Пилиповна, то узяв би я, каже, її за рученьку, повів по господарству і сказав би їй: жінко моя люба, кралечко моя дорога! Ти мені, як сонечко, дім освітила і світ мені звеселила, то дарую тобі і серце своє і усе своє добро! І я твій навіки, і усе, що в тебе перед очима — усе твоє навіки! Диркалиха (зідхнувиїи). Ох, дорога в його душечка, золотеє сердечко! Теленьдзеленьчиха. І не подавалася я на його прі- сьби, бо, знаючи його прості звичаї і таки тверденьку вдачу, усе страхалася, що може він буде кривдити Килину. І відтягалася я, аж поки не почула, що від вас Уляна втекла, а як почула, то аж руками об поли вдарилась: от воно, кажу, до чого доходить, як людьми гребать! Та й приїхала оце до Жмиря, та й кажу йому: от що, Тихвине Трихвиновичу! Коли хочеш ти, щоб я взялася За- гребівну тобі сватать, то заприсягнись мені перед Господом Спа200
сом, що ти її любитимеш і шануватимеш, як панського роду дитину і свою вірну дружину, і ні в чім її не скривдиш і не понизиш, і будеш її кохати та пильнувати, як квіточку гарну! А він став навколішки іперед образом Спаса та й каже: клянусь і заклинаюсь іперед тобою, Боже великий, що коли пошлеш мені за дружину полковницьку дочку Килину, то буду її кохати і шанувати, як панського роду дитину і свою вірну дружину, і ні в чім її ніколи не скривджу і не понижу, і буде вона в мене до своєї вподоби їсти й пити і хороше в панському ходити! А коли не додержу я, каже, цієї клятьби та буду її кривдити чи понижати або зневажати та ображати, або не до вподоби стравами вдовольняти, то покарай мене, Господи, і на здоровії моїм і на дітях моїх і на худобі моїй, — щоб ні в чім мені не щастило і не пайдило і щоб був я проклятий на віки вічні, як древлє Каїн! Та поцілував ікону і хрест святий, та й заплакав! Так отоді я поняла йому віри, та оце й приїхала.... Диркалиха. Господи, Господи! Яка то клятьба велика! Тож то так уже любить віїн нашу Килю! Гайдабура. Гоаподи, Господи! Яка то брехня страшенна! Тож то так уже захотілось Григоровні заробити в Жмиря жеребців! ... Теленьдзеленьчиха. Батько твій брехав, а не я! Диркалиха. Брехали твого батька сини, та й ти з ними! Загреба (що сидів, повісивши лоб, грюкає кулаком об стіл). Конт! От тепер і я впевнивсь! Тепер не мов мені ніхто ні одного супротивного слова! Віддам Килину за Жмиря та й конт! Гайдабура. Та не йми їй віри, Пилипе, бо вона бреше! Хіба ж таки Жмир дотепний отаку клятьбу скласти та такі вичитувать речі! Та він тільки матюкатись та жакуватись і вміє! Загреба. Годі! Кажу тобі, годі! Тепер ти мене з нанте- лику не зіб’єш — тепер я певен! Віддам Килину за Жмиря та й конт! Гайдабура. Та не бреши, Пилипе, бо цього не буде! Загреба. Тобто як — не буде? Гайдабура. А так, що не буде, та й годі! Може сьогодні під п’яну руч і зладнаєтесь, може з п’яних очей і заручини зробите, а завтра, як переспиш дурман у голові, то й сам від Жмиря відсахнешся. І оцей захід тільки на те йдеться, щоб потім заво- рогували ви ще гірше, як досі: коли тепер лаєтесь, то тоді будете й биться. Загреба. Так оце ти, махамете, у пророки обібрався, що такі мені капості пророкуєш? А я тобі скажу от що: віддамо Килину за Жмиря та й конт! Нехай тільки приїде та впаде мені в ноги, то й віддам! 201
Гайдабура. Та з цим не забариться! Отож не дарма Григоровна та Демидовна відокромились та все тупотять між собою. Он, бач, одна кудись майнула! А он і друга шурхнула! Шупу-шупу, та й порозбігались! Отож безпремінно по Жмиря драгомана пошлють, щоб поопішався, поки їв тебе чуприна курить та в голові глузду кат-мае. Загреб а. Віддам Килину за Жмиря та й конт! Кажу тобі, віддам, то й віддам! Гайдабура .Та не бреши, бо цього не буде! Іще побачимо якої ти заспіваєш, як Килина Пилиповна засперечається та зарепетує. Загреба. Шкода й заходу! Порепетує й перестане. Хіба ж я її в воду топлю? Та вона в мене дитина розумна і покірлива, вона й сама розтямкує, що тут їй до щастя діло йдеться, а не до лиха. Теленьдзеленьчиха (уступає в хату). А тепер, кумоньку, покличте Килю, та й з нею поговоримо. Диркалиха (уступає з других дверей). Та вона й сама прийде. Я оце шукала її, коли ж дивлюсь, а вона в квітнику квітки рве та в величезний жмут в’яже: оце, каже понесу своїй мамоньці. Теленьдзеленьчиха. Моє голуб’яточко! Е, добре в неї серденько! (до Загреби). А ви ж, кумоньку, чого це наче аж засмутилися? Загреба. Та морока мені, Марфо Григоровно, з нашою справою... Як нагадали оце, що треба ще з Килиною перебалакати, то в мене аж серце впало... Ох, не по душі їй, голубоньці, буде оцей жених ... Теленьдзеленьчиха. Та вже ж, кумоньку, якось таки її вговоримо! Диркалиха. Та вже ж, брате, якось треба її вговорити, бо сам таки розваж: яка людина Тихвин Трихвинович! Теленьдзеленьчиха. Ох, яка людина Тихвин Трихвинович! За такого не сором і найкращу дитину віддати. Загреба. Так давайте ж вип’ємо абощо! (бере чарку). Поздоров же, Боже, мою дочку любу та пошли їй щастя... Теленьдзеленьчиха. Та поздоров, Боже, разом і Тихвина Трихвиновича! Та пошли йому довгий вік! Диркалиха. Пошли йому, Господи, доброго здоров’я і всякого щастя! Гайдабура. Трясця йому, сучому синові, в пуп! Сто чортів йому в боки! Загреба. Тю-у-у! Ото так що повіншував, махам ет! Теленьдзеленьчиха. Та побий же тебе сила Божа, бузувіре неприкаяний! 202
Диркалиха. Та бодай же тобі добра не було, луциперяка триклятий! Та як же ти насмілився у нашому домі та нас і ображати! Та хто ж тобі дозволив, гемоне триклятий! Гайдабура. Та чого ти, Демидовно, розкудкудакалась? Хіба може яйце знесла? Теленьдзеленьчиха. Чи ти ба, що варнякає, триклятий! Та як же ти зважився такі канадри робити у чужому домі? Та хіба ж так добрі люди дякують за хліб за сіль? Гайдабура. Ну, нехай уже Демидовна кудкудаче, бо їй тут гніздо є, а чого вже ти, Григоровна, на мене розмекекалась? Диркалиха. Так отже, що я тобі скажу: коли хоч гостем бути, то сиди тихо, а коли ні, то ходи геть ік бісовому батькові! Гайдабура. Ні, Демидовно, не на такого дурня напала! А ти перше піди сама ік бісовій матері, та коли звернешся назад благополучно, то тоді й я в путь пущуся. Загреба. Та нахаркай, сестро, на його жарти та й годі! К и л я (з жмутом квіток у руках). Мамонько! Нате вам моїх квіток! Шкода тільки, що троянди не гарні — котрі були кращі, то поодцвітали. Теленьдзеленьчиха (бере квітки обома руками). Моя ж ти горличко люба! (Кладе квітки на стіл, обіймає й цілує Килю). Та ти ж у мене і сама мов квіточка! Моя ж ти нагідочко, моя трояндо мила! (садовить її між собою і Диркалихою). Сядь же з нами, моя донечко, та побалакаємо гарненько! Диркалиха. Сядь, моя дитино, з нами та побалакаємо любенько! Твоя хрищена мамонька привезла тобі щастя, а ти й не знаєш! К и л я . Яке ж то, тітонько, щастя? Теленьдзеленьчиха. Ми тут про тебе, моя горличко, клопоталися та радились, та й дорадились до діла. Таки доб’ємося тобі доленьки, таки зробимо тебе щасливою! Гайдабура (сам собі). Гі-і-і-і, хирхуляють трикляті баби перед дівкою, як чорти перед гуменом! Диркалиха (обіймає й цілує Килю). Доню моя, доню моя мила! Нехай же хоч тобі пошле Господь щастя, а через тебе й нам потіху (плаче, а потім підводить очі вгору й христиться). Слава Тобі, Господи, що Ти послав нам дорогу гостеньку Марфу Григо- ровну (до Килі) — твою хршцену мамоньку — вона тобі щастя принесла! (до Загреби). Починай же, брате, бо ти ж таки батько! (Загреба кахикає й крекче). Теленьдзеленьчиха (храбриться). Слава тобі, Господи, що ти напутив мене за цю справу взятись задля моєї дорогої хршцениці, моєї любої доньки! (обнімає й цілує Килю). 203
Моя ж ти ясонько, моя ж ти квітонько! (до Загреби). А тепер ваша річ, Пилипе Демидовичу, бо ви ж таки батько! Загреба (кахикає). От що, моя дитино ... Оце ми, бач, теє ... (кахикає знов). Диркалиха. Та кажи таки, брате, ладом! Загреба (довше). Дитино моя, дитино! Одна ти зосталась мені на втіху та й те ... Чи теє пак... (до Диркалихи). Отже, починай, сестро, ти, бо ти ж усе однаково, що рідна мати! Диркалиха. Е, вже мені як отакий батько! (до Килі). От що, моя дитино! Дарує нам Господь щастя: сватається за тебе жених дорогий: пан великий, і багатир, і людина хороша. Оце твоя хршцена мамонька приїхала від його... Так ми оце порадились до ладу, та поклали так, що кращого жениха нам і не зі- ськати... К и л я . Та хто ж він, тітонько? Диркалиха. А це, голубонько, наш сусіда, військовий старшина Тихвин Трихвинович ... К и л я . Чи не Жмир?.. .. Диркалиха. Та він же .... К и л я . Ото таки, нехай Бог милує! Диркалиха. Як це так — нехай Бог милує? К и л я . Та де ж, коли за Жмиря ... Чи то ж таки можна? Диркалиха. Можна, моя дитино, можна, моя рибко, — сам прислав твою хршцену мамоньку ... Теленьдзеленьчиха. Оце ж я, голубочко, від його й приїхала ... Та що за гарна людина, та як тебе любить! Диркалиха. Так ми оце, сердечко, так і рішили, що кращого жениха нам і не зіскати, що треба тобі за Тихвина Трихвиновича заміж іти ... К и л я . Та що це ви кажете? Чи ви шуткуєте надо мною, чи ви таки справді? Диркалиха. Які нам, дочко, з тобою жарти? Я тобі насправжки кажу! Теленьдзеленьчиха. Це вже діло певне, моя голубочко, це вже ми обрадили, обсудили і всі гуртом рішили... Кил я (до Загреби). Батеньку! чи цьому ж правда?... Загреба. Правда, моя дитино, правда!... Бо куди не кинь, а такими людьми гребати не годиться ... К и л я. Так дарма ж ви й радились та клопотались, бо я за Жмиря не піду! Загреба. Як це так, дочко? Диркалиха. Е, це вже, дочко, дурниця! Тобі батько каже: йди, тобі я кажу: йди, то ти не дуже таки й бришкай! Ки л я. Тітонько! Та я не піду за Жмиря, хоч ви й не думайте! 204
Диркалиха. Чи ти ба, яка хвабра! Теленьдзеленьчиха. Е, ні, моя рибко, так не можна! І не кажи мені, голубочко, так! Тобі батенько і тітонька кажуть, іди, то вже нігде дітись! А коли хочеш розпитатись до ладу та порадитись, то й побалакаємо, і порадимось гуртом. К и л я . Та про що ж нам радитись? Та й навіщо? Адже я сказала вам, що за Жмиря не піду! Теленьдзеленьчиха. Ну, скажи ж, моя пташечко, скажи, моя рибочко, — що тобі не до душі у Тихвина Трихвино- вича? К и л я . Мамонько! Та зважте ж хоч те, що він же старий! (Теленьдзеленьчиха б'ється руками об поли, наче їй зовсім не втямку). Диркалиха. Та брехня, дочко! Він саме на порі — ні старий, ні молодий, а саме такий, як треба! Та й яке добро з молодого? Хіба щоб від жінки та до дівчат липнув? А поважний чоловік на такі капості не поважиться! Загреба. Не дарма ж кажуть: старий віл борозни не псує. К и л я . Батеньку! Та він же бридкий, та він же гидкий! Загреба. Та брехня, дочко! Який же він гидкий? Теленьдзеленьчиха. Цього вже й не тороч, моя голубочко, бо він же зовсім не поганий: здоровий, ставний, показний! Диркалиха. А як на мене, то таки й зовсім гарний! Гайда б ура. Де ж вже не гарний! Там пика така, що як вигляне з хати у вікно, то три дні на те вікно собаки гавкають. Загреба (сам собі). Ой, та й допік же мені оцей махамет! (до Килі). Дочко моя! Дитино моя люба! Не вважай ти на роз- патяки оцього луципєряки та знай, що коли поклав я віддати тебе за Жмиря, то поклав не здря, а добре розваживши про твою долю та про твоє щастя. К и л я. Де ж таки ви, батеньку, розважили, коли ви налагодились у труну мене класти! Ви ж таки зважте, що він же — прямо таки опудало, страховище людське! То яке ж таке було б за ним щастя, яка таки втіха? Загреба. Е, дочко! Утішеніє — коли в кишені є! У нього худоба, у нього сила грошей! А яка б то була втіха, якби він був гарний та в злиднях жив? К и л я . Та він же скупендя, та він же нечепура, та він же ходить, як чабан! Загреба. Брехня, дочко! Він одягається як слід — хоч неошатно та знатно! Диркалиха. А то хіба краще, як от буває, що сам рядиться та чепуриться, а їсти нічого? На нозі сап’ян рипить, а в борщі трясця кипить! 205
Теленьдзеленьчиха. Та це він тепер тільки не дбає про вбори, а для тебе, моя пташечко, він і в золото та оксамит нарядиться. Загреба. Дочко моя! Дитино моя люба! Послухай мене, старенького батька, послухай своєї мамоньки хргаценої та рідної тітки! Послухай нас та й виходь за Жмиря доброю волею — собі на щастя, а нам на втіху! Киля. Батеньку! Та я ж вам сказала, що за Жмиря не піду, то й не піду! Загреба. Брехня, дочко, підеш! Диркалиха. Та ти, дочко, норови не розпускай, бо у нас, окрім прісьби, є таки й грізьба! Теленьдзеленьчиха. Не гніви, моя рибко, батенька та тітоньку — вони краще знають, як тобі щастя запобігти! Киля. Ні, мамонько, і не кажіть мені про Жмиря, бо я за його не піду! Зроду-віку не піду! Загреба (грюкнувши кулаком). Так підеш же, хоч не схочеш! Диркалиха. Та таки ж підеш! І я тобі кажу: підеш! Загреба. Облиш, дочко, з своїм огурством! Облиш, кажу тобі, та йди з доброї волі, бо коли ні, то силоміць віддам! Киля. Ні, батеньку, не віддасте! Хоч ви з прісьбою, хоч ви з грізьбою на мене напосідаєтесь, то не піду! А коли захочете силоміць віддати, то я краще або втоплюсь, або повішусь, а за Жмиря не піду! Диркалиха. Чи ти ба? Загреба. Отака ловись! Киля. Що й боялася я, що мене будуть силувати заміж іти, та все ж таки думала, що виберуть мені за жениха якуне- будь людину, а вже обібрали прямо товаряку... Загреба. То-ва-ряку? Киля. Та звісно _ товаряку! Та ще й не просту, а дику, тупоглузду й затяту товаряку. І Господи, Господи! За віщо на мене оця нова напасть набігла? Чи мало мені ще горенька на серці? Так отже на лихо та й ще лихо! (виступає з плачем). Загреба. Чи ти ба, як розбідкалась! Сказано, дурне дівча! Диркалиха. Нічого, нехай переплаче! Порюмсає разів кілька, та як побачить, що нічого не вдіє, то й замирить. Теленьдзеленьчиха. Та вже ж якось таки її переборемо. А тільки безпремінно треба сього ж таки вечора заручить її. Загреба. Та от нехай приїде Тихвин, то й заручимо. Коли робити діло, то робити мерщій... (Звісивши лоб), Тільки от що, голубочко, — чи добре воно буде? .. Щось у мене аж серце болить. 206
Диркалиха. От іще не достачало, щоб ти розмлявивсь! Теленьдзеленьчиха. Е, кумоньку, це жаль звичайний! Якому ж таки батькові весело найлюбішу дитину з дому видаляти? Ось давайте вип’ємо! (чаркуються). Микита (вступає в хату). Пане! Приїхав до нас отой пан, що Невмитопикою дражнять ... Чи Чвир, чи Мнир, чи Жмир, чи як його у бісового батька прозивають. Та ще в мундурі з рясними опалетами, та ще й з двома кім ликами — Мухраєм та Джулеєм! Загреба (сам собі). Ну, тепер уже назадки нікуди подаватись .. .(до Микити). Запроси ж його до господи! (Микита виступає, усі присутні роблять півоборот до входу, Гайдабура, відокремившись, з пихою розгніжджується на дзиґлі). Жмир (уступає в хату в мундирі з еполетами). Доброго здоровія господину полковникові! Загреба. Здоров, Тихвин! А що, чи по волі, чи по неволі? Чи биться чи мириться? Жмир. Прощення просю, господин полковник! Ворогували ми з вами кілька літ, а тепер припала охота замирить та запобігти вашої ласки. Обмініть гнів на милость, подаруйте мені моє огурство, простіть, як батько сина! Загреба. Так поклонись же мені до ніг, коли просиш ласки! Жмир. Простіть, господин полковник (кланяється і обпирається руками об поміст). Гайдабура (до Жмиря). Нагинай, нагинай жлукто, не- вковиро! Грюкни об поміст лобом! (Жмир напинається і достає лобом помосту). От такечки! Загреба. Та поклонись же і вдруге! Жмир. Простіть, господин полковник! (кланяється). Гайдабура. Нагнись та гарненько нагнись! Лобом до помосту! От такечки! Загреба. Та поклонись же і втретє! Жмир. Простіть, господин полковник! (кланяється), Гайдабура. Нагинай толуб, ведмедяко! Нагнись дужче! От так-о! (підводиться з дзиґля). А тепер, як на мене, то витурити б його у потилицю з хати, та на тому й закінчить! Загреба (підступає до Жмиря з простертими обіймами). Прости ж мене, друже мій коханий (обіймаються і цілуються). Покиньмо дурну зваду та сварки на віки вічні. Жмир. Нехай їм враг, отим сваркам. Тепер уже аби ваша ласка, господин полковник, а я вже від щирого серця... Я вже вас, як рідного батька (повертається до Диркалихи). Доброго здоров’я Тетяні Демидовні! 207
Д >и р :к а л и х а . Драстуйте, Тихвин Трихвиновичу! Дра- стуйте, мій голубчику! То ж то через оті сварки та кілька літ не бачились! Жмир (до Теленьдзеленьчихи). Драстуйте й ви, Марфо Григоровно! Спасибі вам за вашу турбацію! (до Гайдабури). Здорові були, Семене Прокоповичу! Гайдабура. Здоров був, Невмитотшко! (оглядає Жми- ря). Та він, бачу, сьогодня і пику обтарив, і волосся лоєм намастив ... Та як же причепурився! Бодай тебе собаки з’їли! Жмир (до Загреби). А Семен Прокопович усе з жартами! Весела душа, їй же ти Богу! Загреба. Та не зважай, друже, на його дурноляпство! Сідай, мій голубе, та вип’ємо по чарці! Та коли маєш що на думці, то кажи, не мнись. Кажи, як рідному батькові! Жмир. Та, мабуть, таки з діла й почну. Госиодин полковник! Поклали ви на мене свою милость як на сусіда, та кладіть іще ласку, як батько на сина! (підводиться й кланяється знов). Будьте за рідного батька, віддайте за мене вашу дочку Килину Пилиповну! Запала вона мені в душу, не сила мені без неї жити! Загреба. Добре. А чи будеш ти її любити і шанувати як слід? Чи не будеш кривдити або зневажати? Жмир (кланяючись). Буду її любити й шанувати, як панського роду дитину, як свою вірну дружину, як свою паню кохану! І не буду її ні кривдити, ні зневажати, а коли не додержу я цього слова, то нехай мене Господь скарає і на жизні моїй, і на здоровії моїм, і на дітях моїх, і на худобі моїй! От що! Гайдабура. Не вивчив урока, лобуряка! Цілу середину проминув, то хоч кінця дочитуй: щоб ні в чім мені не щастило і не пайдило і щоб був я проклятий на віки вічні, як древлє Каїн! Загреба (до Диркалихи). Сестро! А яка буде твоя рада? Диркалиха. Роби, брате, як знаєш, а моя рада тобі звісна! Жмир (уклоняючись). Покладіть на мене свою ласку, гос- подин полковник! А я вже шануватиму і поважатиму вас, як рідного батька! Буду вам підкорятися, як рідний син! Загреба. Гаразд! Так от що, друже: на твою просьбу я даю свою згоду, та тільки гляди... А де пак Килина?... Ось покличте сюди Килину — треба ж і її спитати... Диркалиха .Нічого її питати! Покликати та й заручити! Т з л е н ь д з/е л е н> ь ч и х іаі. Адже з інею вже {говорено! А тепер обвістить їй батьківську волю, підвести до молодого та й заручить! Загреба. Та як же так?... Що ж воно з того буде? .. 208
Диркалиха. Не мнись, брате, а коли взявся за справу, то доводь до кінця. Загреба. Оце ж таки лихо! Оце вже я не знаю, як воно й буде... (до Жмиря). Може моя дочко й теє... може й засперечається трохи, так ти вже не теє... бо, звісно, дівча молоде, дурне ... Ж м и р . А мені аби батьківська воля! Диркалиха (до Загреби). Так я ж піду приведу Кили- ну, а ти, брате, доводь змовини до кінця (виходить). Загреба (зідхнувши). Ох, давай, Тихвин, вип’ємо абощо! Жмир. Та коли ваша ласка, господин полковник, то й вип’ю. Тілько от що я хочу спитати в вас: який же за Килиною посаг буде? Загреба.А щодо посагу, то скажу тобі, друже, Килина най любим а в мене дитина, то я призначив їй найбільшу частину свого маєтку. Даю за нею двадцять пар волів, сто коров з телятами, сто кобил з лошатами і тисячу овець з ягнятами! А грошима піддарую опісля, як побачу, яке їй у тебе життя буде. Жмир. Отже, господин полковник, воно трохи не теє ... Трохи намалі... Далебі намалі! Покладіть уже вашу ласку, подаруйте тридцять пар волів, та хоч півтораста коров з телятами, та кобил з лошатами, та овець з ягнятами давайте сот із п’ять ... Загреба. Не торгуйся, Тихвин, за шкапу! Я даю від щирого серця, скільки моєї спроможнасти. Жмир. Та нехай буде хоч і двадцять пар волів, та вся- ческо ж давайте хоч бичків-третячків пар з десять... Загреба. Нехай буде по-твоєму — дарю і десять пар бичків-третячків. Жмир. Та теличок десятків п’ять ... Загреба. Гаразд! Дарую вам і пів сотні телиць. Жмир. Та лошичок десятків п’ять же... Загреба. Беріть і п’ятдесят лошиць. Жмир. Та давайте вже й овечат хоч сот із п’ять. Нехай уже сюди йде й стара ялівка, валах і баран... Загреба. Та щоб не жалкували на мене, то беріть і п’ять сот збірної вівці! Жмир. От тепер спасибі! Тільки коли б уже так, господин полковник, щоб вівця була добірна; щоб хурди не накидали ... Загреба .Не турбуйся, друже! Вівцю дам добірну, хурди не буде! Теленьдзеленьчиха. Он бач, Тихвин Тихвинович, яка у полковника добрість! Та тепер ти повинен Килину Пили- поену у золоті водити! 209
Микита (вбігає). Пане! У нас не благополучна: 'якісь кімлики наринули на наших, та як завелась бійня, так і не доведи Боже! І вже чужі кімлики зовсім наших побивають! Загреба. Що за бісова мати? Гайдабура. Та що ж воно за знак? Ось побіжу я сам ... А де мій карбач? (хапає карбач і вибігає). Ж м и р. А піти лишень і своїх кімликів турнути на поміч. Загреба. Та піду ж і я з тобою та хоч розпитаюсь у кого розумнішого — що воно й до чого? (виходить). Диркалиха (уступає в хату, до Теленьдзеленьчихи). Оце таки лихо! Однієї мороки збулась, а друга настала! Теленьдзеленьчиха. Тобто як, голубочко? Диркалиха. Та оце ж витурила я з дому отого триклятого Гайдабуру, та вже думала, що ніякої й замітки не буде, а тепер бачу, що й Килину не подоліємо оплоха. Притьмом зворохобилась гаспидська дитина. Одно торочить: не піду, хоч заріжте! А коли потягнете, каже, силоміць, то буду гукать: рятуйте! Буду, каже батенькові ноги цілувать, щоб змилувався, а Жмиреві, каже, у вічі скажу, що він мені гидкий, бридкий, що мою душу від його верне! Теленьдзеленьчиха. Тай огурна ж яка! Диркалиха. І хто її знає, коли вона такого норову набралась, бо до сього часу була така тиха та покірлива, що кращої й не треба. Теленьдзеленьчиха. А вже ж, голубочко, треба якось довести справу до кінця. Уже як-не-як, а заручить треба, бо інако буде великий бешкет .. . Диркалиха. Ох, треба, голубочко Марфо Григоровно! Сама бачу, що треба, та не знаю, як його й раду собі дать. Хіба напосісти на брата, щоб силоміць притяг до жениха та й заручив? Так ні, боюся, щоб Тихвин Трихвинович не зремствував, як вона бучу зіб’є ... Теленьдзеленьчиха. Е, голубочко! Тихвина Трих- виновича така дурниця не збентежила б, та от сам полковник коли б не зрадив. Страхаюся, голубочко, коли б він не розмняк, побачивши сльози дочки, та коли б назадки не подався... Диркалиха. Ох, правда ваша, голубочко Марфо Григоровно! Безпремінно розмнякне, а розмнякнувши і всю справу розтеряє. А хіба от що зробимо: одуримо брата, буцімто Ки- лина пер вдягається та чепуриться, а тим часом будемо напосідати, щоб по чарці та по чарці, то він незабаром набереться до безпам’яті. А збувшись глузду та озвірівши, він не подивиться ні на сльози, ні на репет, а саморуч її женихові віддасть. 210
Теленьдзеленьчиха. Так отак же й зробимо, моя голубочко! Оце буде найкраще! Заручимо Килину силоміць, а завтра хоч вона й нападеться на батька, то вже ж йому нігде буде дітись — уже ж таки свого полковницького слова не зламає. Диркалиха (христиться). Прости мене, Пресвята Богородице, коли доведеться мені одурити брата! Бажаючи своїй хршцениці щастя та про долю її дбаючи, я на все зважусь! Загреба (уступає з Жмирем). А ось і ми до гурту! (до Диркалихи). А що ж, сестро, Килина? Адже ти по неї ходила? Диркалиха. Не дуже приспішай, брате! Килині ж треба ще вбратись як слід та причепуритись до ладу. Загреба. Та чи вона бува, сестро, чи не теє.. Чи заспокоїлась хоч трохи? Диркалиха. Не турбуйся, брате! Це вже моє та Мар- фи Григоровни діло. Вона ж таки моя зрощениця, а Марфи Григоровни хрищениця, то як же б таки вона нас не послухала? Кажуть тобі, що тільки вбереться та й вийде. Загреба. А коли так, то й слава тобі, Господи! Тепер і у мене з душі вагота спаде. Диркалиха. А ти скажи мені, брате, чи погодився ти з зятем за посаг? Загреба. Не турбуйся, сестро! Хвалити Бога, дійшли до згоди без клопоту. Жмир. І ще ж таки нам не погодитись! Слава Господеві — 	усе скінчили. Диркалиха. А коли так, то більш ніякої й замішки не буде! Теленьдзеленьчиха. А тепер уже й випити й закон велить! Загреба. Ге, тепер ми погуляєм до пуття! (бере чарку й підіймає вгору). Поздоров же, Боже, молодих — мого зятя коханого Тихвина Трихвиновича і мою доньку любу Килину — гурра!.. Диркалиха, Теленьдзеленьчиха. Гурра! Загреба. Ге, нікому й з гук підхопить! Оце як би велике кумпанство, та гук, та грюк — от би весело було! А де пак Гайдабура? Теленьдзеленьчиха. Та цур йому! Диркалиха. Та нехай йому грець! Загреба. Е, ні! Який же бенкет без Гайдабури? Він хоч і махамет, а душа правдива й весела. 211
Диркалиха. Та будь він тричі проклятий! Він уже похвалився Палажці, що хоче бешкет зробить. Нехай, каже, ладнаються, а я їх потім раптом розладнаю. Як ухоплю, каже, жениха за левержет та як почну його, каже, карбачем благословить, то він не потрапить куди й тікать. Загреба. Ото, іродів син! Диркалиха. Так я ото спровадила його буцімто на кімлицьке боїще, а там він замість боїща наскочить на гульбище та й застрягне! Жмир . Спасибі ж вам, Тетяно Демидовно! Шкода тільки, що у гурті й мої кім лики понапиваються. Теленьдзеленьчиха (бере чарку). Поздоровляю ж тебе, Тихвин Трихвиновичу, з великим щастям! Я казала тобі, що коли візьмусь за діло, то зроблю до ладу, так отже й зробила! Жмир (уклоняється). Спасибі вам, Марфо Григоровно! За вашу прислугу, дасть Бог, і я вам віддячу! Завіса XII Заля в домі Загреби. Ранок. Загреба (цілком захмурений, тихо виступає на кон з люлькою на довгому чубуці). І голова болить, і на серці важко ... Учора ми багато вдіяли, заручили Килину за Жмиря... та щось я й не згадаю, як воно усе склалось... усе те мріється мені, мов би уві сні приздрілось... Здається, ніби Килина плакала, ніби навколюшки ставала, репетувала на ввесь голос... Отже, мабуть, розпитатись, то буде краще (до дверей). Палаж- ко! Гей, Палажко! П а л а ж к а . Чого зволите пане! Загреба. Слухай пак ... Ось підступи бо сюди ближче... (сідає до столу). От що я спитаю тебе, голубко... Чи Килина вчора не теє ... Чи то пак, чи ми пак учора не теє... Чи не скривдили часом Килину? .. Чи як пак воно було в нас? .. Палажка (пильно дивиться на Загребу і колихає головою). Егеж, егеж! Чи то пак, чи ми пак, чи як пак! І вам не стид, і вам не гріх заручини своєї дочки справлять, без пам’яті бувши? Загреба. Та ти бо слухай ... Ти бо, чи чуєш, не лайся, а скажи мені ладом. 212
Палажка. Та що там ладом казать? Напоїли вас пані до безпам’яті, та й підбили на згоду, щоб заручить Килю за Жмиря! Загреба. Та ні, не те!.. Це я й сам знаю... А як пак Килина?.. „Чи вона бува не теє ... Палажка. Де вже не теє! Вона одно казала: не хочу я за його! не піду я за його! а ви казали: брехня, бо підеш! Вона просилася, а ви сварились! Вона плакала та до ніг ваших падала, а ви саморуч притятли її до Жмиря та й віддали до рук: бери з душею і тілом! Загреба. Та брешеш, триклята! Палажка. Та спитайте хоч саму Килю! Загреба. Брешеш, очевидячки брешеш!.. Цьому не можна буть! Щоб так таки взяв та й потяг живосилом... Ні, брехня, голубко! Може й скоїлось щонебудь не до ладу, та все ж таки не так... Палажка. Богом заприсягаюся, що не брешу ні на цятиночку! Прямо таки живосилом притягли ви Килю до Жмиря, злучили її руку з його рукою, та тоді й пустили!.. Загреба (відкидається на дзиґ лі і хапається за голову) Ой та й уразила ж ти мене, триклята! Як келепом по голові ... як ножем у серце... (зривається з місця і розчепірює руки). Та невже ж таки? Та хіба ж таки? Та чи я сп’янів, чи я здурів, чи я спантеличивсь?... (до Палажки). Та чи ми ж таки притьмом зробили заручини, чи ми ж тільки так... покуйовдились та й звели ні на що?... Палажка. Де вже не зробили заручин, коли злучили їх руки, та й обвістили: оце ж тобі, дочко, жених, а це тобі, Тих- вине, невіста? .. Загреба (пускає крізь зуби посвист). Та чи Килина ж перемовилася з ним хоч словом. Палажка. Де вже там перемовилась! Вона одно голосила та сахалася від його, та борсалась у ваших руках, як у тенетах... Загреба. І не сиділи вони поруч за столом?... Палажка. Ні часиночки! Загреба. Так як же ти кажеш, що ми їх заручили?... Дурна ти! Хіба ж так заручають?... Хіба ж такі заручини бувають?. .. Палажка. Та в добрих людей так не буває, а у вас, бачте, скоїлось. Загреба. Пхе! Так на цьому ще не кінець... Це ще виходить надвічі... Палажка. Та чи надвічі, чи ні, а одначе він питав вас: чи вірне ж ваше слово, господин полковник? А ви йому відвіча- 213
ли: віруй у мене, Тихвине, як у Бога, бо я свого полковницького слова не зламаю! Загреба (вхопившись за голову). Та невже ж таки?... Ой, лишко ж мені тяжке! Оце так що накуйовдила п’яна голова! (раптом до Палажки). А що ж Килина? Як вона після заручин? Палажка. А після заручин вона прибігла в свою кімнату, та спершу тужила та билась, як риба об лід, а потім стишилась та все трусилася усім тілом та стогнала. Уже я й роздягла її, і в ліжко поклала, і вкрила двома ковдрами, а вона все тремтить та стогне, та тільки з зорею заснула. Загреба. А тепер? .. Палажка. А тепер лежить недужа — ні голови, ні рук не зведе. Загреба (звісивши голову). Оце так, що справив заручини! Оце так, що впорався!.. А все сестра та Марфа Григоровна! Ні, так не можна! Я з вами перебалакаю! Я з вами перепитаюся! (до Палажки). А де сестра? Де Марфа Григоровна? Палажка. А вони ще з зорею встали та все ходять у парці, та шупотять, та нараджуються. Тепер у садку під грушею сидять та все змовляються, мов на злодійство. Загреба. Так піду ж я до їх... (Диркалиха і Телень- дзеленьчиха входять). Теленьдзеленьчиха. Доброго здоров’ячка, Пилипе Демидовичу! Диркалиха .Добридень, брате! Загреба. Драстуйте, Марфо Григоровно! Драстуй, сестро! На добридень обом вам! Теленьдзеленьчиха. Поздоровляю вас, господин полковник, з учорашнім щастям! Диркалиха. Поздоровляю, брате, з заручинами дочки! Загреба. Спасибі, Марфо Григоровно! Спасибі, сестро! Та тільки от що... Здається мені, що ми вчора через лад уже напрокудили ... Загналися через міру ... зарвалися через край... поспішилися... Диркалиха. Тобто як, брате?... Теленьдзеленьчиха. Цебто як, Пилипе Демидовичу? Загреба. Та де ж пак, коли живосилом потягли до Жми- ря... Одно — перелякали дівчину, друге — зневажили сердешну, а третє — завгорили, за нелюба заручивши... Тепер зовсім, занедужала, моя голубка! Теленьдзеленьічлха. Та яка там недуга, Пилипе Демидовичу! То звичайна дівоча скорбота. Звісно, дівка, як дівка: і дівоцтва жалко, і батенька шкода, рідної домівки... 214
Диркалиха. Е, брате! Знаємо ми цю недугу — сами заміж ішли, сами сумували та тужили, а проте, хвалити Бога, і щасливі були. Загреба. Якби ж то так, мої голубки! Якби то Господь дав, щоб так воно й перемеженилось, та тільки навряд... Мабуть, так, що не буде з нашого пива аж ніякого дива... Теленьдзеленьчиха. Цебто як, Пилипе Демидо- вичу?... Диркалиха. Так хіба ж яка в тебе думка, брате?... Загреба .Так коли сказать вам, мої голубки, по правді, то я й сам собі ради не дам... Зовсім з думками розгубився. Бо хоч я й пристав на згоду, щоб Килину за Жмиря віддать, а коли справді вона у велику скорботу впаде та хворяти почне, то вже, як там собі хочете, а я собі теє... Уже хоч слово полковницьке зламаю, а свою рідну дитину живцем у труну не покладу... Теленьдзеленьчиха. Еге! Так оце вже ви, Пилипе Демидовичу, і завагались! Диркалиха. Еге, брате! Так оце ти вже й задкувать наміривсь? Е ні, брате! Так не можна! Уже коли вирік своє слово, то й держись по-чеській, коли хоч, щоб тебе люди шанували. Теленьдзеленьчиха. Ні, ні, Пилипе Демидовичу! Уже коли дали своє слово, то треба ж його й справдити! Загреба. Ну, вже ж як хочете, мої голубки, а мені своєї дитини шкода! Що якби то вона самохіть за Жмиря пішла, то й, Господи, яке б мені щастя було, а вже коли її силоміць віддавать та серденько її шматувать, то нехай йому грець, отому Жмиреві! Теленьдзеленчиха. От тобі й на! Диркалиха. Оце так що до діла! Теленьдзеленьчиха. Е, ні, Пилипе Демидовичу! Полковникові так робити зовсім не личить! Диркалиха. Е, ні, брате, так не годиться! Уже як ти собі хоч, а так добрі люди не роблять! Теленьдізіеліеньчиха. Ні, ні, Пилипе Демидовичу, так не можна! Уже що не можна, то не можна! Загреба. Та вже вас не перебалакаєш! А я вам скажу ось-як: що дав я Жмиреві слово, то цьому правда, так же й тому правда, що вирік я те слово, у п’яному глузді бувши. І хоча я слова свого все таки не ламатиму, та тільки й з весіллям не поспішатиму, бо тепер іще не видно, чи добре ми зробили, чи ні. А з перегодом воно буде видніш. Теленьдзеленьчиха. Та навіщо ж ми, Пилипе Демидовичу, будемо з весіллям длятись? Диркалиха. І яка таки нужда трихи та мнихи справляти? 215
П а л а ж к а . Пане! Там панночка хочуть розпитатись з вами та не знають, чи їй одягтись та сюди вийти, чи може ви сами до їх прийдете? Загреба. Добре! Скажи, нехай уже не турбує себе, бо я зараз прийду сам. Диркалиха. Та ти бо таки, брате, поклич її сюди, та нехай таки і ми послухаємо, що вона скаже! Загреба. Ні, не покличу! Бо вона тепер і засмучена і хвора, а ви як присікаєтесь до неї, то зовсім її загиркаєте. Диркалиха. Та схаменись, брате! За кого ж ти числиш мене та Марфу Григоровну? Хіба ж я не рідна їй тітка, а Мар- фа Григоровна не хршцена мати? Теленьдзеленьчиха. Це вже ви, Пилипе Демидо- вичу, зовсім зневажаєте нас. Загреба. Ну, та добре вже — нехай уже покличу (до Палажки). Скажи ж їй нехай одягнеться помаленьку та йде до гурту. Та скажи, нехай не боїться, бо ми хочемо побалакати з нею тихенько та лагідненько. Палажка. А що воно за знак, пане, що повз наш хутір уже вчетверте проїздить Андрій Шульпіченко? Та наче зна- рошне: усе на двір позирає та, в боки взявшись, конем виграває. Загреба. Де ж він, іродів син? Палажка. Та онде й тепер на тирлі конем ґрасує. Загреба (підступає до вікна). А й справді він... Чи ти ба? Диркалиха. А гукни на хлопців, щоб собаками його натравили! Та де кімлики? Треба б гукнуть, щоб його наздогнали та малахаями почастували. Загреба. Ні, сестро, не поспішайся! Нехай ґрасує, поки ми з Килиною розпитаємось бо ми ж ще й теє... (до Палажки). Піди ж поклич Килину, а Шульпіченка щоб ніхто мені не важився чіпати! (Палажка виступає). Диркалиха. Чого ж ти, брате, натякнув про щось, та й не доказав? Кажи вже, брате, напрямець: чи не маєш думки перемінити Тихвина Трихвиновича на цього розбишаку? Загреба. Е, сестро! Наша справа так замоталася, що хто його знає, на чому в нас і кінець вийде... Диркалиха. Тю на тебе, брате! Чи ти з умом? Хіба ж таки можна хоч подумати, щоб за Шульпіченка?... Теленьдзеленьчиха. Та чи ви жартуєте, Пилипе Демидовичу, чи ви навсправжки? Загреба. Не до жартів мені, Марфо Григоровно, а думка в мене така, щоб віддать Килину, за кого сама схоче... Диркалиха. Господи, Господи! поверни йому розум. Теленьдзеленьчиха. Лишко тяжке, лишко тяжке! 216
Загреба. Ох, лихо мені, Марфо Григоровно! Лихо мені, сестро! Та ще й лихо не абияке, мої голубки! Що вже й так собі мізкуєш, і так розумуєш, та ні на якій думці й не осядешся. І так зроби — не гарно, й інакше зроби — погано. І туди подайся, то душогубцем будеш, і сюди поткнись, то на дурня вийдеш Не доберу глузду та й годі. Правду кажуть, що вік живи та розуму навчайся, а дурнем умреш! Диркалиха. Е, брате! Ти справді як мала дитина, що сьогодні їй одного заманеться, а завтра вже й другого закортить. Що вже се ж ми учора все обрядили та обсудили, і сам же ти цілком переконався, що нема Килині кращої дружини, як Жмир, а сьогодні — усі тії думки мов вітер тобі розхвіяв! Теленьдзеленьчи ха. Та коли б тільки з думками клопоти, то ще б не яке лихо, а то ж ми діло зробили — заручили молодих! Та це ж діло святе — як же його розламати? Та нас же й люди осудять, і Господь покарає! Диркалиха. Та ти, брате, ума рішився! Та в тебе якась клепка випала з голови! Загреба. Отже не лайся, сестро, бо я й сам нетерплячий, то гляди спалахну та вилаю тебе на всі боки! Диркалиха .Отак пак! Хто ж тебе лає, брате? А коли ти не по-людському робиш, то хіба ж тобі й внущати не можна? Загреба. Та ти внущати внущай та тільки не перебор- щай — от що! Кил я (тихо уступає в білій ранішній блюзі, підходить до Загреби). Добридень, батеньку! (цілує його руку). Загреба. Дитино моя, дитино! Та яка ж ти засмучена! Теленьдзелейьчиха; Драстуй, моя [донечко! Дра- стуй, моя квіточко! (цілується). Диркалиха. Дочко моя, дочко! І чого таки ти отак бідкаєшся? (цілується з нею). Ось сядь бо коло нас, нас, та побалакаємо тихенько та гарненько! (Киля сідає до столу). Загреба. Ти хотіла, дочко, зо мною розпитатись чи що? Киля. Хотіла, батеньку ... Загреба. Кажи, моя дитино! Кажи, не бійся! Кажи по правді, бо я ж тобі таки рідний батько... Киля (запинаючись). Я хотіла опитати вас, батеньку, що ви зо мною робите? (злягає на стіл і ридає; усі замішались і мовчать). Загреба. Не плач, моя дитино! Не плач, а кажи мені, що маєш, навпрямець! Киля (підвівши голову). Батеньку! ,Чи невже ж таки ви справді хочете за Жмиря мене утопить?... Загреба. Та хіба ж ти, дочко, таки притьмом за його не хочеш? 217
Ки л я . Батеньку, батеньку! Як же за його йти? Та він же мені осоружний. . . мені душу від його верне! Він загубить мій вік... він мене зв’ялить, він мене зсушить ... він у труну мене покладе! (плаче). Загреба. Годі, дочко! Годі, моя дитино! Коли ти за його не хочеш, то й я його не хочу — нехай йому грець! Т е л е н ь д з е л е н ь ч и х а (плеснувши в долоні). Ох мені ж лихо! Диркалиха. Ненько ж моя рідна! Загреба (до Килі). Не плач, дочко! То я вчора теє ... послухав сестри та Марфи Григоровни... П’яний був ... Здурів ... Диркалиха. Горе, горе з отакими поганими батьками! Що де б дівчину на розум навести, а він знижається та сам себе зневажає! Загреба (до Килі). Утихомирся, дитино! Заспокойся й не журись! Бо хоч тебе й заручили за Жмиря, а я на те не подивлюсь. Я на своїй голові знесу і сором, і лайку, і зневагу... Що ж, коли напрокудила п’яна голова, то нехай сама й відвічає! Диркалиха (до Килі). Слухай, дочко! Слухай свого дурноголового батька, як він твоїм дурним примхам потурає та свою стару лису голову зневажає та лає! Загреба (до Диркалихи). Шкода, сестро! Тепер ти мені своєю лайкою не дошкулиш! Лайся, хоч репни, а я свій рішенець поклав та й кант! Кил я (кидається цілувати батькові руки). Батеньку!... Ріднесенький... любесенький!... Не дарма ж я на вас надіялась ... ви мене на світ відродили! Диркалиха. Пху! Оце так що наробили сорому та бриду! Тепер і очей між люди не показуй! Теленьдзеленьчиха. Оце так що впорались! Вели — 	вели справу, та й звели на пшик! Загреба (до Килі). Ну йди ж тепер, дочко, в свою світлицю, бо тут іще й на тебе нападуться! (Киля виступає). Гайдабура (уступає в хату). Пу-гу! Загреба. Козак з лугу! Диркалиха. Тільки й не достачало, щоб чорти принесли оцього луциперяку! (Зривається з місця і відокремлюється геть, а за нею і Теленьдзеленьчиха. Вони то збігаються і з запалом, жестикулюючи, шупотять, то розбігаються і шмигляють по хаті). Гайдабура. А що це ви, розладнались, чи що? Загреба. Ге, тут такий у нас розмир настав та така зайшла звада, що пані на мене аж зубами клацають! 218
Гайдабура. Та за віщо ж чи через віщо? Загреба. А через те, що я відсахнувся від Жмиря. Поклав так, щоб йому замість дочки та пинхву під ніс дать. Гайдабура. Оце до діла! Оце по-моєму! От за це хвалю! Це таке діло, що, недовго длявшись, можна й по чарці хильнуть. (Зиркнувши на стіл). Ге, та в тебе ще й страви на столі немає? Загреба (до дверей). Палажко! (Палажка витикається). А неси мерщій сюди страву! Диркалиха (підступає до Загреби). Ну, брате, з одним женихом ти впорався до ладу, а тепер я тебе спитаю: за кого ж ти ладиш свою дочку? Чи не за Шульпіченка справді? Загреба. А за того буду ладити, за кого сама схоче — чи за Шульпіченка, то й за Шульпіченка. Диркалиха. То може покличеш Килину та розпитаємось? Загреба. Тай покличу таки! (до дверей). Агей, Палажко! (Палажка витикається). А поклич ізнов Килину! Та скажи, нехай не боїться, а йде сміливо! (Палажка зникає). Диркалиха. Побачимо, яке то з цього пиіва та буде диво Теленьдзеленьчиха. На одних заручинах погуляли, то може й на других погуляємо. Загреба. Тай погуляємо таки. Та вже погуляємо залюбки — з легким серцем та з веселим духом! Гайдабура. Та ке лиш задля кумедії і по Жмиря турнемо, то ти йому свою резолюцію призвістиш, а я хоч накеп- куюся з нього досхочу. Загреба. Та нехай йому грець! Тут хоча б якнебудь роз’єднатись із ним без турбації, а тобі кепство на думці. Кил я (уступає). Ви мене кликали, батеньку? Загреба. Кликав, дочко! Кил я (сідаючи до столу). Навіщо ж це?.. Загреба (розгладжує вуси і опирається руками об коліна). От що, моя дитино! Оце ми занехали осоружного тобі Жмиря, то кажи ж мені тепер свою думку... Скажи мені щиро, хто тобі любий, хто тобі до душі, за кого ти хочеш заміж іти? Диркалиха (набік). Іще й допитується про любка — та про його вже уся Чорноморця знає! К и л я . Батеньку ... навіщо ви мене питаєте про це? Загреба. Як — навіщо? Адже тобі пора й заміж. І вже коли Жмир тобі осоружний, то хтось таки є тобі й любий. Кажи, моя дитино, кажи навпрямець! За кого ти хочеш, за того й моя згода. 219
Диркалиха (до Килі). Та кажи вже, дочко, кажи! Нехай уже усім нам сором у вічі вдарить! К и л я . Батеньку ... я ні за кого не хочу ... Те л ень дз ел е|ньчиха (до Диркалихи, у nie голоса). Моя ж голубочко! Та воно ж таке на наше й вийде! Загреба (з дивовижею). Тобто як, дочко? К и л я . Я ні за кого не хочу, батеньку... Загреба. Отаке вигадай! Та хіба ж я, дочко, на насіння тебе зоставлю? К и л я. Не піду я, батеньку, ні за кого, бо мені ніхто не любий... Гайда бура. Як — ніхто? А Шульпіченко? К и л я. Ні, батеньку, не хочу я за Шульпіченка... Я не піду за його ні в світі! Загреба. Отака ловись! Чом же не підеш, дочко? К и л я . Батеньку ... він мене не любить ... Загреба. Тю на тебе, дурне дівча! Схаменись! Киля. Не любить вол міенеї, батеньку, далебі не любить ... Загреба (розводить руками). Та як же так?.. Та що ж воно за знак?... Адже ти теє... чи то пак!... Адже він теє... чи то пак... Та в вас же, матері вашій біс, кохання завелось чи що б то? Та він же тебе й сватав! Киля. Він дурив мене, батеньку.. .бо його завидки брали на вашу худобу та гроші... Не мене він добивався, а грошей... А як відіслали його ні з чим, то він не стерпів, пробелькнувсь, та й виявив свої думки й свою душу... Загреба. Та що ти торочиш, дурна дитино! Ото він, мабуть, спересердя налякавсь абощо, а ти вже й крила спустила! Киля. Чи спересердя, чи ні, а він мене зневажив таким словом, що в його і язик би не повернувся його промовити, якби він любив мене. Він одним словом своїм убив мене навіки .... Хоч який він гарний, хоч який він любий, а коли він за мою любов та мене зневажатиме... Або хоч і не буде зневажати, та коли я знатиму, що його ласки куплені... Ні, батеньку! Хоч вік дівуватиму та сумуватиму, а за його заміж не піду! Диркалиха (сплеснувши в долоніА що ти, брате, теперечки скажеш? Теленьдзеленьчиха. А яка тепер, Пилипе Демидо- вичу, буде ваша річ? Загреба (розводячи руками). Не втямлю ... Нічогісінько не втямлю! Не второпаю нічого, хоч заріж! 220
Гайдабура. Отже, глядіть, Килино Пилиповно, щоб ви через дурницю та не згубили сами свого щастя! Вам би треба ще перепитатися з Шульїпіченком. Диркалиха (сіпнувши Теленьдзеленьчиху за рукав і переморгнутись з нею). Як же ти, дочко, кажеш, що він тебе не любить, коли він і сьогодні увесь ранок коло нашого двора увихається? (зазирає у вікно). Он, бач, як перед двором конем грає та, в боки взявшись, згорда поглядає? Киля. Як? Шульпіченко, кажете, перед нашим двором конем грає? Диркалиха. Та вже ж! Іще я хотіла гукнути, щоб його собаками натравити, та малахаями поблагословити, так же батько твій заборонив — нехай, каже, ґрасує та гордує, бо може він, каже, мені зятем буде! Киля. Тітонько. V. та ви мене дурите, мабуть... ви глузуєте з мене . . . Диркалиха. Та коли не ймеш мені віри, то хоч сама у віконце зазирни! Киля (зривається з місця і зазирає у вікно). Де ж би то?.. А!... Так хіба ж то він?... Диркалиха. А то ж хіба не він? Киля. Він... (опускається на дзиґель, звісивши голову і зціпивши руки). Диркалиха. .Чого ж ти, дочко, зразу зів’яла? Дивись, моя дитино, дивись на свій сором тяжкий, та кайся! Бо він же знущається над тобою! (до Загреби). А ти, брате, чого повісив лоб та й мовчиш, мов ступень? Промов бо нам хоч словечко! Чи може почувся на сором та брид? Може второпав тепер, що, занехаявши свій батьківський розум та потураючи дівоцьким дурощам, і сам опинився в дурнях — на посміхи людям? Так терпи ж, коли так, і сором і брид, та сиди у закутку, не потикаючи очей між люди, а я з тобою цього сорому не хочу поділяти! Не май мене, брате, за рідну сестру! Я відсахнуся від тебе навіки вічіні! Я ногою до тебе на поріг не ступлю і на ввесь світ гукатиму, що моєю добрістю (згордували, що мій розум занедбали, моєї ради не послухали! (до Килі) А ти, дочко... ти втішайся, дивлячись на батька, як він чолом до землі поникнув ... Як йому важко від тієї слави, що ти наробила. Що ж? Нехай батько скорб у є собі та стогне з лиха, а тобі яка нужда? У батька є що їсти, є що пити і є в чім хороше походити, то й гуляй собі, дівуючи, поки він животіє, а про те, що потім буде, — не зважай! Теленьдзеленьчиха (обіймає Диркалиху). Золотії у вас вустонька, Тетяно Демидовно! 221
Гайдабура. Де вже не золоті. Коли бреше і креше, стриже і чеше! Бо той сердешний Шульїгіченко приїхав сюди не хизуватись, а свого доконечного вироку сподіватись. Диркалиха (до Гайдабури)., А тобі зась, бо тебе ця річ не зачіпає аж ні трішки! (до Загреби, згорда). Що ж ти мені, брате, на це відкажеш? Загреба (підводить голову і тре собі лоб). Та ти бо, сестро, не теє... не нападайся. .. Дай мені хоч трохи з думками зібратись (з перегодом). Так оце б то ні за Жмиря, ні за Шульпіченка... Як же ж (воно ітак? (до Килі). Дочко! Дитино моя! Скажи ж мені з ласки, як нам буть?... Диркалиха. Скажи бо йому, дочко! Скажи вже йому навпрямець: любуй, мов, батьку, тією славою, що я наробила, — тепер сором від людей — та жалуй мене, розумницю, по головці! Загреба (до Килі). Дочко! Так ти не хочеш іти за Шульпіченка? К и л я . Не хочу, батеньку ... Загреба. І за Жмиря не хочеш? К и л я . Не хочу ... Загреба. І ні за кого не хочеш? Киля. І ні за кого не хочу... Не хочу я заміж! Батеньку! невже ж я вам обридла чи надокучила? Нехай я буду з вами жить... Я доглядатиму і пильнуватиму вас на старості літ, а більш мені нічого й не треба. Загреба. А сором, дочко?... Киля. Який же сором, батеньку? .. Та я ж іще сорому не наробила... А коли маєте за сором, що я Шульпіченком любилась, то той же сором на мене впав, а не на вас ... Загреба. Е, дочко! Твій сором — і мій сором. І хоч і кажеш ти, що особливого сорому не наробилла, то не так скажуть люди. Вони приточать удесятеро і оплетуть так, що не збутись нам поганої слави довіку. (Здихнувши). Так ти, дочко, ні за кого не хочеш? Киля. Батеньку!... Загреба. Ну що ж... Чи так, то й так! Коли не хочеш покрити того сорому чесним шлюбам, то будеш терпіти. Та однаково того сорому мені не обібратись: одна дочка з москалем повіялась, і друга... Та що й казать! Уляна, спасибі їй, прибила мене, а ти, дочко, доб’єш, та на тому й конт! Не знала стара голова, як дочками порядкувать, то нехай пропадає! (утирає сльози). Теленьдзеленьчиха. І оце б то батько отак гань- бує перед дочкою! 222
Диркалиха. Дурному дурна й пам’ять! Кил я (підсуваючись до Загреби). Батеньку... я щось хочу вам сказать ... Загреба. Кажи, моя дитино! Кажи, що хоч, бо мені вже все однаково. Мене нічим не здивуєш, і на все тобі моя згода! К и л я . Батеньку ... коли вже слава моя так тяжко гнітить вас... коли вже безпремінно треба її покрити шлюбом... то нехай уже я піду заміж... Загреба. Он бач! За кого ж, моя дитино? К и л я . Батеньку ... я сама не знаю ... порадьте мене, батеньку!... Диркалиха (плеснувши в долоні). Та моя ж ти донечко! Та це ж тебе сам Господь на розум навертає. Теленьдзеленьчиха (цілує Килю). От моя донечка! От моя розумниця! Кил я (до Загреби). Ох, батеньку, батеньку! Порадьте мене, скажіть мені, зя кого мені йти, а я на все буду в згоді... Загреба. Ні вже, дочко! Вибирай сама, кого знаєш, кого тобі серденько твоє вкаже, а я тебе не пораджу, щоб на мене потім не нарікала! Диркалиха (до Загреби). Тю на тебе, старий дурню! Теленьдзеленьчиха. Та чи вам же не сором, Пилипе Демидовичу! Загреба (до Килі). Так як же, моя дитино, за кого ти підеш? Диркалиха. Та що ж ти питаєш у дитини, коли вона сама в тебе поради просить! Та порадь же таки нещасливу сиротину, бо ти ж таки батько, а неньки ж у неї немає! Теленьдзеленьчиха. Та порадьте ж бо, Пилипе Демидовичу, або дайте хоч ми порадимо, бо я ж таки їй хргацена мати, а Тетяна Демид стана рідна тітка! Загреба (з гнівом). Годі вам скіпатись до мене та, як сороки, скреготати! Сказа© вам раз, що не буду накидати нікого, то й не буду! (Диркалиха і Теленьдзеленьчиха б'ються об поли руками). Кажи, моя дитино, кажи, моя втіхо, за кого ти хочеш заміж іти? Киля. Ох, батеньку! батеньку! Мені за Жмиря йти — гірше, ніж умерти .. . Загреба. А за Шульпіченка? Киля .Батеньку, батеньку! Я Шульпіченка любила... я люблю його і довіку буду любити! Та нудить моє серденько великий жаль на його... і страхаюся я, що він мене не любить так, як я його люблю ... Бо коли він не любить мене щиро, то я не буду за ним щасливою... 223
Диркалиха. За кого ж, моя крихотко? Теленьдзеленьчиха. За кого, моя пліточко? Киля. (вагаючись і запинаючись). За .. * за... за.. Жмиря... Диркалиха (плеснувши в долоні, кидається до Килі). Дочеінько ж моя любесенька та гарнесенька! Теленьдзеленьчиха (теж обіймає Килю). Та моя ж ти кралечко, та моя ж ти розумнице! Гайдабура (до Килі). Килино Пилиповно! Невже ж таки справді підете ви за цього песиголовця! Загреба. Дочко моя! ,Чи ти ж з отухи за нього йдеш? Киля. З охоти, батеньку!... Загреба. І не будеш ти тужити та скорбувати? Киля. Не буду, батеньку... Ох, батеньку, батеньку! Що буде, то буде, а нехай уже піду за Жмиря... Загреба (обіймає її). Та ти ж моя втіхо дорогая! Та ти ж мене на світ відродила! (плаче). Диркалиха .Отепер і я бачу, що це моя зрощениця, що вона моїм поглядом на світ позирнула! Теленьдзеленьчиха. Слава тобі, Пречистая Богородице, що ти нам погодила і нашу дитину сама напутила! Киля. Батеньку! Я чогось нездужаю ... із сили спала... Тепер уже відпустіть мене, то я відпочину трішки. Загреба. Іди, моя дитино! Іди відпочинь гарненько! Диркалиха. Ходім, моя донечко, я тебе сама роздягну і в постілоньку укладу! Теленьдзеленьчиха. Ходім, моя любонько, ми тебе вдвох Ми тебе сами... ми тобі усе на світі! Киля. Ох, не руште мене, тітонько... не займайте мене, мамонько... Нехай я краще сама... на самоті мені легше буде... (Диркалиха і Теленьдзеленьчиха випроваджають Килю). Загреба. Ну, спасибі ж Богові, що хоч воно так вийшло ... Гайдабура. А що ж вийшло? Чорти батька зна що, й чорти батька зна як! Загреба. Та все ж таки, братіку, хоч не силоміць віддамо ... А тепер давай вип’ємо абощо ... (наливає чарку). Будьте здорові! (Диркалиха і Теленьдзеленьчиха уступають веселенькі) Диркалиха. На здоров’ячко, брате! Тепер і я вип’ю залюбки! Теленьдзеленьчиха. Пийте та й нам дайте! 224
Гайдабура. Пийте, трикляті яги, Килинину долю занапастивши! Пийте за її лихо, то може хоч похлебнетесь та подавитесь! Загреба. Тю на тебе, Семене! Чи ти не спантеличивсь? Диркалиха. Та чи ти не здурів, триклятий? Теленьдзеленьчиха. Та опитать же тебе, хамлюго, завіщо ти лаєшся? Гайдабура. А ви, сердешні, не розтямкуєте — завіщо? За душогубство! За Килинину долю! Таки дотягли, таки доконали трикляті яги бідну дівчину! Як учепилися за неї та як уп’ялись їй в душу, мов упирі, так вона бідна нудилась — нудилась, та бачить, що й за батька не захилиться, та й віддалась на видющу смерть! Диркалиха. Чи ти ба, що вигадав триклятий бузувір! Теленьдзеленьчиха. Та побий же тебе сила Божа! Та як же тобі не гріх! Гайдабура. Та ти про гріхи мої не турбуйся! Іще побачимо, кого більше чорти мордуватимуть на тім світі — чи мене, чи тебе з Диркалихою. Диркалиха. Як? Так оце ти рівняєшся до нас із гріхами? Та може ж ми й грішні перед Господом, та не такі ж таки махаметки і бузувірки, як ти! Теленьдзеленьчиха. Та чи є на світі такий лиходій, щоб з тобою у гріхах зрівнявся? Диркалиха. Та ти ж гірший махаметянина — ти прямо ідолянин! Теленьдзеленьчиха. Та ти ж у Бога не віруєш, до церкви не ходиш, у гріхах не сповідаєшся, по десять рік не причащаєшся! Диркалиха. Та ти ж кобилятину їси! Та ти ж у страсну п’ятницю з потіпухами в лайдачарні гуляєш! Гайдабура. Так я ж хоч і кобилятину їм, так людського добра не заживаю. І хоч може в страсну п’ятницю в лайдачарні гуляю, так за те ж і живий до Бога не лізу, і не личкуюся ні перед ким, не затуляюся преподобністю, людям капості виробляючи та чужу долю занапащаючи! Диркалиха .Та хто ж не знає, що ти давно вже чортам душу запродав! Теленьдзеленьчиха. Та я дивуюся й не надивуюся, як під тобою земля не репне! Гайдабура. Еге, якби за великі іріхи під нами земля репалась, то вже б давно обох вас чорти в безодню потягли! Диркалиха. Господи, Господи! І навіщо ти держиш на світі отакого тричі проклятого невіряку! 225
Теленьдзеленьчиха. Та покарай же його Господи, за його бузувірство! Пошли на його або грім небесний, або наглу хворобу, абож руку душогубця! Гайдабура. Та невже ж, Господи, не віддячиш їм за їх прохірство та машкарство? Шарпни їх, Господи, святим твоїм шарпанням по душі і по тілі, щоб аж зуби зціпили і витріщили очі! Диркалиха. Пху на тебе, іроде! Теленьдзеленьчиха. Пху на тебе, бузувіре неприкаяний! Загреба (підводиться з місця й підіймає руку вгору). Годі! Годі, Семене! Годі й ти, сестро, та й ви, Марфо Григоров- но! Не той тепер час, щоб лайку заводити та свари збивати! Покиньте зваду, згадайте, яка година наспіла! Сам Господь погодив нам тихомирно справу закінчати, а ви заходилися змагатись та псякуватись! (До Гайдабури). Облиш, друже! (Цілує його). Облиште, мої голубочки! (Цілується з Диркалихою і Теленьдзеленьчихою). Облиште, мої любі, та вип’ємо з миром по чарці, бажаючи щастя мій дитині любій! Диркалиха (хлипаючи). Прости мене, брате мій любий, що я в такий час та з оцим луципером у лайку зайшла! Серденько моє розгорілося, не силонька моя терпіти від його зневагу. (плаче). Теленьдзеленьчиха (крізь плач). Простіть і мене Пилипе Демидовичу, — не змогла я свого серденька здержати, бо оцей же бузувір до живих печінок мені доскромадив! Гайдабура (теж мов би хлипаючи). Прости ж і мене, Пилипу сю, що оці преподобниці трохи мені очей не видряпали! Бо вони такі, що хоча б сім собак на їх напустив, то кожна б від усіх відгризлась! Загреба. О, бодай тебе з отаким опрощенням! Сказано бузувір! (Підіймає вгору чарку). Пошли ж, Господи, моїй любій дитині, моїй дочці Килині, за її покірливість та добрість щасливую долю та довгий вік! Диркалиха. Пошли, Господи! Теленьдзеленьчиха. Дай то, Господи! (П'ють). Загреба (сідає на дзиґель). Ох, голубки мої, голубки! Оце п’ю я за щастя та здоров’я моєї дитини, а душа в мене болить ... Бо знаю я, що коли згодилась вона за Жмиря віддатись, то тільки задля мене, задля батька свого рідного. І добре ж, коли доля їй випаде справді хороша, а якщо ні, то горенько її зависне на моїй душі гріхом страшенним ... Диркалиха. Годі, брате, з жалкуванням! Уже ми твоїх дурних жалів наслухались, а більше й слухати не хочемо! 226
Теленьдзеленьчиха. Облиште, Пилипе Демидовичу, з своїми жалощами! Обридло нам із вами в іпереваги-ваги гратись ! Уже коли сама Килина згодилась, то нема чого й киснути! Загреба. Тай напасливі ж ви, нехай вам біс! Зараз і наскіпалися... Хіба ж я винен, що доля моєї дитини мені з думки не сходить? Гайдабура. Так ти ж про Килину думай та й про інших дітей не забувай. Згадай хоч про Юрка та Гараська — на якого бісового батька сидітимуть вони під калавуром? Уже коли бить їх, то давай виб’ємо та й пустимо на волю! Диркалиха. Ай справді! Не дляйся з ними, брате, покарай їх тяжко, та тоді, коли хочеш, — прости, а коли ні, то з двору прожени та й конт. Бо тепер же в нас інша справа зайшла — 	треба з весіллям клопотатись! Загреба. Ні, сестро, не буду я їх карати ніяк... Не той тепер час, щоб карать, а той, щоб милувать, (до Гайдабури). Піди, Семене, ослобони їх, та нехай ідуть до гурту! Диркалиха (жахнувшись). Схаменись, брате! Хіба ж таки можна за таке злочинство та не покарати? Теленьдзеліеньчиха. Ні, Пилипе Димидовичу, так не можна! Уже як-не-як, а покарати треба, безпремінно треба, бо вони ж вашу батьківську волю під ноги стоптали, вашу честь заплямували! Та коли минеться їм така провинність без ніякої кари, то вони ще й не такого лиха нароблять! Загреба. Годі! І не кажіть мені про кару, бо не послухаю! Не така година наспіла, щоб катування справлять! Та й Ки- лина учора просила за їх, аж до ніг мені припадала. Простю їх, то й мені на серці полегшає, і Килині залишнього жалю не буде! Теленьдзеленьчиха. Е, лихо з оттакими легкодухими батьками! Диркалиха. І отак він, голубочко, хоч коли. Як роз- млявиться та розкисне, то стане такий м’який та в’ялий, як квач! А теперечки тільки того й недостачає, щоб Уляну простив та з Прогульбицьким замирив. Загреба. А що ж! Нехай тільки приїдуть та впадуть мені до ніг, то й помилую! Іще й худобою та грошима надарю — нехай собі поживають та на мене не нарікають за нелюдськість. Теленьдзеленьчиха (плеснувши в долоні). Оце так що гарна оправа буде! Диркалиха. Та ти, брате, очевидячки ума рішився! Теленьдзеленьчиха. От тоді вже справді уся Чор- номорія посміється: зарегочуть люди і на Кирпилях і на Ясенях, і на Бейсузі і на Чолбасах! Диркалиха. Та тебе тоді, брате, не то люди, а й кури засміють! 227
Загреба. Тай обридли ж ви мені, нехай вам грець! З вами гозорити — тільки серце дратувати. (Уступають Гайдабура, а за ним Юрась і Гарась у залізах. Хлопці зупиняються біля порога і з ляком роздивляються). Гайдабура. Оце ж тобі й арештанти! Чи будеш бить, чи будеш милувать? Загреба (з фальшивим гнівом). А що, махамети, як собі чуєтесь — га? Чи будете наперед батькову волю під ноги топтать, та сестер пройдисвітам продавать, та родинну честь і славу за- непащать? — Га? (Юрась і Гарась з переляку мовчать та дивляться на батька, як на видющу смерть). Гайдабура. Ану, хлопці, мерщій навколішки, та чолом батькові до ніг, бо вже посеред двору і кім лики з малахаями стоять! Юрась (падає на коліна). Батеньку! Згляньтеся на нас, змилуйтесь над нами! Гар а сь (теж падає на коліна). Змилуйтесь, батеньку! Ради Господа змилуйтесь! Загреба. Ох, діти мої, діти! Як же мені над вами змилуватись, коли ви мене не милуєте? Зневажили, збезчестили, у вічний сором увели... (утирає сльози). Юрась (уже сміліш). Простіть, батеньку, в послід ний раз, а більше не буду, поки живота мого!.. Закаюся на віки вічні!... Гарась. Згляньтеся, батеньку, тільки на цей раз, а більше не буду до суду — до віку ... Кленуся честю ... заприсягаюся Господом!.. Загреба. Вставайте, діти, — я вас прощаю! Та знайте, що прощаю вас не через те, що ви божитесь та кленетесь, а через те... через те... що великий час настав — сестра ваша Килина у чесний шлюб заходить!... Ослобоняю вас! (до Гайда- бури). Розкуй їх Семене! Юрась і Гарась (кидаються до батька і цілують йому руки). Батеньку! Голубчику! Спасибі ж вам, та ще й велике! Спасибі на віки вічні! Загреба. Ох, діти, діти! Цілуєте ви мені руки, а того й не знаєте, що Килина поперед вас їх слізьми зросила, за вас, поганців, благаючи ... Шануйте її діти ... Любіть її. (Утираючись). Та нехай вам абищо! Ідіть собі геть, а то ще заплачу! 228
Гайдабура. (підступає до Юрка з ключем від заліз). Подай уперед ліву ногу! Отакечки! (відмикає заліза). Юрась. Батеньку! Та ви ж цілком простили нас чи може ще й теє?... Загреба. Та кажу ж тобі, що простив! Юрась (усміхаючись). Оце їй же ти Богу!.. Це мені аж дивно ... А я вже думав ... уже боявся, що зовсім теє ... Гарась. Ая вже аж тес ... уже й не сподівався... І як воно так сталось? ... Гайдабура (до Загреби). Отже ти, Пилипе, зовсім збентежив хлопців, ослобонивши їх від усякої кари. Якби таки завдав їм хоч трохи парла, то їм би й на совісті вияснилось і на серці полегшало. (До Юрка та Гараська). Ходімте, хлопці, на двір, то я скажу кімликам, щоб поклали вас та зашкварили вам хоч по десятку! Юрась. Чи ти ба, яких дурнів знайшов! Гарась. Ні. вже, Семене Прокоповичу! Тут хвала Богові, що батенько змилосердились ... (кланяється знов). Спасибі вам, батеньку, від щирого серця спасибі! Юрась (теж кланяється). Спасибі, батеньку, навіки спасибі! Загреба. Годі, діти! Ідіть собі та поснідайте, бо ви, мабуть, голодні... Юрась. Ні, батеньку, ми не голодували! Ото як замкнули нас учора в гамбар, то Киля, спасибі їй, зараз ізлізла по драбині до віконця, що для духу зроблене, розпиталася з нами, та й почала достачати нам харчу: понаносила і сала і ковбас, а я ще й горілки випрохав. Так Гарасько не їсть, не п’є, а тільки стогне та щось белькотить, як уві сні, а я, недовго длявшись, як почав ковбаси вминать та горілку пить, а далі як заспівав... Загреба. Ох, тобі, махамете, сплоха не дошкулиш! Гарась. Ходім, Юрасю, до Килі та хоч подякуємо їй. (Виступають). Загреба. Ху-у! Наче й негарно, що так їм минулось, а з душі мов каменюка звалилась! Теленьдзеленьчиха. Ну, шкода, що не я оцим дітям батько! Знали б вони, як мою волю під ноги топтати! Диркалиха. Ні, якби на оцих дітей та такий батько, як я була мати, — були б шовкові! Завіса 229
XIII. (Майданчик перед причілком Загребиного дому. З обох боків дерева і кущі бузку. На дім падає луна від огнища, що розпалено у дворі на воротях. Від огнища долітають гук, регіт і співи. Серед майданчика кілька дзиґлів, стіл, на ньому графин з горілкою). Загреба (ходить по майданчику). Чи ти ба, яке огнище розпалили — аж дім і сад луною освітило! Треба сказати, щоб не дуже то багато напалювали жару, бо це іграшка небезпечна. Он у полковника Ґурґулія як напалили жару цілу кучугуру, а поїзд з молодими як наскочив туди, то й коні не винесли — так і застрягли в жару і живцем попеклись, та й молодих насилу зрятували. (Набік). Агей, Тарасе! Тарас (уступає з-за ріжка). Чого зволите, пане? Загреба. Гляди мені, Тарасе, щоб там хлопці не дуже багато напалювали жару — щоб часом коні не застрягли! Тарас. Та вони вже напалили були таку кучугуру, що було б коням аж по черево, так я звелів згребти ту кучугуру геть набік, а це вже вони завдруге солому палять. Загреба. Гляди ж мені, голубчику, щоб не теє... щоб часом, боронь Боже, не трапилось лиха! Тарас. Не турбуйтесь, пане, усе буде гаразд! (виступає). Загреба (сам собі). Ох, лихо, лихо! Діждаівся того часу, що дочку до шлюбу повезли, та щось мені ні радости ні втіхи. Чи я собі хворий, чи може душа моя прочуває яку злегоду, а тільки нудиться моє серце та й нудиться... Сподіваюся молодих від вінця, і душа моя аж мре! (набік). Агей, Тарасе)! Тарас. Чого зволите, пане? Загреба. А гукни мені сюди урядника Туркота! Тарас. Зараз, пане! (виступає). Загреба (сам собі). Охг лихо, лихо! І що воно за знак, що й серце мені завмирає, і аж тіло на мені тремтить? Та хоча б скорій уже прибували молоді, то може б душа моя хоч трохи заспокоїлась. (Уступають Тарас і Туркот). Т у р к о т . Чого зволите, ваше високоблагородіє? Загреба. Гляди мені, Туркоте, щоб там козацтво не дуже то пустувало. Розмісти команду від воріт у дві лави та накажи, щоб як прибуде поїзд, то щоб стріляли вгору, а не під ноги коням, бо коні скажені, то коли б не сиудились та не рознесли. А ти, Тарасе, перекажи там Гайдабурі, щоб він із своєю кімлиць- кою командою не витіва© чорт батька зна чого: щоб гемонська кімлишня з пістолів у поїзд не стріляла і шапок під ноги коням 230
не шпурляла! А як проскочать молоді у двір благополучно та висядуть з коляси, то тоді нехай кожен витіва, що знає, — хоч нехай сторч головою у огнище стриба, то мені байдуже! Туркот. Гаразд, ваше високоблагородіє! Усе розпоря- джу, як кажете! Тарас. Не турбуйтесь, пане, усе буде благополучно! (Виступають). Загреба (сам собі). Господи, Господи! Поможи мені цюю справу благополучно до кінця довести! Відверни від мене і моїх діток усяку пригоду і всяку злегоду! (Уступають: Диркалиха в дорогому старомодному вборі, Телень- дзеленьчиха, наряджена по-новомодному). Диркалиха. От-от, брате, і молоді наші прибудуть. Поблагословиш їх з Марфою Григоровною, як закон велить, та й за весілля приймемось. А покищо давайте лиш погладимо-пола- димо дорожку. • Загреба. Ох, давай, сестро, вип’ємо, чи не виясниться у мене на серці. Диркалиха (бере чарку). Поздоровляю ж тебе, брате, з розпочинком весілля! Загреба. Ох, сестро, сестро ... Теленьдзеленьчиха. І чого таки ви, Пилипе Деми- довичу, усе журитесь? Хвалити Бога, усе зроблено до ладу! Загреба (бере чарку). Ох, голубко Марфо Григоровно! Хто його знає, як іще воно буде... А проте, дай Господи, щоб усе було благополучно! (п'є). Телень дзеленьчиха (бере чарку). Слава ж тобі, Господи, що сподобив мене моїй любій хршцениці у шлюбний час замість рідної матері стати і у закон її увести! Загреба. Спасибі, вам, Марфо Григоровно, за вашу ласку і за вашу турбацію. Дай тільки, Господи, щоб ця турбація на добре вийшла! Диркалиха. Отже, брате, ти таки й справді зовсім засмутився. Бадьорся, брате! У такий великий час треба б не поникати головою додолу, а високо чоло держати і всім бадьорости та веселости піддавати! Загреба. Як же мені, сестро, високо чоло держати, коли серце мені в’яне? Диркалиха. Та чого ж таки, брате? Усе здіялось гаразд! Теленьдзеленьчиха. Та так гаразд, що більше й бажати нічого! Загреба (похитавши головою). Ох, не зовсім гаразд, мої голубки, далебі не зовсім ... 231
Диркалиха. Та що ж у нас, брате, не гаразд вийшло? Скажи мені з ласки! Теленьдзеленьчиха. У чім же не гаразд, Пилипе Демидовичу? Загреба. Ой, не гаразд зробили ми, мої голубки, далебі не гаразд! Мабуть, так, що занапастили ми вік моєї дитини най- любішої!... Теленьдзеленьчиха. Оце таки лихо! Диркалиха. Та чи тобі не сором, брате, отаке плести? Де б радіти душею та перед людьми щастям величатись, а він якраз тут і рознудився! Загреба. Як же мені, сестро, не нудитися, коли скорбота мене в’ялить?... Душа моя плаче!... Мабуть, прочуває вона якусь лиху годину . .. Диркалиха. Отже, годі, брате, химрувати, бо далебі розсерджусь та й полаємся ради великого свята! Теленьдзеленьчиха. І чи годиться ж таки розумному батькові у такий час казна-що казати та на свою голову злегоду віщувати? Загреба. Так ви ж бо згадайте, мої голубки, що з Ки- линою діється? Як уздрів я, як її, знемощілу, під руки з хати вивели, та як її, зомлілу, у колясу посадовили, то й серце мені впало, і світ мені у віччю кругом покотився ... Теленьдзеленьчиха. Горе та й годі з отакими млявими та недолугими батьками! Диркалиха. Та посоромся бо, брате, вбиватись через дурницю! Та це ж річ світова! Яка ж таки дівка, до шлюбу йдучи, серцем не мліла та душею не вбивалася? Попонудиться та попоплаче вечір, а завтра проснеться, то все й минеться! Загреба. Ох, якби то так, сестро ... (набік). А що це?... Дівчата весільної співають?... Диркалиха. Та це вони до огнища прямують, та, бач, якраз до речі й пісню підібрали. Загреба. Он, бач! Та як же гарно співають... Замовкли... (набік). А йдіть сюди, дівчаточка! Ідіть сюди, мої голуб’ятка! Диркалиха. Нащо вони здались тобі, брате? (Уступають хуторянські дівчата). Загреба. Ідіть, дівчаточка, сюди ближче! Ідіть, мої діти, та заспівайте мені пісню, та розважте моє серце! Теленьдзеленьчиха. Та яка там розвага з їх пісень? У їх весільні пісні такі сумні та нудні! Загреба. Заспівайте, мої голуб’ятка! Дівчата (співають): 232
Ой кувала зозуленька у садочку, Прихиливши головоньку ік листочку; Ой плакала Килиночка у світлиці, Прихиливши головоньку до скамниці ... Диркалиха (перебиваючи). Годі, годі! Не треба такої сумної! Теленьдзеленьчиха. Казна-якої завели! Ви б таки веселішої. Загреба (крізь плач). Співайте, мої голубятка! Співайте, мої дітки! Диркалиха. Другої, дівчата, другої! Теленьдзеленьчиха. Веселішої, дівчаточка, веселішої! Одна з дівчат. Та якої ж вам веселішої? (до дівчат). Ну, давайте оцієї заспіваємо. Ой батеньку мій ріднесенький! Десь я тобі надокучила, По твоєму дворі ходячи, Русою косою маючи, Твій двір звеличаючи ... (Загреба плаче, Диркалиха і Теленьдзеленьчиха кидаються до дівчат, махаючи руками). Диркалиха. Годі, годі — нехай вам абищо! Теленьдзеленьчиха. Ідіть собі геть — он туди до хлопців, що огнище палять! (до Загреби). От стидота! От бридота! Полковник війська чорноморського і всячеський кавалір роз- хлипався від пісні, як стара баба! Дикалиха. Чи ти ба, як розрюмався — аж захлинається. А опитать би, чого розмлявивсь, чого .розкис, як мокрий віхоть? Загреба (зривається з гнівом). Гетьте від мене ік бісовій матері! Гетьте з моїх очей! Дайте мені свою скорботу на самоті виплакати! Диркалиха. Та чи той же тепер час, брате, щоб рюмси та реви розпускати? Схаменись! От-от молоді прибудуть, то треба ж їх по-батьківськи й приймати та святими іконами благословляти! Теленьдзеленьчиха. Заспокойтесь, кумоньку Пилипе Демидовичу! У гамуйте своє - серце та лагодьтесь закон оправляти! Тарас (виступає з-за ріжка). Пане, молоді їдуть! Уже чутно, як конвойні козаки на гасло стріляють, видко, як і огонь 233
з-за гори блискає! (Загреба, Диркалиха і Теленьдзеленьчиха насторожуються і прислухаються. Чутно далекий грюк рушниць і мушкетів). Загреба (христиться). їдуть! Благослови, Господи! Допоможи, Господи! Теленьдзеленьчиха. їдуть наші князь і княгиня! Диркалиха. їдуть, мої голуб’ятка! Теленьдзеленьчиха. Ходімте, Пилипе Демидовичу, в хату — ми ж їх на порозі повинні зустріти! Загреба. Не поспішайтесь, Марфо Григоровно, іще доволі часу. (До Тараса) Гляди ж мені, Тарасе! Гляди мені, голубчику, щоб усе було гаразд! Тарас. Не турбуйтесь, пане, усе буде якнайкраще! (Виступає. За лаштунками розлягаються гук, гик і мушкетна грю- котня. Загреба і Теленьдзеленьчиха похапцем ідуть у хату, а Диркалиха зникає у двір. Незабаром уявляється весільне шество: Килина у вінчальнім уборі, з правого боку піддержує її під плече Жмир, а з лівого Юрко; за ними ідуть: Диркалиха, Гарась, усякі пани, пані, паничі, панночки, а позад усіх Гайдабура з люлькою в зубах і карбачем у руці. Всі заходять за ріжок, до красного входу, і зника/ють, зостається самий Гайдабура). Гайдабура. Ну, довели ж ми справу до кінця — спарували чортяку з янголям, а тепер на радощах будемо горілку пить та шампани, як воду, лить... Пху! Аж мені бридко! А Жмир то, Жмир, як голову задрав та як набундючивсь! Та вже ж і шаноби зажив собі, триклятий песиголовець, бо де ж пак: і з мушкетів йому стріляли, і «гурра» гукали, і шапками вгору шпурляли, наче й справді якого лицаря вітали, а який же з його лицар? Він прямо гицель... І душею і статурою гицель, що з залізним гаком по майданах никає та собак живцем за ребра хапає! Він прямо живолуп, та й годі! Чи йому ж до лиця така шаноба? Пху! Не хочу й в хату йти, не хочу з ними і горілки та інампашв пить! Моргну Тарасові, щоб відіслав відро горілки до кімлиць- ких кибиток, та й буду з кім ликами всю ніч гуляти! А поки минеться метушня, відокремлюсь у садок, то може хоч серце відійде. (Виступає. Уступають Юрась і Гарась). Юрась. Та ти слухай бо, Гарасю, яка кумедія — Андрій Шульпіченко тут! Гарась. Та чи справді ж? Юрась. Хрест мене вбий! Як наскочив поїзд до огнища, то я своїми очима бачив, як він, іроді® син, між тиском народу зіп’явсь на горожу та дивиться, аж баньки вирячив! 234
Гарась. Отже, знаєш що? Оце він, мабуть, на капость сюди устряв — щоб Кплині більше допекти. Юрась .Та чорт його й розбере, бо Палажка каже, що він скликає хлопців та дівчат у хутір до старої Скрипілихи, щоб бенкет ушкварить, а Оришка каже, що як висадились молоді з коляси, то він відокремився від челяді та й затужив на ввесь голос. Прямо, каже, завив, як підстрелений вовк. Гарась. Е, Юрасю, так то він хоч і гульню заводить, та, мабуть, з лиха! Юрась. Та все однаково, чи з лиха чи з ремства, а треба б йому духопелів завдати. Ось давай поставимо своїй челяді відро горілки, та захопимо, кого трапиться й з хуторських парубків, та ще й кімликів візьмемо, та таких духопелів йому завдамо, щоб по віки вічні пам’ятав! Гарась. Та завіщо ж? Юрась. Як завіщо? А за те, що він махамет. Я вже давно на його зуби гострю! Гарась. Так роби ж, як знаєш, а я до тебе не пристану! Ю р а с .Так я й сам упораюсь. Та вже ж і завдам гарту іродовому синові — наб’юсь, як голої вівці! (Виступають. З-за ріжка уявляється Киля в шлюбному вборі. Вона боязко озирається і зупиняється). Киля. І між людьми нудно, і без людей страшно ... Відпустили мене відпочинути ... Ізвінчали, поблагословили на вічну муку, та й пустили у свою світлицю відпочинути... Як же його відпочинути? На самоті мене жах обіймає... Як погадала я про все, що здіялось, як уздріла собі свою будущину та як вирячилась на мене моя лиха доля, то аж обмерла я з ляку ... Треба рятуватись ... Треба тікати!.. Треба далеко тікати, щоб їм і слід мій запав ... Боже ж мій, Боже! Куди мені втекти, куди заховатись? За кого захилитись, ким захиститись?... (Поникає головою і задумується). Ні, вже, мабуть, не втекти мені від судженого лиха... Ох, не втекти мені від долі своєї гіркої та нещасливої — треба підкоритись! (Опускається на дзиґлик, зціпивши опущені руки). Так от це моя й доля! Кого любила, кого кохала, той мене зрадив, той мене зневажив, і світ мені ізнемилів!.. От де лихо, так лихо! Цього лиха на весь вік стало б!.. Так же судилося на це лихо та ще й друге — за найгіршого нелюба на довічную муку віддатись!.. Лишко ж моє, лишко моє тяжке! Як тебе пережити, як тебе знести! Та тебе ж ні збути, ані перебути! Цілий вік жити та по загиблому щастю тужити! Цілий вік страждати і ні на що не впо- вати! Цілий вік горя без надії, без відрадоньки! (З перегодом). Ні!... Ні, таке лихо мені не під силу... не знесу його ... не подужаю ... не переможу... Господи! Пошли мені наглую смерть! 235
Прийми мене до вічного відпочинку! Нехай люди живуть, коли їм щастя, нехай любляться, чи сваряться, коли їм до вподоби, а я буду відпочивати... Смерти мені треба! Тільки смерть заховає мене від лиха! Вмерти мені — та й конт ... (З перегодом). Тільки батенька шкода... та Андрія шкода... та надій гарних шкода, свого віку молодого шкода... Ой, світе мій ясний та світе мій красний, який мій талан нещасний! (Із-за ріжка чутно людські голоси. Киля з ляку кидається туди й сюди). Лишко ж моє — 	мене шукають!... Лишко ж моє — куди мені дітись?... (Присідає за кущем бузку). Диркалиха (вибігає з-за ріжка). А де Киля? Де наша княгиня дорога? (Озирається). Оце таки лихо — як у воду впала! (Біжить назад). Загреба (вибігає з-за другого ріжка). А де Киля? Де моя донечка люба? Де моя квіточка дорога? Дайте я на неї хоч надивлюся! (Озирається). І тут немає? Оце таки лихо! (Вертається). Киля (виступає з-за бузку). Пішли ... Мене шукають ... шукають, щоб повести за стіл та посадовити поряд з нелюбим, та гуляти за моє нещастя!... Ні, не сила моя більше терпіти... Не піду я!.. Утечу!.. Утечу, куди здря, побіжу світ-за- очима! Краще мені головою об камінь розбитись, краще з кручі та в воду! Утечу! (З-за обох ріжків чутно голоси, Киля борсається туди й сюди). Гукають мене ... оступають мене ... Господи, борони мене!.. заступи мене!.. (Кидається за кущі і зникає). Загреба (до Палажки). Де ж ти і коли ж ти її бачила, Палажко? П а л а ж к а . Та оце недавнечко бігла я до огнища, так бачила, що вона отутечки на дзиґлику сиділа. Диркалиха. Оце таки лихо! І куди б їй, здається, заподітися? Загреба. Не дай Господь якого нещастя... Відверни, Господи! (Гукає). Ки-лю! Ки-лю, моя дитино, моя нагідко польова, моя квіточко люба! Дикалиха. Та ні, таки вона, мабуть, у якійсь хаті прикавурилась! Ходім, брате, обшукаємо усі кімнати, а ти, Палажко, побіжи в сад та метнись по всіх закутках! (Виступають). Жмир. Що б же воно за оказія така? І що воно за знак? Теленьдзеленьчиха. Та не турбуйся, голубчику, бо вона, мабуть, у садок прохолодитись вийшла. Жмир. Та вона може справді у садок майнула, та тільки задля чого? Коли хочете від мене правди, то в мене вже 236
така думка мигнула, чи не з Андрієм бува збіглась?... Бо я так своїми очима бачив, як він отутечки, з-між челяді визирав ... Теленьдзеленьчиха. От таки казна-що вигадав ... Як тобі не сором? Загреба. Відверни, Господи! Заступи, Господи. Диркалиха. Та не бійся, брате! Відкіля б таки лихові взятись?.. П а л а ж к а (вбігає перелякана). Паночку!... Голубчику!.. Хтось гукає з ставу... Кричить — рятуйте! (на годину всі скам'яніли). Загреба (з репетом). Утопилася! Рятуйте!.. Люди добрі! (Кидається в сад). Диркалиха (христиться). Пресвятая Владичице, спаси і помилуй нас! (Вибігає). Теленьдзеленьчиха. Та невже ж таки? Ж м и р. Та хіба ж таки?.. А побігти й собі. (Вибігають. Незабаром за лаштунками учувається глухий гамір, скигл і репет. Трохи згодом вбігає Жмир). Ж мир. Витяг ли!. . Ох, витягли, та не знаю, чи живу, чи мертву, бо й не протовпишся до неї... Спасибі, Гайдабура нагодився та й витяг... (З перегодом). Та й завзяте ж таки дівча! Чи ти ба?... Утопилося! І віку молодого не пошкодувало! . .Мабуть, дуже вже закохалося в того триклятого Андрія... (Б'ється руками об поли). От тобі і оженився на молодій та багатій! Тепер розійдеться про мене така слава, що й повік не збудеш — утопив, скажуть своїм шлюбом полковницьку дочку! (Бігає по кону). А худоби повз руки майнуло — сила-силою! Самого табуну скільки!.. А товару... А овець!.. Усе пропало, усе загинуло — і жінка і худоба! (Трохи згодом). А може від- хляне?... Може відкачають?... Теленьдзеленьчиха (вбігає). Та Боже ж мій, Боже! Та хто ж її знав, що вона така!... Жмир. А що, як? Чи не відкачали? Теленьдзеленьчиха (з несили опускається на дзи- ґель). Ох, лишко ж мені, лишко... І як воно такечки склалось? .. І чого б таки їй топитись, коли сама згодилась? .. Ну, коли так уже не хотілося за осоружним буть, то сперечалася б до кінця, побивалася б, тужила, репетувала, калавур кричала, то по-своєму б таки й зробила, а то згодилась, та й утопилась ... Жмир. Та може ж вона відхляне?.,. Теленьдзеленьчиха (не вважаючи на Жмиря). Та Боже мій, Боже! Та тепер же усю біду на мене складуть!.. (Хлипає). 237
Диркалиха (вбігає). Рятуйте, голубчики! Рятуйте, лебедики! Поможіть відволодати! Мерщій запарки грійте! Несіть горілку та натирайте! (Бігає несамовито по кону). Біжіть, люди добрі! Поможіть відкачати!... (З репетом). Та дайте ж мені помочі! Та хоч пораду ж дайте!... (Вибігає, репетуючи). Загреба (вбігає). Мерщій! Мерщій на поміч! Мерщій, люди добрі! Рятуйте мою голову грішну! (Бігає по кону). Біжіть, люди добрі! Біжіть на поміч! (Розпинає руки). Господи! Поможи мені мою дитину до життя вернуть! (стає на коліна). Поможи, Господи! Пішки у Київ піду! В ченці пострижусь! Молитимусь у поті чола до останку віку! (Раптом зривається). Ка- лавур! Рятуйте! Хто в Бога вірує — рятуйте! (Вибігає). Ж мир. Оце так, що наробили ми лиха! Теленьдзеленьчиха. Побила ж мене лиха година та нещаслива! Та тепер же увесь світ мене завинуватить... Гайда б ура (уступає мокрий, як хлюща, і тремтить). Бррр-ва! Тільки дарма обмок, як вовк, та змерз, як у заброді, а пуття не вийшло! Ке лиш я вип’ю пляшку, чи не нагріюсь! (Бере пляшку і п’е з рильця). Так отаке трапилось! Сидю собі на колоді біля ставу та курю люльку, коли ж дивлюсь, щось біле між деревами — мельк-мельк-мельк, та й опинилося якраз над кручею! А мені так, як молотком, у серце стукнуло: оце ж, кажу, Киля! Не всігів же я й на ноги стать, як вона вже — 	шубовсть у воду! Та тоді хлюп-хлюп, плесь-плесь. А я мерщій туди, та й собі з обрив а — стриб! Гукаю, рятуйте, а сам за нею! Вона усе — плесь-плесь, то пірне, то вирне та все далі та далі, та ніяк її не вхоплю, а води мені по шию, а на дні мул — ноги так і грузнуть! Та насилу піймав її, на превелику силу вибрався, за малим не втопився, а виніс на берег нечувственну! (Здригається). Брва! Ану, ще потягну з пляшки, чи не нагріюсь. (П'є). Теленьдзеленьчиха. Пий, голубчику, то може на- ірієшся! Гайдабура (зиркнувши на Теленьдзеленьчиху). Ага, ти тут, стара патико? Наробила лиха та й сидиш, прикавурившись? Теленьдзеленьчиха. Що це ти, Семене Прокопови- чу — перехристись! Хіба ж я цьому лихові причиною? .. Хіба ж моя була воля над Килиною? Адже в неї батько та рідна тітка є... Гайдабура. Ні, чортового батька відбрешешся! Якби не ти з своїм масним язиком та чортовою думкою, то нічого й не було б! Бо ти облеслива, як сучка, а прохірна, як лисиця, а вони всі вірують у тебе, як чорт у суху вербу . . . 238
Жмир. Та й справді! Якби не вона, то мені б і на думку не опало сватати Килину... Гайда бура (зирнувгии на Жмиря). Ага, так і ти, триклятий живолупе, тут? (Грюкає кулаком об стіл). Кажи мені, іроде, скільки ти помінився Теленьдзеленьчисі жеребців дать? Ж мир (злякавшись). Двох, Семене Прокоповичу ... Гайда б ура. Яких саме? Жмир. Та отого ж вороного, що Гарапом звуть, та сивого ... що такий собі аж пробілу в атий ... Гайдабура. Чи ти ба? (до Жмиря). Так оце ти, іродів сину, за двох жеребців виміндокував собі жінку — га? (До Те- леньдзеленьчихи). А ти, стара відьмо, за двох жеребців про- міндокувала людську душу — га? А де мій карбач? (Зривається з місця, але з несили точиться назад і з грюком опускається на дзиґель). Та я ж вас, іродове кодло... та я ж вам... (Скрегоче зубами і гигоче). Жмир. Отже, й справді треба тікать, бо він скажений! Теленьдзеленьчиха. Ходім відсіля мерщій — нехай йому грець, (виступають). Гайдабура (хиляючись). Утекли, бісові душі! Утекли! Усі розбіглись, усіх чорти порозганяли, тільки я й зостався! На якого ж гаспида я отут сидітиму? Та й нащо я тепер отутечки здався? (Звісивши голову). Гай-гай! От тепер у цьому домі оксь- шилось лихо! От тепер почнеться у полковника сум ота, та скорбота, та репет, та тужба щоденна! Тепер тут не до жартів і не до сміхів ... Поїду звідси! Поїду, куди здря! Переночую у Манджи- ка в кибитці, та й поїду! (Підводиться з місця і ковиляється). А Жмир де? А Теленьдзеленьчиха? А Диркалиха? .. Утекли? Чортового батька втечете! (Точиться геть). Чортового батька! (Зникає за ріжком, вигукуючи: Чортового батька!). Загреба (вбігає). Та Боже ж мій, Боже великий! Чи вже ж таки не зглянешся та не порятуєш? Рятуй, Господи! Рятуй мене, сироту нещасливого! Спаси мені мою дочку любу, мою дитину єдину! (Розпинає руки). Господи! Зглянься на мене! Усе добро збуду та на церкви віддам! У старці піду, в манастир запакуюсь, молитимусь, поки живота мого ... Диркалиха (тихо уступає, зложивши руки на груди). Молись брате, Богу, а надію кинь, бо вже наша дитина переставилась ... Загреба. Як?.. Що?... Ні, сестро, цьому не можна буть ... Господь не допустить ... Диркалиха. Шкода, брате, на Бога вповати — вона вже й заклякла. (Плаче). 239
Загреба. Та як же де?... Та що ж оце?.. Так оце б то вже конт?... Господи! Завіщо ж така кривда, завіщо така зневага тяжка? (Падає на коліна). Господи! Верни мені мою дитину! Верни, Господи! Ой верни, Господи, коли є в тебе на світі правда!.. Диркалиха. Не сварись, брате, з Богом і не нарікай на Його, бо самі ж ми цілком винуваті... Аж тепер мені з очей полуда спала ... Загубили ми свою дитину ... Позаздрились на чини та багатства... Та Боже ж мій, Боже! Та цей же гріх цілком на мою душу впаде... Та мені ж його повік не відмолити! (Тужить). Завіса