Тану-Тува
В САМОМУ центрі Азії, між Сибіром (Мінусинський край) і Монголією, кілька років тому виник самостійний державний організм —  Тану-Тувинська Республіка. Колишня урянхайська провінція хінської імперії, після 1911 року автономна Монголія, що раніше була колонією царської Росії, тепер —  ціла невеличка держава. До’цієї майже невідомої країни торік улітку в Москві відрядили антропологічну експедицію, під головуванням проф. Московського університету В. В. Бунака.
Тану-Тува — це гірська країна, чиє походження заховалося десь у тумані давньої старовини. Лежить вона оточена з Півночі і Сходу Саянами, Алтаєм — на Заході і пасмом Тану-Ола на Півдні. Тут, у цій країні кількома джерелами, що потім зливаються в річку бере початок Єнісей.
Природа цієї країни надзвичайно ріжноманітна. Болотисті й тундрові верхів'я гір зміняються смугами непролазного чатового лісу, а в долині Єнісею цей ліс поволі зміняється на лісостеп і нарешті переходить у степ; навіть у сухий, солончаковий степ. Розлогі луки з рос киданими подекуди невеличкими модриновими гаями по скелястих згір'ях — надзвичайно мальовничі і нагадують роскішний парк. Мислівські багатства країни не ті вже, що колись, а все ж багато ще там найцінніших соболів, видр і великих лісових хижаків: ведмедів, вовків, лисиць. Руські колоністи ловлять диких маралів (сибірський олінь) і тримають їх по великих загородах. Роги цих маралів підчас гону сповнюються полових гормонів; їх зрівують і величезними партіями спродують у Хіну, там бо з них виробляюсь якісь цілющі ліки. Найцінніший там і дуже ходовий товар хутра. Це відограє там ролю грошей, молода бо республіка не має ще своєї грошевої системи. Отже, там замісць грошей іде хутро: хутро вевірки, що величезну кількість його споживав Хіна, Монголія, Сибір, навзамін тих товарів, що їх потрібув тувинець. Тоб-то, головним чином чай, тютюн, а також бавовняні тканини. Торг переважно міновий.
Людність країни тувинці; крім тисяч десятьох руських колоністів, тувинців — до 70 тис., (з них більше половини мешкають у долині річок Кемченка та Єнісей).
Цей невелелюдний народ, з мовою турецького коріня, зосередився переважно по долинах великих річок та по передгір'ях. Він вкупі зі своїми чередами щосезону регулярно й періодично мандрує на інші місця.
В південних степових районах тувинці хліборобствують, але дуже примітивними способами й засобами. І їм навіть не вистачав на власні потреби.
Матеріальна культура тувинців, докладно вивчена експедицією, має загалом характер, властивий усім алтайсько-саянським турецьким племенам, але має й деякі порайонні відзнаки. Найтиповіша ця культура в долині річки Бейкема, в районі Тоджі. Житло їхне тут — це гостроверхі, вкриті березовою корою, пересувні юртисепачики. За невеликим винятком, усе хатнє начиння дерев'яне, одежа — зі шкур свійських тварин та гірського козла.
По гірських верхів'ях мандрують оленярі, — це найпівденніша в світі смуга оленярства. Тоджинський олінь більший за свого північного родича. Він всебічно обслуговує тувинця. Останній їздить на ньому верхи, перевозить вагу, використовує його шкіру, вовну, роги, і нарешті — як молочну тварину. Словом, олінь дає оленярові всі потрібні засоби для життя.
Все начиння в юрті тувинця виключно з березової кори.
В південному районі житла вже монгольського типу круглі, вкриті повстю. В хатньому начинні більше залізних виробів; одежа з привезених із Хіни тканин. Між цими районами чимало є характерних перехідних та змішаних форм.
Тувинці, як і всі інші напівкультурні мандрівники, майже не збільшують свого приросту, навіть можна сказати, що кількість їх зменшується.
Харч злиденний. Тувинець споживає не більше третини того, що потрібно європейцеві для його животіння. Зелени й овочів майже зовсім бракує їхній страві. На цілий день тувинцеві вистачав кілька чашок чаю, звареного з молоком та сіллю — за азіятським звичаєм, та ще (не завжди) кількох жмень смаженого пшона. Зате, коли пощастить їм на полюванні, тоді вже — бенкет. У величезному казані варять з усіма тельбухами порубану на шматки тушу (здебільшого дикого козла) і тут же до чиста її з'їдають.
Шлюб поняття чистісінько господарське. Хто тільки заплатить батькам молодої калим (викуп), той може приїхати і ночувати з молодою.
Та батьки не дуже вибагливі що до цього, і позашлюбні діти такі ж бажані, як і шлюбні.
Офіціяльно тувинці ламаїсти, тільки лами їхні поганий зразок монгольських. Тувинці механічно переймають обходи, навіть не розуміючи змісту. Шаманські традиції міцні, і ламаїзм з ними добре мириться. Уряд молодої республіки вживав енергійних заходів для європеїзації країни.
Експедиція проф. В. В. Бунака вивезла з неї великі колекції етнографічних речей, мазків, крови, гіпсових масок, точних зарисовок коліру людности, багато малюнків та ін.; ці матеріяли передано до антропологічного інституту Московського університету, де їх нині досліджують.
