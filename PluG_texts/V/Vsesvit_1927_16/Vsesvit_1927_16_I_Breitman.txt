ЗЕЙДЕ МЕНДЕЛЬ
Мендель що б не робив, то конче з виглядом явно демонстративним, що він, Мендель, у це діло абсолютно не вірить. І в усякому разі – здіймає з себе відповідальність за наслідки. Ви може подумаєте, що у нас через те погані стосунки з Менделем? Нічого подібного!
Хіба хто собі може уявити клуб без Менделя? Хотів би я бачити таку людину, що могла б заплющити очі і уявити собі клуб без Менделя. Або навпаки — Менделя без клубу.
Може ви думаєте, що Мендель у клубі великий начальник?
Ні! За штатом — Мендель сторож. Так таки просто сторож.
Але хто знав клуб і все клубне краще за Менделя? Кожне крісло, кожний портрет, кожний комплект шашок чи шахів, словом весь клуб Мендель знав на пам'ять, як післяобіденну молитву.
І Мендель любить клуб. Зате ж і клуб любить Менделя! Він таки старий буркун, цей Мендель, але то нічого. Хто краще за Менделя ставить декорації? Га? Скажіть, хто? Хто для вистав дістав виконавцям усе потрібне? Хто визволив з біди Яшку Голанда, коли Яшка грав Чемберлена? Хм! Гарний був би Чемберлен без фраку. Ви думаєте, Мендель не дістав? Правда, то був тільки сурдут, але яка різнація? Хіба Чемберлен ніколи не одягав сурдута?
Мендель клуб одчиняв, він його й зачиняв. Потім ми разом ідемо додому. Треба вам сказати, що я останнього часу живу в Менделя на помешканню. Здебільшого ми йдемо мовчки, я попереду, а Мендель за мною бадьоро постукує милицею. Але сьогодні мені хочеться балакати і я думаю, як би спокусити Менделя на розмову.
Менделю! — починаю я. Що? — питав Мендель.
Я не знаю, що сказати далі. З язика раптом зривається:
Менделю, якої ви думки про сучасний лад? Якої я думки про сучасний лад? — ліниво промовляв Мендель. - Так, ніякої.
Я вже розумію, що питав Менделя нерозумно і хочу замняти питання іншим. Менделю, — жваво кажу я далі, — а де вам зняли ногу? На позиції, — коротко кидає Мендель.
Цей старий хитрун не хоче зі мною розмовляти. Треба вам сказати, що, не зважаючи на моє завклубство, Мендель ставиться до мене Трохи скептично. Але я твердо ухвалив розворушити сьогодні Менделя.
- Менделю, що ви робили до революції? До революції я був служкою в синогозі, — несподівано для мене відповідав Мендель.
- Хіба ви віруєте в бога?—  здивовано запитую я. А хіби ви не віруєте в бога? —  питанням на питання відповідав Мендель. Тепер ніхто не вірить у бога, —  ухиляюсь від одвертої відповіли.
- Пхе, ніхто не вірить у бога! —  сердито кривиться Мендель. — Як у вас, молодих, усе швидко робиться! Тисячі років був бог і люде вірили в нього, а тепер шах-мах — і вже нема бога! Все ви перевертаєте догори ногами, хочете, щоб увесь стояв на голові. І скрізь і всюди у вас усе дуже швидко робиться. Раніш, наприклад, були народи. Були руські, були євреї, поляки, турки, татари. Прийшли більшовики — і вже готово: нема народів — Інтернаціонал!
- А хіба це погано, що Інтернаціонал — підштрикую старого. А що тут добре, питаю я вас, —  скипів гнівом Мендель, — що тут добре? Взяли й вимішали всіх. Руський, єврей, борщ, каша все вимішали в купу! Скажіть мені, наприклад, хто це коли бачив, щоб єврейська дівчина пішла заміж за руського? Пхе! Пішла заміж?! Та де!! Просто пішла до нього і живе в ним. Хотіли перевернути світ, могли почекати, поки ми старі помремо. Ні, де там! Раз-два, шмей дрей, написали наказа — і готово! Е-ех!— тяжким зітханням переривав себе Мендель і вже далі, до самого дому, ступав мовчки, насуплено спустивши очі до долу.
Я, признатись, не розумію гніву Менделевого, але не наважуюсь його роспитувати. Видко тільки, що Мендель схвильований. Але чим?
В чім справа, спитав я, — адже тут, здається не молодий кавалір сидить у вас? Почекайте, — спіймала мене Естер за рукава, — почекайте кажу я вам! Горе старій матері, якщо ви бодай слово скажете Менделеві, почекайте до завтра, я вам усе рос кажу.
А гостя сидить і посміхається.
Я побіг на виставу і Менделеві нічого не сказав.
Тепер я сиджу за столом і роблю вигляд, що зацікавлений своєю книжкою. Але на правду сказати, то я чекаю, щоб пішов Мендель. Естер вовтузиться біля печи. Сьогодні п'ятниця, а тому в Естер вигляд, що вона зараз розірветься на частини.
О! Нарешті Мендель уже пішов. Зразу приступати до діла ніяково. Вона таки подумав, що мені дуже інтересно. Я вичекав кілька хвилин, а потім спитав так, між іншим. Хто це вчора у вас був, Естер, га? Ай, одчепіться зараз од мене! — заклопотано витягав Естер горшка з печи. «Ага, от як, ти вже не хочеш сказати! Ну-ну!» — І я спокійно відказав: Ви не хочете сказати? Не треба! Я спитаю собі в Менделя. Естер кинула на мене злючий погляд, але миролюбно сказала: Що я з вами зроблю, коли ви цікавий, як стара дівка? Так як ви знаєте мого Менделя, який це божевільний, то це ще дуже мало, ви його зовсім іще не знаєте. Цей старий осел, як обіпреться на що-небудь, то хоч клич полк салдат, нічого не буде. Ця молода жінка, що була вчора у мене, то це наша дочка. Можете не робити такі очі! Що? У нас не могло бути дочки. Ну, так от уже три роки, як цей упертець із нею не розмовляв. Мало цього, він ще хоче, щоб я з нею теж не розмовляла. Но! Це вже дулю гарну я йому покажу! Яке мені діло, з ким воно живе? Вона таки живе з руським, так, без усякого весілля, але, дай боже, щоб усі чесні євреї жили не гірше. І в них синок, то це така лялечка, що другої такої нема на світі! Що ви скажете? Га? То він хоче, щоб я до моєї дочки не ходила, а моя дочка щоб до мене не ходила. І коли б він знав що вона до мене приходить, як його нема вдома, то тут був би такий тарарам, що треба було б з дому тікати.
іут у печі зловісно зашипіло молоко, Естер сіпнулася туди на поміч. Я встав. Для мене було цілком досить. От, значить яке діло.
Сьогодні ж увечері, йдучи з клубу, питаю Менделя: Менделю, що робить ваша дочка?
Мендель спідлоба глянув на мене. А що їй робити? Живе. Менделю, а скільки років вашому онукові?
Мендель мовчить.
Менделю, чого ви мовчите? Чи у вас уже такий поганий онук, що про нього навіть нема чого говорити?
Що мені про нього говорити? — зітхнув Мендель. Був час, коли я, старий дурень, думав, що от бог дасть, дочка піде заміж за гарного чесного єврея і у мене буде внук. Він буде ходити зі мною в синагогу, а коли вже підросте, я куплю йому на бал-мицтво молитовник, тфілен, — усе, що потрібно євреєві. Так таки воно й вийшло! Дочка живе з гоєм, а внукові два роки, то ще не було обрізання.
Е, Менделю, на що йому обрізання, він і так проживе. Але Мендель знов замкнувся в мовчання.
ІІІ. 
Четвергами клуб зачинено. Це наш день спочинку. Ввечері я пішов у кіно і коли повертався назад, потрапив під дощ. Але, що називається дощі Уявіть собі моє здивовання, коли я приходжу додому і Менделя нема вдома, а Естер бігає з одного кутка в другий і ніяк не може знайти собі місця. 
Ой, коли б ви знали, що тут було, — нарешті вимовляє Естер, — що тут було! Розумієте, Кларочка забула, що в четвер мій гнобитель не йде в свій клуб, то вона прийшла. То це була картина! Треба було гроші платити, щоб тільки подивитись. Цей старий божевільний сидів біля столу, коли вона ввійшла; як він на неї подивився, то можна було подумати, що побачив малахамовеса. таке в нього обличчя стало. А Кларочка й трохи не злякалась. Вона ввійшла собі в кімнату і сказала: «Здрастуй, папа», буцім вони бачаться кожний вечір. А Волінька каже їй: «Мама, це зейде?»
Тут уже мій Мендель забалакав. Взяв Воліньку на руки і говорить: «А звідки ти знаєш, що я твій зейде»?
В цей час у двері постукали. Естер перервала своє оповідання й пішла відчинити. До хати входить Мендель, швидко й мовчки роздягається і лягає спати.
Вночі була гроза. Я прокидаюсь і чую, як Мендель перевертається, перевертається, потім зітхав.
Менделю, чого ви не спите? — питаю я. Мендель озирається в мій бік. Скажіть, питає Мендель, — як ви думаєте, він не міг простудитись? Про кого ви кажете, Менделю?
Про кого я можу казати, як не про мого онука? Він, здається, трохи промок на дощі.
Мені через щось захотілось голосно й весело реготатись. Ой, старий Менделю подумав я, — ти здається, зараз сам стаєш до гори ногами!
Вранці прокидаюсь Менделя вже нема. Естер з таємниче-урочистим виглядом переможно мені заявляв; А? Що ви скажете, як його пробрало? Вчора він пішов її проводити, а тепер уже побіг туди довідатись, чи не простудився Волінька. Естер, з вас могорич! кажу я.
Правда, могорич!— погоджується Естер.
Сьогодні ввечері вперше за два роки Мендель запізнився в клуб.
Менделю, — зустрічаю я його, — що це значить? А що? — відказує Мендель. — Коли я раз за три роки був у гостях у моєї дочки, то я таки трохи засидівся. Онук, такий шеймин син, він мене всього тільки один раз бачив, то він уже називає мене зейде.
Далі Мендель мовчить, а потім додає: А знаєте, вони не погано живуть, зовсім як муж і жона.
Як повертаємось додому, Мендель мені каже: А знаєте, у нього через тиждень іменини, у мого онука, два роки йому стає. Як ви думаєте, коли я йому куплю маленького барабана, як у цих, що ходять із червоними краватками, то це підійде? Га?
