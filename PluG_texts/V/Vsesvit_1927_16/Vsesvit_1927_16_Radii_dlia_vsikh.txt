РАДІЙ ДЛЯ ВСІХ
Дивотворчий елемент — радій — з часу відкриття його в 1899 р. Складовською-Кюрі спричинив велетенський поступ у точних природознавчих науках. Радій дозволив науці точко встановити будову атома матерії, те, що він складається з атомного зерна (протона), подібного до сонця в сонячній системі, і певного числа т. зв. електронів, найдрібніших, неподільних частинок матерії, подібних до планет, що бігають навколо свого сонця.
Величезну ролю відограє радій також у медицині. Радій відзначається тим, що випускає з себе три сорти незримого матеріяльного проміння  — альфа, бета і Гамма. З них бета-проміння широко вживається для лікування цілої низки хороб, от як саркома, рак т. ін.
На превеликий жаль, радій надзвичайно дорогий елемент. 1 грам радія коштує 50 тисяч карбованців, і за уважними підрахунками всіх відомих родовищ радія  — його можна здобути що найбільше 400 грам у цілому світі. Завдяки мізерній кількості здобутого радія затримується поступ науки, а рівночасно не можуть користатися з радія хорі з широких незаможних мас.
Становище могло б радикально змінитися, коли б знайдено було способа виготовляти радієве бета-проміння штучно. І от це завдання можна нині рахувати за розв'язане. Розв'язав його американський учений, д-р Уільям Д. Кулідж.
Ще в 1869 р. вчений фізик Гітторф вияснив, що коли перепускати електричний розряд черев рурку з розрідженим газом, то катод (негативний кінець про вода) цієї рурки роспікається і вилучав проміння, назване катодним. В 1885 році другий славетний вчений, Крукс, висловив здогад, що катодне проміння щось на зразок дощу з найдрібніших частинок матерії, набитих негативною електрикою. А після відкриття радія вияснилося, що його бета-проміння і катодне проміння  — те саме.
І відтоді повстало завдання якось випустити катодне проміння на волю з рурки, бо через її шкло воно не проходило.
Вчений Герц запропонував зробити для цього в круксовій рурочці тоненьке «віконце» з металу. Але це здавалося неможливим завданням: зробиш «віконце» досить тонким, щоб пропускало електрони катодного проміння, то його руйнує зовнішній нагніт атмосфери; зробиш товщим, то не проходять електрони.
З цієї технічної замороки і знайшов щасливий вихід у минулому році д-р Кулідж.
Як видно зі схеми, його рурка складається з двох циліндричних частин, сполучених посередині кулястим розширенням. Катод з тунгстена, що роспікається до білого вогню, вміщено в заглибленню металічної шапки. Вона не дозволяє електронам пробити шкло рурки. Проти катода наставлено мідяну рурку, що йде аж до анода (позитивного кінця проводу до рурки). Ця мідяна рурка  — теж екран (анодний), що так само забезпечує шкло рурки від електролінів катода.
Анодом в нікелевий диск діяметром на 75 міліметрів і товщиною на, якусь тисячну міліметра. Атмосфера давить на нього з силою близько 50 кілограм. Цей нікелевий диск налютовано на товсте кільце з інвару, особливого металу, що майже не реагує на зміни температури. А в інварове кільце стільникові гратки з молібдена. Таким чином атмосферний нагніт на нікелевий диск-анод передається на ці гратки. Інварове кільце переходить в інваровий же патрон, що влютовується в шкло рурки. В безпосередньому сусідстві з кільцем проведено змійовика для охолодження анода водою. Це охолодження потрібне тому, що електрони, витворювані напруженням 350.000 вольт, пробивають нікелеве анодне вікно з хуткістю 250.000 кілометрів за секунду і дуже розігрівають його.
Рурка Куліджа продукує вільного катодного проміння (чи бета-проміння радія) стільки, скільки могла б давати ціла тонна радія і значіння її зрозуміло тим більше, що радія досі здобуто лишень декілька сотих грама.
Як що катодним промінням освітлити шматок мармуру, то він починає світити померанцевим сяйвом, і світиться так кілька годин після того. А з цього сяйва 6‘ють блакитно-білі іскри. Кухенна сіль під катодним промінням рудіє. Смола, кристалічний кальцій, целулоїд, поташ і інші річовини в катоднім промінню горять. Шкло набуває ніжно-бузкового забарвлення, як у шибках столітніх будинків. Особливо цікавим є ефект освітлювання катодним промінням ацетилена. Під його впливом цей газ перетворюється в рудий порох, до такої міри міцний, що його досі не пощастило розвести ніяким розчином. Цей порох охоче осідає на залізні предмети, покриваючи їх тонким твердим лаком, що цілковито забезпечує залізо від іржавлення. 
Мікроби й комахи під катодним промінням моментально гинуть. За 1 секунду освітлювання вухо труся опеклося; через два тижні почало рости нове волосся, виросло довше ніж було і до того ж  — сніжно білого коліру.
Перспективи експлуатації катодного проміння безмежні. Принаймні вже й нині ясно, що нагір. у медицині воно радій і рентгенівське проміння цілковито здає в архів.
Дешеве ціною, воно робить дивотворчі властивості бетапроміння радія приступними не тільки для багатих буржуа, а й для найширших мас незаможного трудящого люду.
