РИБАЛКИ
Тільки почало розвиднятися. Широка рівна долина тоне в молочному тумані. Сонний очерет плоскими рівними грядками подекуди виступав в цім блідім морі.
Схід рожевів і сиві патли туману поволі тануть, згортаючись химерними пасмами. Крізь них то тут, то там рожевів вола. Невелика річка, примхливо звиваючись, губиться в зелених лугових просторах.
Подекуди на березі чорніють одинокі нерухомі постаті. Це — рибалки... Вони приїхали ще вчора, ввечері, під свято... Ночували, — хто в сусідньому селі, хто просто під кущем або коло стогу допіру скошеного сіна і ще до світанку вийшли сюди, навантажені вудочками, сачками, кошиками та іншим риболовним приладдям, щоб раніше зайняти улюблене „певне місце", щоб не прогавити дорогого ранкового клювання.
Подивіться, як зосереджено і вперто дивиться один з них у воду, сидячи на розісланій свитині. Перед ним, коло ніг встромлено дві підставки і з під них віялом роскинулися легкі гнучкі вудлища.
Кроках у п'яти далі, на воді застигло шість яскравих коркових поплавців.
Та ось один з поплавців злегка затремтів і на секунду неначе опустився в тиху прозор у воду.
Раптова швидка насічка... Даремно... Далеко вгору звивається володінь з порожнім гачком.
Що сталося? — питаєте ви. Дрібниця, чорти б її побрали, нагривку рве. І він уперто пересуває поплавець вище по волостні, на велику глибину, довго риється в маленькому ржавому відерці, дістав червоного червяка, що звивається в його пальцях, і, настромивши його на сталеву губу гачка, плює на нього і закидає снасть у воду. Цю зачаровану тишу раптом порушує якийсь шум. Там далі, за поворотом, коло маленької ковбані чути плюск, крехтання і якісь вигуки.
На березі в безпорадній позі велика роскудлана постать... З під широкого бриля звисают довгі вуса.
Чи піймали що? — запитуєте ви. Постать повертається до вас, ловго і вперте дивиться і прочитавши, певно, на обличчі вашому найжвавіший інтерес, повільно говорить, показуючи на порвану волосінь:
-	Піймав, та... 
Потім одмірює на руці долонею за лікоть і додає з досадою:
-	О-о-он яка... зірвалася!
Ми рушаємо далі.
На критому високому березі стоїть людина і широким змахом руки, з легким свистом розсікаючи повітря, далеко закидав вудлище з тонкою шовковою волосінню. Описавши півкола, кінець волосіни ледве торкається води, і в ту ж мить рибалка легкими короткими рухами тягне вудлище назад, примощуючи рухатися насадку по самісінькій поверхні. Він ловить нахлистом „на мушку". Подивіться на той бік річки, де колишуться в воді яскраві дебелі стебла явору. То тут, то там розбігаються коло них
широкі кола по воді. Це ходять обережні великі в'язі, виглядаючи здобич. Ось один з них помітив мушку. Сильний плюск... Уміла підсічка... І, лишаючи довгу борозну на воді понісся на величезних колах пійманий мешканець річки. Рибалка, ввесь зігнувшись, виводить його ближче до берега то відпускаючи волосінь, то підтягуючи її, примушуючи згинатися в дугу гнучкий край вудлища. Нарешті вдалий момент... І блищить лускою піймана риба. На обличчі вудкаря — радість і щастя. Чудово... Великий в'язь, фунтів на три, не менше. Тим часом сонце піднялося вже високо і швидко ожив мовчазний беріг. Прийшли хлопці з села тягти дрібну плітку на хлібну м'якушку. Цей веселий нарід не посидить і п'яти хвилин на місці. Шум, сміх, галас, — чим раз частіші доноситься звідусіль. А ось і перші дачники-купальник — лихо рибалки! Минає ще півгодини І ввесь беріг уже вкрито голими тілами, скрізь плюски води, мокрі засмалені постаті купальників. Лови скінчено!.. Змотуй снасть!.. Збирай пожитки!.. Все одно більше нічого не виудиш. Що тягне їх сюди день-у день і примушує годинами сидіти? Забава, чи зайвина часу? — Ні... Могутня ловецька пристрасть, що владно диктує їм гірку їхню долю „завзятого рибалки".
