ПОВІСТЬ ПРО НЕВДАЛОГО РИБАЛКУ
Архип Антонович Буряк 
Ловити рибу був мастак. 
Завжди живе він сам з собою
І де-б там що і що-б там як
Сидить тихенько під вербою.
 
Закинув вудку у струмок, 
Віткнувши очі в поплавок
Він чеше нетерпляче вуха,
Чекаючи на річці руху.
 
Та раптом поплавок рине!
Архип за вудку тай рване,
Аж жили всі на шиї здуло
Бажає витягнуть акулу…
 
Вмить вудка тріснула як скло,
Під хмари вудку занесло.
А наш Архип тю-тю сорочка!
Круглить на березі, мов бочка.
 
Але встав Буряк невпинно,
В руках лише одна лозина —
І шамотить під ніс журливо:
„А щастя так було можливе"...
 
І не дарма по старій моді
Та вудка у прислів'я входить:
На одному кінці - червяк,
На другому - Архип Буряк.
