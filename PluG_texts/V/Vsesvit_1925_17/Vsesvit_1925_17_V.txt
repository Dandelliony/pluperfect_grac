Боротьба Велетнів.
Довгий—довгий паркан, що огороджує широченний двір, де сила будівель—ательє, лабораторії, майстерні, контори, ново-споруджувані хисткі будинки, ліси, грубі декорації—величезними літерами на ньому заголовок: „Фабрика Фото-Кіно - Управління Укр.“.
Розташована фабрика майже над самим берегом Чорного моря, і ховаючи задовжелезним парканом свою таємницю, творить екранне життя. Казки і бувальщина, горе і радість. Боротьба й будівництво, падіння, літання— все, все, що життя дає сьогодні, що воно давало вчора.
Це сюди, до Ялти, на фабрику ВУФК'у, потрапляють твори авторів-сценаристів. Це тут бездушні аркуші паперу, вкриті характерними знаками немолодої дами „Ундервуд", що все пережовує, набувають життєвих рис. Це тут досвідчені руки режисерів, операторів, бутафорів та инших майстрів з пустих синеньких і до такої міри схожих один на одного рядків творять прибавні картини, творят міста, відновлюють минулі дні, розбарвлюють життя ефектами. 
Властиво кажучи, нічого загадкового тут нема. В ательє стоять холодні, осліплі „юпітери", сиротою притулилися до стін тонкі листи фанери, розписані, розмальовані клинцями. На складі рівними щільними рядами складені лежать роздвижні рями, у бутафорській на полицях—барельєфи, колони, перевернутий валяється величезний небожитель не то Зевс, не то Аполон, на дворі—купи декорацій, що вже відслужили. Це „кладовище".
Картонні колони, дерев'яні скелі, фанерний трон царів єгипетських папірчані гобелени, “золоті", „бронзові" статуї—все це було вже в тисячах сеансів і зійшло з кону, тепер-же доживає свій вік то під жарким кримським сонцем, то під осіннім холодним дощем.
І звичайно, яка вже там загадковість! Тихо, непорушно, нудно. І ніде не видно чарівної палічки. А отже попаде режисерові сценарій, розмалює його він своїм олівцем, понаставляє в ньому знаків, пошматує його лініями, хрестиками, кружечками, цифрами—прийде з акторами до ательє—і чарівна палічка чудеса творить.
Засвічуються „юпитери", розмальовані листи вже не сиротою туляться до стін, а велично підносяться над майданами, даючи картини палаців, банківських будинків, фабрик, парламентів. Картонні барельєфи набирають вигляду масивного, рельєфно-чіткого різб'ярства, колони, що їх легко підняти однією рукою, серйозно, по справжньому підпирають балкони і навіть поверхи.
Картонні гори твердіють, стають кам'яними грудами скель... Кіно—наївне й довірливе.—Роблену природу, приймаючи за справжню, воно все-ж силою своєї чарівної палічки, творить чудеса. Екранові воно надає справжнього, непідробного, величезного, дійсно гарного і життєвого характеру.
Там за довгою огорожою фабрики ВУФК'у кипить робота, там думки стають реальними, там фантазія здійснюється, життя стає казковим, казка стає життьовою Ціла армія робітників обслугову єце своєрідне і велике життя на екрані. Тут великий хист людини увесь час змагається з величчю природи. Суперечка йде довга, уперта і не без успішних наслідків. Буває так, що армія прожекторів, юпітерів світить яскравіше сонця. Буває так, що картон відтворює минулі дні, відбудовує колишні пропащі міста і навіть держави.
І остання велика постанова ВУФКУ „Боротьба велетнів" мабуть чи не з символом боротьби людського генія з незламною природою, що все-ж піддається копіюванню.
2 Держкіно-фабрика ВУФКУ в Ялті ставить новий великий фільм .Боротьба велетнів".
Фільм цей малює боротьбу Західнього робітництва проти визизку капіталістів. В одній з країн заходу, в великому центрі ткальної промисловости, на фабриці Рингдале встановлено нову машину, що дає збільшення продуктивности праці на 25 відс., і тому власники фабрики мають змогу скоротити штат робітників на 25 відс.
На цьому тлі розгортається дія: починається скажена конкуренція поміж фабрикою Рингдагя й иншими фабриками, що не мають ще такої машини. Інженер Робек викрадає креслення машини й на підставі їх, конструє нову машину, що дає збільшення продуктивности праці на 50 відс.
Цей новий могутній трест на чолі з фабрикатом Дюком захоплює в свої руки всю ткальну промисловість країни. Риндаль примушений також входити до цього тресту.
Поруч з цим, встановлення ноаих машин викликає величезне безробіття серед робітництва. На фабриці Риндаля робітники на чолі з робітником Якобом роблять спробу зруйнувати машину, але інженери знову машину налагоджують, а всіх, на кого мається підозріння, з фабрики звільняють. Скорочують також і робітницю Майку Корк, до якої залицявся майстер Кібес, але яка з огидою ставилась до цього залицяння.
Якоб знаходить роботу на фабриці Дюка, а Майка з своєю старою матір'ю опинилися безробітною. Майстер Кібас продовжує залицятися до Майки, і, зоставшись з нею віч-на-віч, гвалтує. Майка завагітніла. Вона змушена жебракувати. Безробіття серед робітництва все збільшується. Парламент ухвалює закони, які ще згіршують стан робітництва і ось вибухає повстання. Якоб стає в авангарді цього повстання. Робітники озброюються. Починаються бої з полісменами й війском. Місто палає. На барикадах гинуть один за одним бойці революції. Майка в лавах бойців: вона подає їм патрони. Барикади де була Майка, оточує військо. Але раптом ударом з тилу робітники з проводарем своїм Якобом звільняють барикади. Майку поранено і вона вмира на руках Якоба.
Ось це коротенький переказ змісту фільми. Не можна у кількох словах переказати всього, що змальовано в фільмі. Велична епопея боротьби робітництва на заході—ось тема такого фільму та індивідуальна фабула, що на цьому тлі розгортується, лише засіб ще яскравіше виявити й змалювати ось таку епопею.
Ставить фільм молодий режісер Турін. Запрошено німецького маляра Шарфенберга, що працював раніш у німецьких кіно—підприємствах і ставив разом з режісером Джре-Май фільм „Індійську гробницю" та „Дочку фараона".
Біля Ялти, спеціяльно для цієї постановки збудовано величезні будинки біржи та фабрики. 
В Одесі не що-давно лише закінчилися грандіозні батальні сйомки було збудовано барикади в звязку з цим по тих вулицях спинився трамвайний та пішоходний рух. Закінчилися також сйомки заводів, робітничих околиць, залізниці, вулиць. У сйомках брали участь аероплани, панцирники, кіннота. Всього у сйомках брало участь біля 3.500 людей, головним чином—комсомольців, робітників і червоноармійців.
На протязі трьох днів Одеса гула від вибухів фугасів, бомб, стрілянини а вночі десятки прожекторів освітлювали сцени боїв на барикадах, корпуса заводів, чорні безодні порту. Фільм гадають кінчити в останніх числах вересня, потім кілька тижнів триватиме робота над фільмом в лабораторії, а тоді радянський екран збагатиться ще одним видовиськом, яке, гадаємо, буде напевне не гіршим технічним виробом західньої буржуазії, а можливо, й далеко кращим.
Червона кіно-промисловість зростає й міцніє. Нам не так уже й багато лишилося йти, щоб дійти до того щабля, на якому стоїть бужуазна кіно-техніка.