Молоді будівники.
Після імперіялістичної та горожанської війни, сотні тисяч робітниче-селянських дітей опинилися на вулиці. На початку революції Радянська влада відкрила масу дитячих будинків, що давали цим дітям притулок, захист і комуністичне
 виховання. Одним з таких будинків і є досвідний дит. буд ім. ВУЦВК'у.
Засновано його 1922 р. в Помірках, 1923 р. він з'єднався з дитячою комуною ім. Петровського. Розміщено дитячий будинок у Харкові в кращій (колись „аристократичній" ) частині міста—недалеко від міського парку. Світлі, високі, теплі й сухі двохпверхові будинки (один з них — колишній „палац"), великий двір з спортивною площадкою, квітник, садок, город та 6 десятин поля за двором—все це утворює сприятливі обставини для організації трудової дитячої комуни.
В будинкові виховується 100 дітей (штат). Всі діти—сироти лише деякі з них мають матерів; що до соціяльного походження дітей, то ми маємо 65% дітей робітників, 30% селян і 5% дрібних радянських службовців. До 70% дітей віку від 11 до 16 р., решта —від 7 до 11, 90% дітей українців, 5% євреїв, 5% росіян.
День в будинкові починається зимою о 7 год., літом о 6 год. ранку. По дзвонику діти встають, умиваються чи приймають душ, тоді розходяться на ранкову працю: хто прибирає опочивальні, хто йде готувати страву, хто до їдальні сніданок. Черговий член дитячого виконкому, стежить за цим усим. 
15 —2O хвилин перед сніданком що-дня відбуваються фізичні вирави на повітрі. На фізичне виховання дітей звернено велику увагу. При будинкові є лікар, що регулює час праці й відпочинку дітей, стежить за харчуванням, постановкою фізичних вправ і т. инш. При ізоляторі є невеличкий антропометричний кабінет, де діти систематично що-місяця зважуються, міряють ріст, ведуть історію свого фізичного розвитку.
Праця в школі ведеться по методі комплексів, діти розбиваються на групи —по 4—5, — виконують спільні завдання на певні теми, що виникають в процесі праці, як от, напр. „село й місто“  (перший малюнок). 
Діти їздили на два дні на село, зробили там певні спостереження, оглянули дрібні незаможницькі й середняцькі господарства і зразкове колективне господарство і тепер в класі записують зібрані відомості та ілюструють їх малюнками й виробами, Так приблизно ведеться навчания й в инших групах лише на складнішому матеріалі, який при цьому глибше й ширше проробляється. О I—2 год, після шкільної' роботи діти обідають, а по обіді мають 2 год. відпочинку. В цей час вони можуть спати (спальні на цей час відчиняються), гратись на повітрі, — в парку, садку чи проводити час в читальні. Після відпочинку діти розходяться групами по майстернях чи на роботу на город та по господарству на 2 2 Х І2 год. Після праці полуднають і від 6 до 8 год. мають час „громадської праці“ провадять збори комісій самоврядування, піонерські сбори, збори юнкорів, т. п. О 8 год. вечеряють і малеча йде спати, а старші залишаються в читальні чи ленінській кімнаті, складають свою піонерську стінгазету, грають в шахи, слухають радіо (прийомник подарував ВУЦВК).
О 10 год. лягают старші діти, і тиша опановує будинки до ранкового дзвоника, коли знову залунають по всіх куточках дзвінкі дитячі голоси.
Колектив при будинкові не являється закиненим: на години „громадської праці“ до будинку сходяться й діти, що згодом самі вступають до колективу.
Зрідка навідуються в будинок і піонери з сел і з инших міст України й Р. С. Ф. Р. Р. Екскурсії на села по завданнях учбового плану піонери завжди використовують і для агітації серед селянської дітвори.
ВУЦВК ніколи не обмежувався тільки матеріяльною допомогою будинкові, але завжди провадив ідейне керування дитячим вихованням. Досить того, що голова Презідії ВУЦВК‘у т. Г. І. Петровський, „дідусь Петровський“, як любовно звуть Всеукраїнського Старосту діти, найлюблений і досить не рідкий гість для дітвори.
А коли завітає в будинок у день, — зараз-же, як по радіо сповіщена збігається з усіх кутків дітвора, обліплять, як мухи, вітають, розпитують, розповідають, скрізь обведуть, усе покажуть і далеко проводжають дорогого гостя наївні й щирі дитячі побажання.