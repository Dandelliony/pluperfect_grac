54 – 80 градусів північної широти.
Учітеся, брати мої, 
Думайте, читайте
Скоро таке заблимає 
Що й ви завагаєтесь. 
М. Йогансен.  
І не бувши за нашим червоним кордоном мало не всі знають про, так звані, «потогонні майстерні» про жахливу здирницьку систему хатньої праці, що панує й досі в капіталістичному світі по деяких галузях промисловости. Але одна річ знати, инша бачити. Те, що я побачив на Берлінській виставці хатньої праці, вразило мене аніж що инше в Европі. 
По-перше я ніяк не сподівався, що хатня промисловість обіймає таку масу виробництв. Мало не все, що складає середній комфорт горожанина чи заможного селянина Німеччини було на виставці. Передо мною пройшли цілі магазини готової одежи, починаючи з дитячих хвартушків та елеганських манто і кінчаючи залізничою форменою тужуркою та в'язаним жакетом. Передо мною пройшли цілі гори картонажів, кульків, чобіт, сигар, термометрів, ялинкових цяцьок, панчох, гудзиків, краваток, плетених меблів, залізяного товару, цілі базари ляльок, оксамитових ведмедиків, годинників, радіоприйомників, та инших усяких речей, і все це було покраплено білими картонками з байдужими цифрами: 5... 8... 13... 22... 3... Це — пфеніги.
Ось готова одежа: 
ЕЛЕГАНСЬКЕ ПАЛЬТО 
Праця . 8 год. 
Оплата . . 2 марк. 57 пфен.
 За годину 29 пфен. (14 коп.)
Ось галантерея: 
ДАМСЬКІ ПАНЧОХИ 
Вишивка стрілок 
Заробіток за годину 15 пфен. (7 коп.)
Ось цяцьки: 
ТИРЧІТКА 
Дюжина З год. 
Ціна 36 пфен. 
Матеріял пфен.
 Заробіток за годину 5 пфен. (2 1/2 коп.) 
Три пфеніги, цеб-то півтори копійки за годину праці! Не дурна нечисленна публіка, що ходить по великих залях виставки, ступає тихо, як на пожарищу. Людям совісно дивитись одне одному в очі. Ті, що ходять по двоє, по троє, балакають пошепки. Чути тільки подеколи, як хтось не витримає й промовить в півголоса: «Боже мій!.. Шість пфенігів за годину!..» 
Між розкладеними речами на картонах, по великих стінних щитах, примарами позастигали сотні фотографій. — Довгі галереї робітничих тіней Німеччини... 
Ось ціла сім'я виснажених сірих людей ліпить якісь коробочки. Ось сигарна фабрика у низькій жилій кімнаті. Ось межи двох ліжок варегат повний стружок і дитяча колиска. Ось вагітна жінка везе тачкою до міста готові вироби, поруч з нею її чоловік несе на спині якийсь клунок пудів зо три. Напис під фотографією каже, що жінці 29 років, що в неї сім'я в 5 душ що всі вони при 65—70 годинах тижневої праці виробляють 8—12 марок (4—6 карб.). А ось і ткачі. Так, у капіталістичній розвиненій промислово Европі є й хатні ткачі! Ось фотографія нескладного хатнього варстату і з-за павутиння ниток виглядає бліде лице. Ткач, — каже підпис. Заробляє тижнево 10 марок. Сім'я 5 душ... Деякі, фотографії камнем лягають на уяву. Кожен что чхав хоч раз коло «вовчка» у тіпальному цехові вовняної фабрики, може добре собі уявити, яке вражіння справляє фотографія низької хати до половини заваленої брудною овечою вовною з ліжками хазяїв під стіною. Не вилазячи з цієї хати чоловік і жінка, що дивляться на вас з фотогафії, день по-за день тіпають тут брудну вовну. Тут і їдять, тут і сплять.
Посписавши головні моменти сумної виставки до свого блокноту і, купивши купку ілюстрованих брошур виходите на на вулицу. В передпокої останній штрих. — Великі діяграми й мапи Німеччини. Звернувшись до них ви бачите, що в самому Берліні десь за мурами вулиць, що проз них ви стільки ходите, схиляється і над працею по 12—14 годин денно на 30.000 хатніх робітників.
Потяг кругової залізниці викинув мене на Фрідріхштрасе. Було коло 2-ої години дня — саме робочий час. Проз мене лавою сунули елегантно вбрані жінки в тонких шовкових панчохах (15 пфенігів за годину), у легких красивих пальтах (29 пфен. за годину). М'яко шелестіли по лаковому асфальті новенькі блискучі авто. В них сиділи пишні пані та чисто голені чоловіки у свіжих акуратних краватках. 
Я спинився перед великою вітриною якогось всесвітнього райзебюра (бюро продажу білетів на всі залізничі й пароплавні лінії світу). Моє око спинила на собі, власне, велика модель океанського пароплаву. Пароплав було перерізано уподовш, щоб показати наочно всі сотні комфортабельних кают, машиновий відділ, холодільники й комори, охорончі переборки, то-що. Решту вітрини було рясно заповнено мапами маршрутів та рекламними проспектами різних пароплавних ліній. Одна брошура з мапою маршруту на обкладинці притягла мою увагу. Маршрут був явно безглуздий. — Бремен Ісландія Шпіцберген Нордкап і по-над узбережжям Норвегії, майже ніде не заходячи, знову до Бремена. 
Я поправив на голові кепі, набрав вигляду ніби в мене в кешені принаймні тисяча доларів і, зайшовши до бюра, попрохав цю брошуру. Коротенький опис її подаю в додачу до опису виставки.
Північно-німецький ллойд Бремен. 
ПОЛЯРНА ПРОГУЛЯНКА ВІД 54 ДО 80 ГРАДУСА ПІВНІЧН. ШИРОТИ.
ПОВЗ ІСЛАНДІЮ ДО ШПІЦБЕРГЕНУ. 
Тепер ясно, що це не ділова мандрівка, лише приємна прогулянка до 80 північн. широти тих, хто має на це гроші. Може вам цікаво які гроші?
ПАЛУБА А. 
№№ 55—58 на 1 особу 
Ціна 2.500 мк. 
Обслуговування . . 700 мк. (Разом біля . . 1.600 карб.)
Якщо це для вас дорого, вибирайте на середній палубі: 
ПАГУБА С. 
№№ 103—162 на 1 особу 
Ціна . . .2.000 —1.800 мк. 
Обслуговування . . 700 мк. (Разом біля . . 1.350 карб.) 
Якщо за таку чудесну прогулянку ви не хочете платити й такої дурниці, беріть найгірші місця на ниж ній палубі.
ПАЛУБА Е. 
№№4o9-428 на 1 особу 
Ціна 1.200—1.100 мк. 
Обслуговуван. 700 мк. (Разом біля 950 карб.)
За яких-небудь нещасних 900 карбованців ви зможете глянути на далекі сніги  й провести приємно час у приємній компанії.
Щоб вас до цієї компанії прийняли і щоб позбавити вас різних прикритих несподіванок, які безумовно трапляться з вами, що не були за кордоном і не знаєте всіх тонкостей буржуазної культури, я подам вам ще пару найважливіших на мій погляд порад, що щедрою рукою розсипані по всій брошурі Північнонімецького ллойду.
—«Одежа. Рекомендуємо крім подорожньої та тої одежи, що в ній ходитимете на пароплаві, взяти ще лекшу одежу, а крім того для участи в вечерях на пароплаві фрак або смокінг. Рекомендуємо далі взяти з собою літнє пальто й спеціяльне для гуляння на пароплаві кепі. Для дам подоба мати догідний подорожній туалет і один кращий для виходу на обід. Спеціяльне пальто від пороху та від дощу дамам треба мати так само як і мущинам. 
З взуття рекомендуємо брати з собою пару жовтих або коричневих черевиків, пару міцніших для берега і пару лакових для відповідного туалету в якому буде проводити час у пароплавному товаристві. 
Радимо взяти з собою також парасольку, бінокль, плед чи подорожню ковдру. 
Для Шпіцбергену та вечорів на палубі треба мати з собою й тепле зимове пальто». 
Забув додати, що через те, що по всій Европі панує демократичний лад, для того, щоб сісти на пароплава, не треба ніяких командировок, чи там посвідченйя про пролетарське, чи навпаки буржуазне походження. Треба мати тільки гроші. 
Не треба тільки всі зароблені гроші проїдати. З усіх європейських хрестоматій відомо, що всі міліонери саме це й робили, що ще за свого молодого віку одкладали що-дня по копійці й таким чином, за короткий час складали мільйони карбованців. Я гадаю, що натягти яку тисячу карбованціз на те щоб поїхати глянути на північне сонце може кожен робітник культурної Европи. Заякий час він складе гроші може вичислити кожен школяр. Дані: 14 годин щоденної праці по 2 1/2 к. за годину. Рік має 365 днів. Робітник живе пересічно 40-45 рок. Вичислити це зовсім недовго. Я, наприклад, оце за три хвилини вичислив, що коли не ївши вишити стрілками 20.000 пар дамських панчохів, можна їхати на А—палубі в каюті хоч-би Ч. 57