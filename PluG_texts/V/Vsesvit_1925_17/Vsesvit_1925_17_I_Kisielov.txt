Записки Кольки Голоштанова.
Гарні хазяйки пізнають по хвосту, коли корова має отелитися. 
Та чи не тому, що всі кажуть—він вилита мати—я навчив Альберта пізнавати Росію по стертому написові „тормоз Вестінгауза". 
У Альберта важкі чоботи, важкий розум і кругле підборіддя. Що-дня він видував на флейті встановлену кількість маршів. Що-дня, рівно о п'ятій я поринав серед юирби, що дожидалася, що супроти неї 20 німців, як одна кові японські вулаці шикувалися біля жіночої гімназії (тепер німецька комендатура) і зшарманивали тиху музику.
Я сідав попереду всіх, чаруючися не стільки мелодією, скільки трясучим підборіддям гера Альберта... Місто стихало опалим листям...
Урядовці забувалися про обід, служниця проливала воду на голови тих, що повитрищали баньки, крама Полікарп Іванович виносив колоду з-під м'яса й, обтираючи фартуком піт, плескав оркестрові. Тільки доктор Полякін з вивіскою—Вливання 606—914—не припиняв прийому...
За німців у 18 році я продавав іріс. Треба сказати, що важкі чоботи дуже кохалися в ірісі й ми склали вигідну для обох сторін угоду: я частував ірісом, Альберт чорним пивом. Ще любив він мене за веселість. Не знаючи батьків, я по цілих днях сторчав у комендатурі, заважав репетиціям та просився до Берліну, галасуючи та підстрибуючи навколо німця, що всміхався...
Місто жило ландріном. Ландрін вагонами, ландрін пудами, ландрін обвіслими грудьми в мішочниць... Випрохавши у Альберта фунтів десять ландріну, я пошив собі спеціяльні кальсони з мішками, щось нагадуюче патронаш й вирушив з мішочниками в більшовицьку землю, що вона була за 27 верст від міста.
Вийшли ми на світанку, щоб устигнути до восьми ранку прибути на кордон. У цей час змінюється варта й лекше просковзнути через границю березу з дощечкою, з чорним орлом та німецькими написами. Операція прийшла більш ніж удало. Я став злючим, спекулянтом.
Було мені до вподоби дряпатися по кущах уночі, вподобалося мені виспівувати: 
Ех, яблучко, 
Куди котишся. 
З мішочком підеш,— 
Не воротишся. .
До того-ж у більшовиків цукру не було, ландрін стояв у ціні, а гроші відома річ, не родяться... У падолисті, не встигнувши з'істи закопану посеред міста картоплю, німці несподівано почали евакуватись. Альберт бігав по місту з флейтою під пахвою. Альберт запасався цукром, а я розпустив слину (?). Хотілося в Берлін. Мішочників більш не було і більшовики спекулянтів заганяли в холодну. У холодній мені ще вдастся посидіти, а комах ненавидів з-за зоології і більш, як двійку за-них не отримував... 
Промочивші оксамитові брюки Альбертові пощастило влаштуватися біля коней. Коні не комахи і відрізняються від людей чотирма ногами. 
З кіньми й доїхав до Берліну...
 II. 
На Берлін так і не зміг я подивитися, проте почав возити в колясці Альбертову дружину—кривеньку фрау Марту. 
Був ще в Альберта син Карло, студент-філософ, подібний до пивної бочки. Заходив до нього инколи відомий винаходець невідомого проміння (це мені розповідала фрау Марта)—Герман Штофер, також філософ з великими окулярами і головою з цибуліну. Я все дивувавсь, як може людина з такою манесенькою головою бути винахідцем? 
Альберт вступив у музучну школу за вчителя і дуже багато говорив про Вагнера й Штрауса. Я з ними ніколи не був знайомий і більш за все кохався в „Оборванных струнах" Гапона.
Мене завсіди цікавило, чи не того Гапона, що царя хотів хрестом перемогти. Пізніше, в 21 році, оці самі „Оборванние струни” мені грало по вечорах у актовому залі “Єдиної Трудової Школи" струнке дівча з булочним обличчям, тепер, либонь, вона вчиться в Київській консерваторії. Я писав під Надсона віршики й удавався собі світовим поетом.
Але це на иншій лінії вузлової станції... 
У Берліні возив фрау Марту, бігав до сусідних крамниць і боявся ходити далі нашого дому... Карл був філософом. Філософи завжди сперечаються й Карл не злагодився з батьком, переїхавши на другу кватирю. 
Що правда, Альберт бачив у Росії розбиті роялі й терпіти не міг революції.
Карл був філософом і 24 години вигадував 24 систем світоглядів. Комуністи йшли супроти всіх. Філософи також ідуть проти всіх та бочкувата людина не схотіла жити з батьком. 
Кожного п'ятого числа я відносив до нього рожевого конверта з марками. У нього сидів Штофер і кожного п'ятого казав одне й те-ж. — Любий Карло. Я люблю три речі в світі: моє проміння, філософію та міцні брюки. Філософія також абстрактна й разом також практична, як і невидиме проміння. А секрет геніяльности захований в товстих ягодицях і міцних брюках".
Карл не згоджувався. Власне, він не був проти, але філософи завсіди змагаються. Й коли балакають про зірки, вони згадують гнійні купи .. 
Карл галасував про Гегеля, доводячи, що перед нього були не філософи, а руді курчата. 
Я мріяв про ландрін та іріс. Чи є тепер у Росії іріс?
III.
 Містер Коппік сидів перед бюром та нервувався. Містер Коппік —  голова 1 Інтернаціоналу рецедивістів на 42 поверху., власного хмародряпа щипав перуку. До 42 поверху на 5 авеню в Нью-Йорку високо; кнопка таємного ліфту біля самісіньких ніг. Чого-б йому було нервуватись? Адже це тільки другий раз у його житті. Коли вперше душив фармера й тепер... „Десять найкращих агентів убиті невідомо ким у Берліні”.
А маленький німець наміряється продати свої проміння американському урядові. Голові Інтернаціоналу рецедивістів це дуже невигідно й потрібно знищити Штофера. А це не вдається. Всі післані агенти чомусь убиті. Десять років каторги й багаторічна злодійська практика — ніщо перед такими утрудненнями. Як що-ж проміння опиниться в американській поліції,— всім злочинцям каюк та Коппікового царювання приходить кінець... Цього не повинно бути. Коппік хоче жити й Коппік буде царювати. Хай загине ще тисяча агентів, але Штофер не повинен існувати і невидиме проміння не повинно бути проданим Америці. Але як?
Коппік зняв Перуку; Коппік безупинно п'є віски з содою й не знаходить иншого виходу, як знов післати енергічних агентів, щоб знищити Штофера.
 IV. 
Берлін окрім фокстрота захоплювався ще загадковими вбивствами. Що-днини в різних кінцях міста знаходять трупи без ознак насильної смерти. Газети випускали кожної днини екстренні сповіщення й обвинувачували поліцію в ледарстві. Міністр внутрішніх справ подався до демісії. Замісника не знайшли. Трупів прибувало. Містер Коппік не шкодував людей. Агенти вмирали, не знаючи від чого. Умирали швидко, наче останній круг у фокстроті.
Усі знали, що Герман Штофер винайшов невидиме проміння, але ніхто не знав, що в Германа є прибор, фокусом якого розгадував чужі думки... Герман і Карл ішли з лекції по філософії. Герман розповідав про свій останній винахід. 
— А спосібна штучка мій апарат. Ти-ж не знаєш, що всі вбивства за останні часи заподіяні моїм апаратом. І вмирають люди в той самий момент, коли торкаються курка, або замірюються бомбою. Фокус апарату — дуже цікава штучка. 
— Але, в такому разі можут умерти всі, хто цього хоче, треба тільки приготуватися до нападу на тебе? 
— О, так. 
— Цікаво... 
Можна запобігти чуми. Можна не втікати від бедуїна в Сахарі, але дуже тяжко прослідкувати за модним пальтом з записною книжкою в руках.
Узавтра з'явилися сенсаційні звістки: 
„Важливо для самогубців. Останні численні вбивства, що трапилися в Берліні діялися через проміння відомого винахідця Штофера. Талановита молода людина, що нею горда германська раса винайшов цікавий апарат, що через нього він може читати чужі думки. Таким чином усі вбивства, заподіяні над злочинцями, що намірювалися знищити геніяльного німця.
З авторитетних джерел повідомляють, що це нові каверзи Комінтерну". 
Німеччина—республіка. У Німеччині президенствував Еберт й голодували сотні тисяч безробітних. Проміння Штофера—найлекша смерть. Самогубства нараховувались сотнями. Спритний репортьор Бірк нажив мільйони, випустивши справочника „Де й коли можна бачити гера Штофера". Містер Коппік натягнув перуку й не пробував більше знищити маленького винахідця.
V. 
Карл був філософом. Коли мрієш про біляву Маргаріту, а вона обертається звичайною хльоркою, починаєш вірити в „Захід Европи".
І він полюбив Освальда Шпенглера. Він відчув кільцевий рух історії. Нічого критикувати, коли є лише брудний розум. Сам Кант відмовився-6. Карл хоче вмерти. Тепер йому байдуже: чи Маркс перекинув Гегеля до гори ногами, чи Гегель поставив Маркса на ноги. Карлові все байдуже. Карл хоче вмерти.
VI. 
Я п'ятого відніс Кардові рожевий конверт з марками. Він був суворий. Про Гегеля не захлипувався. Герман плакав на кушетці скаржучися, що неможливо вийти на вулицю—зараз навкуги—трупи; Карл не вгамовував Германа. Він підійшов до стола і, узявши непомітно револьвера, навів його на Германа. Чотирьохокий винаходець почав битися на кушетці, обливаючися кров'ю. А Карло, мов божевільний, кинувся до виходу. В Германа не було в кешені апарата з фокусом.
VI 
У сімнацятому році я ділив, з салдатами починочної майстерні сукно на фабриках. З тої пори пишався я в „защитному“ бекеші. Мені хотілося в Росію, тому, що без революції задихаюсь і я втік з воєнноплінними.