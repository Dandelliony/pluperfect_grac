Люботинська республіка.
Мало хто знає за цю республіку в нас на Україні, також у самому Люботині і тих хуторах, що оточили його. Знають за неї лише ті люди, що двацять років тому підняли червоний прапор над Люботинською станцією. Старим Люботином та сусідніми хуторам, з'єднавши робітників службовців і селян однією думкою про волю, рівність братерство.
Цікаво знати хто вгни і як вони гадали збудувати ту спілку, що люди прозвали Люботинською республікою. 
З початку 1905 року у Харкові хвилювалися робітники-заводчани, службовці залізниць, урядовці.
На чолі їх були соціял-демократи, соціялісти революціонери та анархісти-Більшовики
 тоді йшли ще вкупі з соціял-демократами, хоча мали свою лінію, бо стояли за озброєне повстання. Головою харківських більшовицьких організацій був тоді Артем (Сергієв). Він працював по заводах особливо довго на ХПЗ, перебував весь час в оточенні робітництва. 
Одночасно тов. Артем і К. Кирста, що виставляв себе соціял-демократом, звернули увагу на ст. Люботин, бо це був міцний вузол українських залізниць з численними робітниками і службовцями серед селянського оточення. 
Тут було широчезне поле для політичної пропаганди. 
Тов. Артем надсилав у Люботин молодого робітника ХПЗ т. Луценка з прокламаціями. К. Кирста виступав тут як пропагандист. 
Тоді-то й утворено Люботинську спілку.
Правда, ця робітниче-селянська спілка продержалася не довго, бо її розбили царські гармати. У керівників не було загального плану.
Тай сам Кирста чи знав сьогодні, що буде робити завтра. 
На що він надіявся? Що мислив зробити? Від кого дожидав допомоги? З ким держав звязок?
Нічого такого не було. 
Він вважав, що делегати залізниць від Миколаїва до Харкова піднімуть робітників та селян, а може й салдат. 
Люботинські події розпочались у жовтні й закінчилися в грудні. 
Ще вночі 10 жовтня в одинацять годин голова телеграфістів — Богданов, одержав з Харкова по апарату звістку, що дороги застрайкували і, що службовці та робітники прохають люботинців підтримати їх. Богданов відповів, що прохання буде виконане, якщо харківці підтримають їх у свою чергу. 
В дев'ять годин ранку прийшла друга зміна, їй зараз-же заявили, що страйкують і до роботи не допустили. Були такі, що з переляку поспішили до лікаря Димкова, але йому дано знати по телефону, що він не давав бюлетенів здоровим. Бюлетенів вони не одержали, а до праці їх не допустили. Після цього покликали конторщиків, телеграфістів й подалися по всіх службах знімати службовців.
З'єднавши службовців, розпорошилися по путях, здіймаючи стрілочників, затримуючи маневрові паротяги, а тоді пішли в залізничі майстерні. Зібралось чоловік півтороста. Рушили до депа По дорозі заливали топки у паротягів, давали сигнальні гудки. Наробили великого сполоху. 
Біля депа зустріли озброєних жандарів, що стали поперек шляху
Бурхлива хвиля маніфестантів не спинялася. 
Богданов кричав: 
— Товариші! Єднайтеся з нами! 
На льоху біли контори депа стояв Луценко Йван з заводу ХПЗ й кликав до боротьби з жандармами, самодержавством за кращу робітничу долю.
Жандарі хотіли його забрати, але робітники не дали. 
Тов. Кісельов одночасно пропонував підтримати Луценка, як посланця Харківського робітництва.
Не встигли зібрати делегатів в революційний комітет, як дізнались, що з Харкова йде потяг з Кирстою та делегатами. Ще не розійшлися біля депа, як вже на станції влаштовано було мітинг. Кирста пояснив, що треба зібрати по одному від десяти робітників. 
14-го листопаду застрайкувала Харково-Миколаївська дорога. Люботин був в цей час центром, де перебував революційний комітет залізниць (Люботин належав до Валківського повіту по-за зоною облоги). 
Це давало можливість комітетові працювати вільніше, ніж то було в Харкові. Листопад минув. Селяни люботинські метушились: вони вже жили інтересами робітників.
З 13 на 14 грудня З Миколаїва знов прибув до Люботина потягом Кирста. На паровозі був червоний прапор. Зараз на станції зорганізувався мітинг. 
Стосунків з Харковом вже не було. Потяги не ходили, хіба-що з запасними салдатами, которих пропускали. 
Перше за все зорганізували Виконавчий Комітет для виконання наказів Революційного Комітету. До цього Комітету увійшли: Латенко, Сердюков, Фінкольштейн, Бабіч, Кондя, Зеленський, Микола Слабоспицький, Белініхін.
Після цього було зорганізовано міліцію під командою Сердюкова. Міліцію зараз-же озброїли рушницями, шаблями, револьверами відібраними од жандарів та поліції, охотницькими рушницями та списами, що таємно наробили майстерні.
Савіночкін, Олейник, Ларинцев, Мілер, Йосіф Благий та инш. заарештували жандарів та поліцаїв увечері 14/ХІІ, не захватили тільки пристава, бо не було дома. Всіх полонених хотіли постріляти, особливо добивався цього Луценко, але Кирста заявив, що це буде анархізмом, його пітримали всі, хто був на мітингу в депі, куди доставили полонених, взяли з них слово, що вони не будуть стояти за старий уряд, та й помилували. 
Після цього вирішили йти в Старий Люботин єднатися з селянами, що давно бажали цього часу. 
З Кирстою на чолі, з двома прапорами, пошитими учнями-дівчатами під дзвін дзвонів та гудіння гудків, з революційний піснями, з'явились на село де теж дзвонили на всі дзвони.
Кирста зняв з грудей старшини Ніконенка медаль, підняв: 
— Дивись! Йому добре носити цю цяцьку, йому живеться не так як вам. Земля оплачується вами сорок років, а вона й так ваша. 
— Та це правда! Правда! — загукали навколо. 
— Теперечки ви не будети платити!... 
— Спасибі! Спасибі! 
— Та й ідіть з нами і до нас! Вибирайте в Комітет делегатів.
Прочитали селянам щось подібне до маніфесту, де підтверджувалося, що земля мужицька, а не панська...
Селяни обрали в комітет, для спільної праці з робітниками, делегатів.
Тижненка Арсенія, Гіренку Михайла, ще одного старого та крім цих Альбощія Єткала, Коваленка, Яковенка, Бутенка.
Багато ще пішло в міліцію, а на станції в цей час полковник Скабичевський став біля мосту зі своєю ротою, бо йому пропоновано було Комітетом роззброїтися. Проти нього вистроїлась міліція зі списами, дробовиками, шаблюками.
Але до бою діло не дійшло, ні тим ні другим не було охоти, битися. Скабичевський дав слово не виступати проти робітників і селян.
17-го Кирста мітингував в помешканні станції з проходячими запасними. Було п'ять годин вечора. Мітинг затягнувся до пізнього. Чого хотів добитися Кирста від запасних? Йому бажалося загітувати їх, зостатися з ними для підмоги. Але це не пощастило: запасні поспішали додому:
Відійшов потяг від станції під вигуки “Ура?” 
Лише Кирста увійшов до залі першої класи, як слідом за ним вдерся козацький офіцер з козаками, салдати збили з ніг прикладами Кирсту, звязали, поклали на сани і під охроною сотні вершників-козаків повезли до сусіднього села Гиївки.
Кирсту добре побили й подряпали багнетами.
Козаки й салдати з'явилися несподівано. Салдатів привіз на санях жандар Кульов з Харкова. Опісля арешту Кирсти, на танції сполох. Піднявся весь люд. Кинулися навздогін, на Мерефу та Коротим — потягами, а не Гиївку — пішки, але Кирсти не одбили.
Остап Бандура старий бандурист, що недавно вмер, склав про цю подію пісню. Взяли Кирсту на верьовку 
Та повели на Гиївку. 
Кирсту лає Кагодій. 
Бо був Кирста лиходій.
На другий день з'явився полковник Емануєль з гарматими. Підступився до Люботина. На переїзді була скриня з дротом. Довго радилося начальство, боялося, що це провода електричні. Викликали охотників. Кидали жеребки. Перехристився той, що витяг жеребка, підліз до скриньки, роздивився, але це привода до семафору. Тоді набралися сміливости. 
Обстрілювали депо з гармат. Снаряд попав у димар дядькові Тишку, потім у вербу, один снаряд пробив дах у депі, а гірше усього те, що запалили снарядом потяг з сірниками. Була пожежа. Погоріло 36 вагонів з крамом. Козаки грабували, продавали горілку, машини до шиття, галоші... Відбирали у тих, кто купив, били перекупщиків, а потім знову продавали.
Та стихійна, молода, неорганізована робітниче-селянська Люботинська республіка була придушена військовою, організованою царською силою.
Забитих не було, окрім одного машиніста, що загинув від дурної кулі.
Кажуть, що генерал губернатор Сеницький, що велів не милувати нікого, зробив на рапорті Емануєля напис: 
— Дурак!  
Незабаром все пішло старим ладом... Почались розшуки, арешти, суди, заслання.
