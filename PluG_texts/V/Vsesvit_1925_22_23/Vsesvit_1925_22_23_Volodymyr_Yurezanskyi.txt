Заграви над ланами
Покінчивши з ярмарком, ингуші, спітнілі, розпарені, наче після гарячої лазні, відкинувши на потилицю папахи, пішли на завод, в помешкання одведені їм князем Дабижей,—і селяни у тривозі знов почали сходитися на майдан. В різних місцях тужили баби: вже знайшли трьох забитих. Незабаром до них прибавилося ще троє: дідусь і двоє підлітків поранені в живіт — вони тут-же померли, як тільки їх підняли і понесли. Десятки инших людей зі стогоном і плачем промивали і перев'язували свої рани по хатах. Усіх чотирьох забитих зібрали до купи і поклали рядком на цвинтарі. Баби билися головами об кам'яні плити, біля ще теплих трупів. Гірке приголомшуюче голосіння було дике й жахливе. Молоді хлопці тремтячими руками одвязували коней і гнали їх що було сили до околишнього села, туди відкіля були забиті, щоби підіймати народ.
Кров, пролита насильниками, вогняним вітром йде по серцях. І те, що трапилося у Байбузах, гнівом дихнуло широко навкруги. 
На похорон убитих зійшлися цілі села з жалібними корогвами. Ховало 12 попів у чорних ризах: їх найняли селяни на свої останні трудові копійки. І ніколи ще не бачили чернигівські поля такої сили упертих палко-ненавидних очей, звернених до поміщицьких садиб, як на цьому похороні...
Літо пішло тривожно. Різним чуткам не було краю. Не тільки по лісах та глухих хуторах, але навіть і по селах почали з'являтися таємні, що переховувалися від поліції люди, й говорили про волю. На панських покосах майже що-ночі горіли копиці сіна. Ліси самовільно рубали. Селянська худоба з виснажених вигонів дедалі частіш переганялася на поміщицькі луки, поля і стерню. 
— Ну щось то буде, братці... говорив уночі шахтар Щербина, коли, чекаючи студента, збиралися у нього декілька чоловіка з села. 
— Так це не скінчиться... 
— А те й буде, що розіб'ємо панські черепки на дріб'язок—усміхнувся молодий хлопець Ілько. 
Ілько з Донецьких копалень прийшов додому на польові роботи, був сміливий, вдалий, зухвальний і частіше за инших, стискуючи зуби, кидав: 
— Тут чекати й маніжитись нічого: починати треба. Ми не самі, по всій Росії бунти йдуть. 
— З чим-же ти почнеш?
З голими руками?...- казали нерішучі. 
— Чому з голими? У нас є два вірних помічника. 
— Які ще?
— А вогонь та сокира. 
На це ніхто нічого не відповідав. 
— Скажеш неправда? — примружував гострі очі Ілько. — Помічники перший сорт. Вогонь вже де-не-де гуляє. Залишається прохати, щоб і сокира розпочала своє діло. 
— Ой, не стрибай, хлопче! Дивись, якби тебе Малява не зцапав... 
— Це врядник? — зневажливо повертав голову Ілько. — А ось це бачили?
І витаскував з-за халяви плоский, короткий, обточений з обох боків ніж, що бувають у шевців. 
— З цим багато не намахаєшся. 
— Ні-чо-го!- упевнено засовував Ілько ніж назад за халяву.—Для Маляви вистачить. Він мою вдачу знає. 
Петрові подобавсь Ілько більше за всіх хлопців у селі. „Ось це людина, міркував він, милуючись його невгомонністю” 
— „Я обов'язково такий самий буду”... 
Увечері на полі, після роботи, чи в селі, Ілько брав гармонію і перебираючи величезними залізними пальцями лади, грав так, що здавалося, розірвуться від натуги легкі паперові міха. Потім починав співати. Співав він хватсько, голосно, весело, граючи силою свого надзвичайного голосу.
Урядник Малява, що иноді робив нічний обхід зупиняв його: 
— Що за галас? Припини! 
Ілько з зухвальною посмішкою виблискував у темноті озима і продовжував співати просто Маляві в обличчя. 
— Припини, тобі говорять — кричав Малява чванливо, кам'яніючи від начальницької пихи.—Я тебе за порушення громадської тиші та спокію до зборні запру... 
Тоді Ілько разом стискував міха гармонії і говорив дуже віско і коротко: 
— Ти шахтарську ухватку знаєш? Топай далі. Ну? Не затримуйся. 
— Тут не шинок, — як півень настобурчувався Малява. Це тобі не трактир, драти глотку...
— Топай далі! — зсував брови Ілько. Очі мої не терплять твоєї гладкої пики.
Палкою спекою горіли золоті дні липня. Вистигло, виспіло жито. І коли поглянути з висі кого нагірного берегу, відтіля, де замикався низькою кам'яною стіною панський сад, здавалося, без кінця й краю розлилося сухе море колосків. Неосяжні були поля Вільшанівського. 
Що-року селяни цілим селом повинні були вижати по наряду 250 дес. панського жита за вигін.
Жати виходили поголівно, — більше 2000 женців збиралося з села. Наче різнокольоровим маком цвіли тоді спілі поля, різнокольорова хмара сорочок, штанів, плахт, хусток розсіювалася, як марудна мурашина родина. А коли кінчалися положені за нарядом 250 десятин, останні жито умовлялося село жати за плату чи за гроші, чи за сніп. За 5-6 день вижинали гуртом всю величезну просторінь до останнього колоска.
Вже другий день гнулися з серпами вільшанівці, вже установлювали батраки серед поля парову молотарку, Щоб зараз-же, як тільки підсохнуть копи жита почати молотьбу. І раптом незадоволення і ремство спалахнуло серед народу. Та й було від чого. 
Пішли громадські уповноважені до Вільшанівського наймати в оренду землю, а той наперекір з иншими роками загнув нісенітно високу ціну: 
— По 30 карб, за десятину, здам сказав.
Уповноважені після такої відповіди просто від панського ганку направилися на поле.
— Значить, шабаши и треба. Знімайте, старі, жетців, ось і все... запалився Ілько. — Як що з нами так поводяться, покажемо, як ми можемо з ними поводитись. Подивимось ще, хто кого переможе... 
Але більшість хиталася. 
— Та він здурів, лисий чорт.
— Що ми крім його землі не знайдемо... Ідіть до сусідніх панів. Наймемо у них, сам-же потім каятиметься. — говорили селяни уповноваженим. 
Ілько аж почорнів від цих слів. 
Це-ж що? — блиснув він очима: — на нас верхи збираються їздити, а ми тут спину за копійку гнутимемо? Не жнець я вам більше... 
Плюнув, узяв серпа і пішов додому. Услід за ним підвівся і пішов Семилуб. Селяни залишилися на своїх місцях, але робота вже була не та. 
Почалися суперечки, різноголосиці, докори в потуранні різним панським витівкам.
Обурення широко розкотилося по всьому полю. 
Сунулися уповноважені до Аболонського, до барона Мейєндорфу, до Храповицького, до Дуніна - Барковського, навіть до князя Дабіже у Байбузи їздили , — скрізь і всюди відповідь була одна:
— По 30 карб, за десятину — можна. 
Спітнілі, натомлені, злі повернулися уповноважені опівдні на другий день, — і знову на поле: хай люди рішають, як бути далі. 
Галасом, криками, лайкою зустріли селяни повідомлення. 
— Змовилися, сметанники!.. — загрожуючи кидали кріз зуби. — Ну добро-ж! 
І з кінця в кінець, в усі сторони полетіло по полю твердо і зло: 
— Кінчай роботу! Страйкуй, братці!.. По домах! 
Не минуло й години, як село врозсип вже йшло до дому. Жадного чоловіка не залишилось на полі. Навіть зжатих снопів не поскладали в копи, — так і кинули, де лежали. 
Хай самі збирають... Хотять укусити нас. Ми теж можемо на вовків обернутися...
До вечора околишні села вже знали, шо вільшанівці застрайкували — і рішили зробити те-ж. Через два дні майже по всьому повіті зупинилася уборка поміщицьких полів, по економіях знімали з роботи батраків, візників, садівників І навіть хатню прислугу... 
Вогняно горіло сонце. Жито сохло, як у сушилці. Поля були безлюдні на багато верст навкруги. І вже місцями, на взгір'ях на сонці, перестояне жито як скло, потекло повним зерном з колосків. 
Поміщики на чолі з Вільшанівським поскаржилися у Чернигів. Губернатор викликав справника і нервово дав розпорядження:
— Даю вам козаків, даю загін стражників, — їдте до Вільшан щоб наставити селян на розум. 
Справник крякнув і переступив з ноги на ногу. 
— Чим-же їх наставляти на розум, ваше превосходительство, якщо вони нині слів не розуміють? 
— Чим? - здивувався губернатор наївности запитання. — Нагаями! Різками! Ось чим. Та поменше маніжітись: лупить, не соромтесь! Не турбуйтеся: це вони ще розуміють! 
А в цей час колотнеча серед селян все збільшувалася.
Після кривавих подій у Байбузах студент почав частенько приходити до Щербини. Він бачив, що скрізь навкруги настають надзвичайно гострі дні і намагався, щоб люди не піддавалися тим залякуванням за допомогою яких влада й поміщики тримали їх у напіврабському, принижуючому стані. Коли до Вільшан приїхав земський начальник з приставом і звеліли скликати сход, щоб підготувати настрій до мирного прийому справника, студент попрохав Щербину послати в село Петра, щоб той стежив там затим, що там робиться, а потім у вечері повернувся-б до куреню І про все детально розказав.
Петро прийшов якраз до відкриття сходу. Через півгодини стовпом знялась по дорозі курява. Почулося тупотіння підкованих копит, швидкий скік — і в село влетів бистрий загін: попереду у ресорному екипажі нісся на земській тройці справник, за ним з піками біля стремен, скакали донські козаки, за козаками — стражники. 
— Що це, бунт? — метнув очима справник, встаючи з екіпажа. — Непідлягання владі. Наказую зараз-же йти на поле і приступати до роботи. 
— Буде із нас. Попрацювали. 
— Досить! 
— Хай спочатку землю здадуть нам по-людськи, а не по розбишацьки,— хмуро почулося у відповідь. 
— Що?.. Страйк затіяли? Колотнечу підняли?..
Від вас і инші села заражуються! — тоненьким голосом кричав справник.— Я вам покажу, як страйкувати! 
— Пане єсауле, — звернувся він до козачого офіцера: — Оточіть їх... 
Захиталися піки, затупотіли копита коней, — кільцем розсипалиса козаки навколо сходу.
— Приготуватися до стрілянини! — майже верескнув справник. 
У Петра гучним переляком, як пійманий птах забилося серце. 
Офіцер щось скомандував, козаки скинули з плечей карабіни і наставили їх дулами у натовп. 
Сход завмер. Швидкою грозою пронеслося ремство. І раптом дзвінкий схвильований голос крикнув: 
— Це не Манчжурія. Ми не японці, щоб стріляти у нас...
— Хто це сказав? — витягнувся, озираючись наче шуліка, справник і аж похолонув від несподіванки. — Хто сказав, я питаю? 
— Я сказав! — з дріжжю гніва і рішучости відгукнувся все той-же дзвінкий голос. 
Натовп занімів: до передніх лав протискався Юхим Горобець. Він був блідий, як полотно, чорні його очі вогняно горіли. Протиснувшись Юхим став просто проти коляски, об землю тупо стукнула дерев'янка його одрізаної ноги, на запалих грудях пронизлив облиснув георгієвський хрест. 
— Не за те я кров проливав, терпів, мучився по Манчжурії та по вошивих шпиталях, щоб ви тут у мене стріляли! — крикнув він зло. 
На мент справник збентежився, але потім, намагаючись криком потушити і перебороти своє збентеження, закричав: 
— Мовчать!..
Тиша, наче хмара, пройшла по натовпу. Наступила дика нісенітна хвилина. 
— Чому ви жати перестали? Вже невпевненим, тихим, зовсім иншим голосом заговорив справник — Чому робітників по економіях зняли? 
І у відповідь йому хвилями загуло: 
— А що-ж, пропадати нам накажете? 
— Раз поміщики накладають велику плату за землю, значить і ми маємо повне право збільшувати плату за свою працю. 
— З нас сім шкур деруть! 
Хай нам дешево землю здають — тоді ми дешево і працювати будемо.
Справник бачив, що селяни праві, що заколот у селі та пекучість становища викликані Вільшанівським, що безсоромно підвищив орендну плату. Це плутало його думки. Він пам'ятав суворий наказ губернатора знав, що в разі проявлення м'якости та послаблень ризикує службою, кар'єрою, платнею, добробутом своєї родини і, намагаючись не думати, знову почав кричати, навмисно підбадьоруючи себе дужим голосом та робленою лютістю.
— Останній раз наказую розійтись! Чуєте? 
Натовп загудів і не рушав з місця. 
— По хатах! і не сміть збиратися більше! 
Оточені козаками, вільшанівці стояли у щільному колі, як полонені. На вулиці, за козаками, за стражниками, за всією цією ворожою стіною, зійшлися баби, діди, підлітки, діти. Відтіля чутко було плач і затурбовані перелякані голоси.
— Розійтись! — надривався справник. 
— Нікуди нам розходитися... — уперто гуділо з далеких лав. 
— Якщо маєте право людей нізащо губити, — губіть відразу, всією громадою.
— Даю вам п'ять хвилин строку. Через 5 хвилин я передам вас у повне розпорядження козачого офіцера. 
— Хоч чорта! 
— Він вас нагаями покришить на місці. 
— Хай спробує.
Становище ставало де-далі, то більш нісенітним. Минуло дві хвилині, три. Сход стояв. Пройшло-нарешті, 5 хвилин. Селяни навіть не збирались розходитися. Справник губився в своїх думках. «Ну що-ж далі? Наказати стріляти? Чи—нагаями бити?» — проносилось у нього в мозку. — Ось скажу зараз осаулові два слова, лише два слова, — і почнеться жахливе»... Але ці два слова не йшли з язика. Вагання охопило його. Перед очими йшли круги... Селяни вороже гомоніли. Тужили баби і плакали діти. Час минав і кожна нова хвилина ставала нестерпнішою і безглузднішою.
Раптом у справника промайнула гарячкова думка: він підкликав пристава і нахилившись зашепотів йому на вухо: 
— Ідіть за попом. Хай негайно бере ризи й хреста та йде їх усовіщати. Скажіть, — я за себе не ручуся, — буде кровопролиття.
Пройшло ще декілька напружених тяжких хвилин. Нарешті, відчувся якийсь рух, почулися осторонь кроки. Баби розступилися і показалася гладка постать о. Кирила. Швидко, помахуючи полами ряси, він підійшов до натовпу. Церковний сторож з шанобою ніс за ним маленький яскравий клуночок. Не зупиняючись, Кирило взяв клуночок, розвязав щовкову шовкову малинову хустку, взя епітрахіль, надів, сквапно розгладив мастке рідке волосся, у ліву руку взяв хреста, а правою на ходу широко благословив справника, що наблизився до нього: 
— Во ім'я отца і сина і святого духа... 
Справник, благаючи підвів обличчя і, пристосовуючися до високого росту о. Кирила, став щось сквапно тихенько говорити, безпомічно розводячи руками. О. Кирило випростувався, і повернувшися до натовпу, благословив і його.
— Православні! Не розпалюйте серця свого, — заговорив він голосно як просовідь з амвону, піднімаючи хреста то в один то в другий бік —  Ви йдете на зустріч нещастю. Зупиніться... Не давайте бісові опанувати себе. Це він, ворог роду людського, бажаючи вашої погибелі, штовхає вас у яму буйности й безумства... 
Поволі на о. Кирила сходило натхнення все більше й більше. Він говорив про святе письмо, наводив приклади смирення з життя отців та вчителів церкви, загрожував позбавленням царства небесного, нагадував про «геєну» вогненну, уготовану ДЛЯ не сухняних і непокірних. 
І селяни потроху затихли. Сила впливу проповіди, що вкорінилася від дитинства, слова та тексти з письма, ще розносяться лише, звичайно, в наймирнішій церковній обстановці вплинули, як завжди, таємничо-значно. Лиця в натовпі стали м'якшими, обурення і гнів згасли. 
— Як служитель алтаря господня і як батько ваш духовний, прошу вас, браття, покоріться вимозі влади, розійдіться по хатах, — єлейно, влесливо-ласкаво звучав у тиші голос: — а ті питання, що у вас є, можна буде розвязати потім, спокійно, в мирній обстановці не піддаючись злим спокусам діявола.
О. Кирило високо махнув хрестом і знову, як з амвону благословив ним натовп. 
І сход розійшовся. Розійшився мовчки, — понуро і пригнічено озираючись на піки і карабіни козаків, на білі, гладкі обличчя справника, земського начальника, осаула, пристава, на брузументи стражників, на їхні червоні шнурки біля револьверів. 
Але вже над вечір в селі було тривожно і глухо, як перед, грозою: стражників розставили на постій по хатах до тих селян, що їх Вільшамівський та урядник Малява вважали за найвпливовіших сільських ватажків. Вулицею з кінця, в кінець роз'їжджали кінні козачі патрулі. 
До справника на допит викликали Ілька, Юхима Горобця, Гайдая, Сенидуба, Матушенка і ще декількох чоловіка. Усі вони довго стояли у дворі панської садиби, поки справник пив чай. Із темноти їм було видно ярко освітлену терасу, білосніжний багатий стіл, постаті Вільшанівського та приїжджої влади і, що особливо всіх укололо — о. Кирила. За столом у гарному одязі хазяйнувала панна Марина. Невиразно чувася веселий гомін, часто бренів сміх. Після чаю на задній ганок до викликаних селян важно вийшов справник, довго кричав на них, говорив, що йому добре відомо, хто на селі є привідцями заколоту і, що у влади є досить засобів з корнем вирвати бур'ян. Кінець-кінцем справник їх одпустив, але оголосив що вони залишаються під доглядом поліції і бездозволу урядника не мають права нікуда відлучитися з села. 
Коли Петро вночі розказав про все студентові, той замислившись, сказав:
— Не сьогодні, завтра їх, звичайно, заарештують й одвезуть у тюрму. Це цілком ясно. Невже-ж селяни дозволять заарештувити?... 
— Не повинно-б цього трапитися... — невпевнено відгукнувся Щербина і зітхнув. — Ех, темнота наша гірка! Помахав товстопузий хрестом і повірили. А він наскрізь, з усіма тельбухами, біля панського багатства в'юном в'ється.
Помовчав і додав: 
— Лягай спати, Петрусю. Завтра вдосвіта побіжиш скажеш де-кому, що справа неминуче тюрмою закінчиться. Хай не дрімають. 
Ніч на селі пройшла так, наче його заняв ворог: вчувалося, що це не кінець, що готуються якісь злі, неминучі події. 
Уранці вільшанівці знову хотіли зібратися. Направилися було до зборні, але раптом побачили, що біля ганку, як на варті, стоять два - козаки з шаблями на голо.
— Бач прокляті, що намислили.. 
День починався палкою спекою. Сонце так і пекло, не зважаючи на ранок. З поля несло густою сушею. 
— Що-ж ми воювати тут будемо? — говорили де які селяни. — Треба хоч свій хліб зібрати, поки не осипався. Час не жде. 
— Ось що зробимо. сказав хтось, накажемо сторожеві церковному. — хай на гвалт б'є, як на пожежу. А чи довго нам прибігти? 
На тому й порішили. Сторож пообіцяв у точності виконати доручення якщо трапиться. 
З ранку на панській кухні готувались до шанування козаків і стражників. У садку під липами, були накриті довгі столи. І коли сонце стало південь, задиміли столи від їжі, засвітилися прозорі пляшки з горілкою. галасливо, весело голосно, — стражники сиділи в переміжку з козаками і дбайливо підливали один одному в чарки. 
Через кущі, через штахети садка, притаївшись біля стіни, Петро неодриваючись стежив за цим бенкетом, серце його починало колотитися передчуваючи лихо, бо голоси за столами ставали все хмільнішими і войовничими. 
Раптом у поміщицький двір швидкими кроками ввійшов отець Кирило. 
Очі йому непокійно блищали. Він сквапно знайшов справника, узяв його під руку і потяг осторонь до стіни. Вони схвильовано пішли вдовш садових грат, і Петро, припавши до землі, почув уривок схвильованої балачки. 
— Сторож до мене приходить і каже: — „у селян, говорить, батюшка, серце непокійне: пішли на поле, а мені наказують: якщо таке трапиться бий на гвалт”.,.
— Та що ви? — злякався справник. 
— Якраз так. Він мені вірний і нічого від мене не заховує. «Невже говорить, і насправді що трапиться?»... 
— Що-ж ви зробили? 
— Заспокоїв його, звичайно. 
Та, ні... — сказав раптом справник, круто повернувшись. Ходімте. 
Вони швидко вийшли з садка і направилися в сторону церкви. 
Петро бачив, як вони зайшли за церковний частокіл і сховалися за деревами. Через декільки хвилин з тінню сквапної загадковости на лиці справник повернувся в садибу і діловито підійшов до шумних столів, віддаючи якісь розпорядження. Петро ніяк не міг розібрати слів, було досить, далеко, але після того, що сказав справник, столи, що було затихли, метушливо загомоніли.
Козаки й стражники підвелися, галасливою юрбою, посунули з саду розмахуючи руками, заломивши кашкети, подались в село. Обличчя, їх були червоні від горілки, очі мутні і дико ришуюни. 
Петро берегом, ховаючись за кущі, кинувся скідком за ними.
Біля козаків метушився Малява. Увійшовши в село, козаки й стражники розбилися на кучки і кинулися по хатах, куди показував Малява. І Петро зрозумів усе: почали шукати верховодів. Йому стало моторошно. — „Ось воно!" — промайнуло в голові. Він кинувся до церковного старости: 
— Дідусю! шукають! пішли до ількової хати, до Семидуба, до Юхима, А баби ревуть страшенно, страшенно!.. Давай дзвонити. 
Сторож метушливо побіг на дзвіницю. Поки він піднімався по-старечому задихаючись, Петро злетів на гору, як білка і раптом занімів: біля всіх дзвонів, навіть у найменших було одчеплено і занесені язики. Валялися лише мотузки. 
З дзвіниці було видно, як козаки з стражниками носилися по дворах, по хатах, лізли під дахи, в льохи, у хліві, у сараї, осатаніло тикали шаблями в копиці сіна, пробуючи чи не заховався там хто-небудь. 
Раптова думка осінила Петра і він прожогом кинувся униз і побіг до дому. Рухи його були швидкі, трепетні гарячкові. Він витаскав з клуні велику чорну мазницю,—там було більше, як півпуда свіжої смоли.
— Петре, куди ти? — гукнула було його мати. 
Але він тільки озирнувся і побіг. З трудом переліз через перелаз в огород і нагинаючись під вагою, перекидав мазницю то вправу то в ліву руку, бистро поспішав униз. Зараз-же за огородами був довгий яр, що протягом де-кількох років завалювався соломою, сміттям, лляною та конопляною кострицею. Насохлі шари соломи, ламко шаруділи і топталися під ногами. Петро на бігу нахилив мазницю: густою стьожкою полилася широка руда смола. Серце його билося. Він витер сірника, ткнув вогнем в різних місцях і підпалив навіть мазницю. Тепла від сонця солома, полита смолою, спалахнула відразу широкою як гадюка спиною, сажен 30 яром. Припадаючи до землі, Петро кинувся бігти в далекий кінець села на вигін Позаду його густий чорний дим високим стовбом знявся в небо. Запалахазагуло полум'я Петро притаївся у придорожних кущах і в тривозі став дивитись. Дим валив все густіший, чорніший і страшніший. Забігали по вулиці люди, забігали стражники і козаки. Дим чорною хмарою як моторошний прапор розтилався над селом. І не забаром зі всіх кінців побігли з поля люди. Деякі скакали верхи, деякі гнали стоючи на возах, здалеку здавалося, що все село охоплено пожежою.
Петро вибіг на дорогу і став пояснити в чім справа. Галас, прокольни, рев, лайка, покотилося до села бистрою річкою,
У цей час справников вже донесли, що та солома, що палає в яру не випадковість, а сигнал повстання. Справник дав якесь розпорядження козачому офіцерові, той козирнув шпорами, — і через декільки хвилин, п'яні козаки і стражники верхи роз'їжджали по вулицях: усіх, хто тільки попадався на очі вони били нагаями.
Почався дикий погул. Хропли засмиканні вуздечками коні. П'яні козаки озвірило носились із кінця в кінець, в'іжали в двори, давили копитами курей, поросят, гусей, і коли нікого не знаходили, били нагаями шибки вікон. Шибки розліталися скалками з тонком бряскотливим дзвоном, і дзвон цей був невиразно страшний.
— Рятуйте!.. — чулися глухі крики. 
Але ніхто нікому не міг допомогти, Кожен намагався врятувати від бійки тільки себе Люди поховалися, хто куди міг. Багато сімейств огородами тікало в ліс.
Тільки над вечір затикла лютість козаків і стражників, тільки з наступом темноти зменшився їх п'яний запал.
Вночі, як після битви, село здавалося мертвим і тихим до жаху. Роз'їжджали козачі патрулі і, наче побідний ворожий штаб, що йому боятися нічого, світився на горі за Десною білоколонний панський будинок.
Ранком ніхто з селян, не вийшов з своїх кутків: чекали, що буде далі.
Вільшанівський на дрожках ви'їжджав у поле і повернувся зовсім розстроєний: пересохле жито осипалося все дужче й дужче.
Увечері у нього в кабінеті відбулася нарада. Нарада затяглася до глибокої ночи. Були суперечки, різноголосиці, круті заходи вже не будили надії — і виходу в них ніхто не бачив.
Вночі з Байбуз прискакав з пошти гінець з терміновою телеграмою. Він кинув умиленного коня біля ганку і, не обтрусивши навіть пиляки, як був, увійшов в кімнату.
— Ну, ось бачите! — захвилювався справник, читаючи тремтячий у руці жовтий аркуш телеграми: бачите, що робиться... У поміщиці Бороздної бунт! Губернатор вимагає негайного виїзду туди.
Це зразу загасило всі суперечки. Рішили, що треба здати землю не дорожче десяти карбованців за десятину, а якщо селяни будуть стояти на своєму, даючи лише 8 карб., — йти і на вісім. 
Вранці наспіх було скликано схід Селяни зібралися з темною недовірливістю. Дивилися з під-лоба, але ненавидно. 
Коли справник оголосив що землю буде здано по 10 карб, якщо селяне зараз-же вийдуть убирати поміщицькі поля, схід попрохав півгодини строку на обговорення, після чого заявив, що згоджується, але з неодміною умовою, що козаки й стражники, всі до одного негайно залишать село. 
— Кроку нікуди не ступимо, як що вони залишаться тут. 
— Добре, — радо згодився справник і зараз-же після підписання угоди про оренду виїхав зі своїм загоном у маєток Бороздної, куди, судячи з телеграми, повинен був приїхати і сам губернатор.
