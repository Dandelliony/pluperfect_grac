Вечірні мазки
Надіходить закоханий вечір, 
Задихається щастям, горить; 
А зоря червоніє, сміється 
По-за річкою стеле постіль.
Розсипається бубон із лісу, 
Розцвітаються хустки з грудей: 
Піонерів, шумливих од пісень 
Комсомолка весела веде.
З-за горба, де верба кучерява 
Заспівав по дорозі „фордза“,- 
Закотилася юно курява, 
Засміялась: Чого ти, чого? —
Ниви-ж коси зелені вже чешуть, 
Уже буйно й баштан заярів!.. 
... Ліг лежить, осміхається вечір 
На рожевій постелі зорі.
