Відбиваючи настрої українського населення міста Дрогобича й краю, порішила Українська Національна Рада повітати Представників Словацької Армії, що в перемарші задержалася в Дрогобичі. Вибрані делегати явилися в годині 10 в приміщення Команди дивізії. Зворушливою була хвилина, коли маленька дівчинка підійшла до Команданта дивізії полковника п. Малара і, вручаючи йому китицю квітів, проказала слова радости й вдяки.
По черзі від Української Національної Ради привітав Достойного Представника Словацької Збройної Сили Михайло Бараник.
 — З великою радістю і вдячністю, — говорив він, приняв український нарід вістку про те, що плече об плече з Німецькою Армією поспішила визволяти Україну з большевицько-жидівських лабет також і славна Словацька Армія. Немає слів, щоб з’ясувати, яких терпінь і страждань зазнав український нарід від большевиків у Галичині протягом майже дволітнього їх побуту. Ті, які чванилися, перед світом, що визволили єдинокровних братів, з пансько-польських кайданів, «визволили» українське населення так, що, втікаючи залишили по собі гори трупів неповинних найкращих синів галицької землі, вбиваючи їх за те тільки, що почували себе українцями. Не боремося з російським народом, не чуємо до нього ніякої ненависти але й не хочемо й не дозволимо, щоб він панував над Україною і багатства нашої землі повертав на вигублення всього, що українське. Та рівночасно присягли ми криваву пімсту большевицько-жидівській мафії, яка тисячі заслала в далекий Казахстан, хотіла винищити нас, зруйнувала наш довголітній, у завзятій довголітній боротьбі з поляками, здобутий економічно-культурний дорібок.
Невимовно радуються Українці, що при звільнюванні їх з большевицьких кайданів подав їм братню руку допомоги Словацький Нарід, найближчий нам по історичній долі, крові і по мові слов’янський нарід. П’ятидесяти мільйонний український народ ніколи не забуде славній Словацькій Армії тієї допомоги.
Вкінці репрезентант Національної Ради просив п. Полковника привітати від українського населення відділи Словацької Армії та передати усьому Словацькому Народові, що теж, як і український нарід, віками відстоював свою політичну і національну незалежність, і його Представникові Президентові п. Др. Тіссо слова найщирішої подяки від імени цілого великого обездоленого українського народу.
Від Управи міста вітав п. Полковника бурмістр Дрогобича п. Костшемський, передаючи слова подяки від жителів міста і запевнюючи, що славне Словацьке Військо буде почувати себе серед українського населення, як у себе дома.
Після того діти вручили Достойному Гостеві квіти. П. Полковник, видимо зворушений щирим вітанням, подякував за привіт і щирими словами просив переказати українському населенню, що він добре обзнайомлений з мартирольогією українського населення і знущаннями, яких воно зазнало під большевицькою владою, та що відомість про вітання передасть при першій нагоді до відома Армії, п. Президента й Словацького Народу.
Опісля п. Полковник оглянув бувший будинок большевицьких катів, де неповинні жертви піддавано рафінованим тортурам.
Цей день залишиться пам’ятним у серцях громадян Дрогобича.
