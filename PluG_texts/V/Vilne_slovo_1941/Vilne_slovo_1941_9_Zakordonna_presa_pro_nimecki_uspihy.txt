Французький генерал Діваль виявляє у парижській газеті «Журналь» своє признання і подив для німецького командування, що зуміло забезпечити свої армії постачанням всього потрібного, навіть до перших бойових ліній. Боротьбу, яка там на Сході тепер відбувається, називає газета «Лоффор» апокаліптичною боротьбою і з огляду на велетенські розміри фронту, і з огляду на величезні маси людей і зброї обох воюючих сторін. «Усе вказує, — пише французька газета — що треба чекати нових нечуваних німецьких успіхів». Сталін намагається своєю диктаторською владою вдержувати єдність фронту, посилає останні резерви, мобілізує не тільки робітників, відірваних від роботи у великому промислі, але також жінок і дітей, посилає у бій людей без ніякої майже підготовки. Ці заходи Сталіна нагадують безнадійні спроби, які роблено у Франції в минулому році для створення політичної і мілітарної єдности країни — безпосередньо перед катастрофою.
