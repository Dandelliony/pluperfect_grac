Українська жінка не сміє скласти рук, коли життя вимагає від нас праці, коли ми, винищені большевицькою навалою, маємо так мало людей. Це зрозуміло українське жіноцтво, і тому дня 9. VII відбулися збори жінок в готелі «Депанданс». Відкрила їх п. Левицька.
Жінки явились вже з готовими пропозиціями, де і як треба працювати та з переглядом того, які ділянки ще не обняті. На зборах вирішено взяти під свій нагляд пекарні і до того приділено відповідних людей. Далі вирішено зайнятись ресторанами, обняти великий ресторан «Коломбія» і відкрити ще один для загалу населення. Крім цього рішено взяти в свої руки заряд і опіку крамниць, що по черзі в порозумінні з Національною Радою будуть урухомлюватися.
Відразу приділено функції й визначено дижури щоденно рано від год. 10-12 і пополудні від год 3-4.
Просимо жінок, що не були на зборах, зголоситися в цьому часі до праці.
