З волі Всемогучого і Всемилостивого Бога починається нова епоха нашої Батьківщини.
Побідоносну німецьку армію, що зайняла вже майже цілий край, витаємо з радістю і вдячністю за освободження від ворога.
У тій важній історичній хвилині взиваю Вас, Отці і Братя, до вдячности для Бога, вірности для його Церкви, послуху для Влади і усильної праці для добра Батьківщини.
Усі, що почуваються українцями і хотять працювати для добра України, нехай забудуть про якінебудь партійні роздори, нехай працюють в єдности і згоді над відбудовою так дуже знищеного більшовиками нашого економічного, просвітного і культурного життя. Тоді в Бозі надія, що на підвалинах солідарности і усильної праці всіх українців повстане Соборна Україна не тільки як велике слово і ідея, але як живий, життєздатний, здоровий, могутній, державний організм, побудований жертвою життя одних, та муравельною працею, залізними зусиллями і трудами других.
Щоби Всевишньому подякувати за все, що дав і упросити потрібних ласк на майбутнє, кожний душпастир відправить в найближчу неділю по отриманні цього заклику благодарственну Богослужбу та по пісні «Тебе Бога хвалим...» внесе многолітствія побідоносній Німецькій Армії та Українському Народові.
Дано у Львові, 5 липня 1941 р.
