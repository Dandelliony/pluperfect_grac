Великий зрив европейських народів до боротьби з большевизмом є заповіддю нової Европи, звільненої як від плютократичного, так і комуністичного насильства над людьми праці та народами Европи, якої політичний лад буде заснований на правильному розумінні ролі і значення народу.
За своє правдиво демократичне розуміння народу, Україна пролила вже в своїй історії ріки крови, підготовляючи тим здійснення нової Европи на землях европейського Сходу. З українського розуміння значення народу виросла колись уся історія козаччини а пізніше У. С. С, У. Г. А. протибольшевицькі повстання на Україні у 1918 — 1921 роках, та врешті ОУН. І в цьому наша легітимація до участі в утворенні нової Европи.
Найвиразніше виявилося українське розуміння народу і його значення у політичному житті в організації і діях Запоріжської Січі. Ця організація була у XVII ст. історичною необхідністю для народу, який хотів жити і в безнастанних боротьбах зо всіма сусідами сам мусів обороняти своє існування. Тому вже в XVI і XVII ст. носієм та представником національної ідеї став загал народу, не одна якась верства, як шляхта у Поляків, і не цар, як у Московщині, а загал народу, піднесений в свойому самопочуванні, в своїй національній гідності тим, що правом і обов'язком кожного сина Української Землі того часу було: збройно, власною груддю обороняти рідну землю та існування української нації. Бажанням та обов’язком кожного українця того часу було стати козаком, боротися, терпіти та згинути за народ.
Кожному простому козакові було можна увійти в склад старшини, а навіть стати гетьманом, коли він визначався: високими особистими моральними та інтелєктуальними ціннощами і був відданий справі народу. В тому самому часі в Польщі тільки шляхтич мав право зо зброєю в руках обороняти державу, але зате він був паном над рештою народу міщанином та холопом, тільки він був елєктором і мав право вибирати короля, який завжди був підчинений шляхетсько-магнатській олігархії. Загал народу — ще був просто хлоп, без ніяких громадянських прав. А в Московщині знов інакше. Там буцім-то кожний «мужик», хоч це й дуже рідко траплялось, міг дійти до високих достоїнств, міг стати дворянином чи навіть князем, якщо тільки захотілося так цареві, але навіть ті, які мали родові чи надані князівські титули, були тільки «холопами» супроти царя самодержця, пана життя і сумління усіх підданих. Ці високо поставлені холопи мали в свою чергу своїх підданих, які теж мали своїх холопів. Одна тільки Україна на Сході Европи, в XVII і XVIII ст. реалізувала та обороняла громадянську свободу, вільність людини, яка навіть в найвищих суспільних формаціях народу уважалася повноправним його членом і мала обов’язок обороняти та право репрезентувати інтереси загалу народу.
Покладення особистих, моральних цінностей людини в основу політичного життя нації дозволяє зрозуміти тісний зв’язок українського народу з церквою, яка теж разом з народом боролася проти Польщі і проти Московщини. Не диво, що всі українські гетьмани цієї доби були оборонцями і покровителями української церкви.
А церква була теж представником української національної ідеї і скріплювала моральні сили народних мас в боротьбі за незалежність народу, за свободу сумління людини. Тому клич «За віру» був суто національним кличем і висловом національних змагань.
Та не тільки усю Східну Европу випередила Україна в цьому суто демократичному розумінні народу, але подекуди теж і Західну. Бо щойно французька революція при кінці XVIII ст. почала проповідати і реалізувати кличі свободи і рівности, при чому спершу обмежуванося до третього стану, тобто міщанства, а селянам дано тільки деякі соціальні полекші. Аж в Америці на переломі XVIII і XIX ст. ідеї громадянської повноправности загалу найшли ширше розуміння.
Тому українське розуміння народу, український демократизм, українська козацька республика ст. XVII-XVIII ст. були творами наче передчасними з огляду на відсталість Східної Европи. І мусіла Україна вести непосильну боротьбу з сусідами, а народ український мусів в цій боротьбі на якийсь час податись і... чекати.
Та не чекав він безчинно. Знеможений війнами XVII-XVIII віку та — «відпочивши» у XIX ст., став український народ до нової боротьби, у XX віці, за ті самі політичні ідеали. У великій війні дозрів світ до думки про «самовизначення». Та ще не ввесь світ. Коли Галичани виконали право самовизначення на своїй прадідівській землі, їм виповіла війну Польща, а коли те саме зробили придніпрянці, їм виповіла війну і біла і червона Москва. Але протягом двох століть політична ситуація України змінилася настільки, що тепер найшла вона могутнього союзника в Німеччині. На жаль, не зміг німецький народ досить успішно піддержати українські змагання в часі першої світової війни. І довелось боротися власними тільки силами, майже без зброї, без надії на когонебудь. Боротися і не здаватися — цього вимагала історична традиція, дух Запоріжжя, що одушевляв і У. С. С. і У. Г. А. і ОУН. Український народ виконав свій обов’язок.
Першим народом на сході Европи, який став до чинної боротьби з большевизмом, був знов український народ, але тут мав він проти себе ще англійським і французьким урядом піддержуваного Денікіна і у Франції озброєну армію Галлєра, яку антанта озброїла проти большевиків і післала проти Галичан.
Саме на цей місяць припадає ХХІІ-а річниця переломового моменту у визвольній боротьбі України, річниця записаного глибоко в серцях усіх галичан переходу УГА за Збруч. Нерозгромлена Польщею, чекала УГА рішення Ради Амбасадорів, яка у Парижі, в зв’язку з Версальським трактатом, мала впорядкувати також справу східної Галичини. Тодішній Галицький Уряд, уважаючи антанту спадкоємцем суверенности Австро-Угорщини та надіючись на право самовизначення, на основі якого антанта сотворила Чехословацьку і Польську державу, рішився на домагання Парижа перервати воєнні операції і піддатися рішенню Ради Амбасадорів. В половині липня прийшло тимчасове рішення: «Опорожнити край по Збруч», а далі йшли обіцянки, що самовизначення Галичини буде в свойому часі здійснене. Від 1923 р. знаємо, що цей диктат Парижа був трагедією Галичини. Та вже тоді 16. VII. 1919 р. уся галицька армія, від Верховного Вождя аж до останнього стрільця, відчула наказ відступати за Збруч — як удар в само серце. Не тільки тому, що галицькі стрільці не довіряли антанті, а ще й тому, що мусіли зректися чинної боротьби, боротьби до останньої каплі крови, що мусіли оставити своїх найближчих у руках наїздника. Одна тільки була потіха, що не здаються, що не втікають, що з серцем повним завзяття підуть далі, що не зреклися волі, що волі Галичини ворог не вб’є, поки їх власні серця живі. З несказаного болю, з тяжких душевних потрясень, з почуттям приниження та обурення і з великої любови до України зродилася нова постанова, виросли сили до ще трудніших завдань.
«Через Київ на Львів» — стало провідним кличем, як раніше був ним: «Через Львів на Київ!»
Пішла через Збруч У.Г.А. Здобула Київ. А далі страшний тиф. Але обов’язок був виконаний.
Скарбниця моральних ціннощів українського народу збогатилася непомірно. Коли найдеться історик, що опише повну велич і грозу дій УГА, то створить книжку, яка стане не тільки національною біблією кожного українця, але увійде в світову літературу як основний матеріял для ідеольогії нової Европи. А сьогодні? Чи можна бо дай подумати, щоб Україна не стала на той же шлях, яким йшла від століть до свого визволення, і до такої перебудови усього европейського Сходу, яка дозволить зачислити її у склад нової, вільної Европи?
