21 місяців більшевицького режиму витиснули своє п’ятно на усіх ділянках суспільного життя.
Не йдеться про те, щоб споминами дразнити ще так свіжі рани, повторяти все, що кожний з нас на своїй шкурі пережив, але йдеться передовсім про те, щоб якнайшвидше наше життя пішло нормальним ходом.
Дуже важливу роль у житті кожного народу відіграє література. Ми, на жаль, зараз знаходимося під цим оглядом у скрутному стані. Передвоєнні видання в більшості понищені; за большевиків, річ очевидна, про нові видання й думки не могло бути, що читалося — призабулося — одним словом, під цим оглядом витворилось надзвичайно серйозне становище.
Треба би видавати нові книжки, але покищо на це немає у нас фізичних можливостей. Очевидно, що зможеться, то видаватиметься, але незалежно від того треба б зібрати всю літературу, яка ще залишилась без огляду наукового чи белєтристичного, історичного чи ідеольогічного характеру, ба навіть журнали, тим більше, що треба пам’ятати і про східні області, де майже немає ніякогісенької націоналістичної літератури.
Саме із цих причин Редакція «Вільне Слово» звертається до громадянства з закликом жертвувати книжки, щоб їх спрямувати в найбільш відсталі осередки.
Якщо хто не може жертвувати книжок, то прохаємо ласкаво визичити для добра справи на точно означений час.
Редакція «Вільне Слово» вірить, що громадянство відгукнеться на цей заклик і допоможе зліквідувати анормальний стан у літературній справі.
Збірний пункт в Редакції «Вільне Слово» — в понеділок і четвер від години 9 — 1 перед полуднем в кімнаті ч. 1.
