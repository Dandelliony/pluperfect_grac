З 31 липня 1941 р.
Під час переслідування совітських армій, розбитих в Україні, німецькі війська вдерлися глибоко в терени ворожого відвороту. На схід від Смоленська ще більше звузився перстень, в якому замкнено ворога. З’єднання, що борються в Естонії, відкинули ворога на північ.
Останньої ночі бойові літаки успішно обкидали бомбами військові об’єкти в Москві і залізничний вузол в Орлі.
Підводні судна переслідували розпорошені останки каравану суден, нападеного на Атлянтиці, і затопили 5 дальших торговельних кораблів водотоннажністю в 24.000 рег. бр. тонн. У наслідок цих дій загальна сума втрат ворога зросла до 140.500 рег. бр. тонн.
У боротьбі проти Англії повітряна зброя важко пошкодила скиненими бомбами один великий торговельний корабель. Інші бомбові напади були звернені останньої ночі проти летовищ, розташованих в південно-східних і південно-західних теренах острова.
Спробу напасти на порт Кіркенес, зроблену 40 бритийськими літаками, що вистартували з авіоматки в Північному Крижаному Морі, ударемнено. Ворог втратив при цьому 23 літаки в повітряному бої, 5 літаків збили зенітна й морська артилєрії.
Над німецькою затокою винищувачі збили 5 літаків з англійського з’єднання, що мало всього 8 літаків. Морська артилєрія збила 2, визбирувач мін — 1 бритийський літак.
Бритийські літаки скинули останньої ночі на декілька місць західної Німеччини розривні та запалювальні бомби. Цивільне населення зазнало деяких втрат в убитих і ранених.
З 31 липня 1941 р.
На східному фронті йдуть бої, далі успішні для нас.
Бойові літаки бомбили останньої ночі військові об’єкти в Москві.
На морях біля Англії літаки затопили вантажний корабель водотоннажністю в 3.000 рег. бр. тонн і пошкодили два більших кораблі.
Минулої ночі бойові літаки бомбили з добрим вислідом портові судна на східному й південному побережжі Англії та летовища в південній Англії. Визбирувачі мін збили в Каналі 4 британських винищувачі.
Військові об’єкти, положені над Суеським каналом, зазнали нападу німецьких літаків також в ночі на 1 серпня.
Ворог не залітав ані за дня, ані вночі на територію Німецької Держави.
