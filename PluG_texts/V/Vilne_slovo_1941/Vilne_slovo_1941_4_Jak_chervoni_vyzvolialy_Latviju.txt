Один визначний латвієць, якому вдалося втекти з Латвії ще до початку німецько-большевицької війни, помістив в одній з газет Бостона статтю, в якій описує, як виглядало панування большевиків. 1000 передових латвійців зникло без сліду. Замордовано бувших міністрів, а професорів університету та високих службовців запроторено на Сибір. Між зацілілою інтелігенцією настав голод, бо місце латвійських службовиків займали поступово большевицькі неуки. За большевицького режиму місцеві не могли собі нічого купити, бо магазини большевики по своєму приході негайно обграбували. Це ми найкраще знаємо з власного досвіду, бо й ми зазнали грабунку-розбою, який по-большевицьки називається «націоналізацією».
Ми лише цікаві, що думають собі про большевиків американські плютократи по прочитанні газети. Чи далі вірять ще сталінським катюгам, що то, мовляв, не большевики, а німці вимордували в Західній Україні тисячі «єдинокровних братів».
