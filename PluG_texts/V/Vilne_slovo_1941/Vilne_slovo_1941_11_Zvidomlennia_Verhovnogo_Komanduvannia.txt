З 29 липня 1941 р.
Ромунські війська дійшли до Дністрового лиману. Бесарабія зовсім звільнена від ворога.
В Україні дії армії посуваються постійно вперед. Групи большевицьких військ, через які німецькі війська перегнали під час пролому сталінської лінії в напрямі на Смоленськ, у загальному винищено. Остання на схід від Смоленська окружена ворожа ланка чекає на своє знищення.
Велику кількість полонених і добичі як вислід тієї велетенської нищівної битви буде можна подати щойно за кілька днів.
На схід від озера Пейнус з’єднання, яким доручено завдання очистити з ворога Естонію, теж окружили ворожі війська, які також чекають на своє знищення.
Багато з’єднань бойових літаків з добрим вислідом бомбило останньої ночі заводи озброєння й постачання та споруду зв’язку міста Москви.
У боротьбі з Англією, повітряна фльота затопила на північний захід від Шотляндських островів торговельний корабель водотонажністю в 1000 рег. брут. тонн. Біля південно-східного побережжя Англії один великий торговельний корабель вцілено прямим попаданням бомби.
Інші напади з повітря були звернені останньої ночі проти портових споруд, положених на північному і південному сході побережжя острова. Одно сторожеве судно збило 1 бритийський літак. Ні вдень, ні вночі не з’являлися ворожі літаки над просторами німецької держави.
З 30 липня 1941 р.
Німецькі війська вдаремнили повторені спроби противника надісланою відсіччю освободити замкнені на схід від Смоленська військові з’єднання. При цім ворог зазнав великих втрат.
На інших частинах східного фронту воєнні дії відбуваються згідно з пляном.
Як уже окремим звідомленням подано до відома, в боротьбі з сильно конвойованим караваном суден німецькі підводні човни затопили 19 торговельних кораблів водотонажністю в 161.500 регіс. брут. тонн, один есмінець і 1 корвету, не зважаючи на завзяту боротьбу есмінців, корвет й приладів до винищування підводних суден.
Біля Шотляндського східного побережжя повітряна зброя затопила вантажний корабель водотонажністю в 6.000 рег. бр. тонн.
Останньої ночі бойові літаки бомбили з добрим успіхом портові споруди Гріс-Єрмус, а також одно летовище в східній Англії.
Біля північного побережжя Африки німецькі та італійські пікеруючі літаки затопили на північ від Тобрука один великий танкер і тяжко пошкодили один корабель, що довозив постачання.
Другі успішні напади німецьких бомбових літаків були звернені проти бритийських бараків біля Марса Матрук.
Вночі на 29. VII бомблено військові об’єкти, положені над Суеським Каналом.
Останньої ночі не було ніяких ворожих нападів на простори німецької держави.
У боях на Атлянтиці особливо визначилися підводні судна під проводом капітанляйтнанта Міцельбурга, капітанляйтнанта Бавера і поручника маринарки Шілера.
