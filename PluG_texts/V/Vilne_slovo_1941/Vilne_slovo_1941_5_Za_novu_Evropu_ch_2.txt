II.
Мілітарний балянс теперішньої війни без ніякого сумніву корисний для Німеччини.
А як виглядає сьогодні політичний балянс?
Почнем знов від Англії, талановитого режисера політичної арени, завданням якого досі було визначувати чергу і порядок, в якому союзники Англії мали підставляти здорову голову під євангеліє... німецького меча. Цю свою ролю виконала Англія знаменито і назбирала у Льондоні цілу ватагу коронованих і некоронованих голів розгромлених держав. Усі вони не мають нічого, крім непевного даху над собою і скупого пайка хліба, який їм, очевидно, дається в кредит. Усі вони з «незахитаним довір’ям» дивляться на Черчіля і витривало чекають на закінчення війни на їх землях. Нема між ними ні бельгійського короля, ні президента Франції, хоч і вони за диктатом Англії виконали свій обов’язок союзника. І ці, що є тепер в Льондоні, і ті, яких там нема, добре вже ознайомилися з англійською методою чужими руками вигортати жар. І вони ясно бачать політичний обман англійської дипльоматії, викритий явно і славно не «головами» народів, а самими народами, що кривавилися в англійському інтересі. Англійські гарантії стали вже синонімом лукавства, від якого треба якнайдалі втікати. Відмовилися від англійської політики, хоча вже й по шкоді, але на стільки не запізно, що могли зостатись на своїй землі, і від лицарського противника дістати гідних їх честі умов перемир’я: бельгійський, французький і норвезький суверени. І вони сьогодні означають дальший мінус у англійському політичному балянсі. Боєва готовість Франції до оборони своїх кольоній перед Англією чи Америкою, боротьба Франції у Сирії проти англійців, до якої великодушно не вмішувався німецький народ — це внутрішня хвороба перфідного Альбйону, це великий успіх Німеччини, так як і участь норвезьких та бельгійських добровільців у боротьбі проти червоної Москви. Також акція Фінляндії проти Союзу, а далі становище Туреччини і навіть невтральність Египту — це все ознаки політичного занепаду значення Англії в Европі.
Але в останніх днях і Льондон і Москва прославляють себе взаємно з причини укладення угоди проти Німеччини. Вже англійські льорди-капіталісти, мабуть і сам Черчіль, а може теж і англійське духовенство, — співають «червоний інтернаціонал», а побожна англійська королівська пара вже може молитися за знищення Гітлєра і перемогу комунізму рівночасно з радянським духовенством, якому для цього відкрили большевики великодушно церкви. Вже пролетарі Совітського Союзу можуть спокійно гинути на полі бою: долею комунізму заопікувалися англійські капіталісти. Ось вам ідеальна політична синтеза, ось зразкова ідеольогічна фузія, збратання води з огнем, «правди» з «неправдою» марксівське «заперечення заперечення». Це чудо могло статися тільки під високим благословенням анонімної фінансьєри світу, яка торгує зброєю і народами всіх країн, під керівництвом Фінкельнштайна-Літвінова та його льондонських та ню-йоркських одновірців-помічників. Справді, нечуваний успіх, хоч дещо спізнений. Бо якби було вдалося Англії у серпні 1939 року дійти порозуміння зі совітами, якби тоді був Союз готовий до війни, то сьогодні може б вже кремлівські зорі пишалися не тільки в усіх столицях Европи на континенті, але, мабуть, і на Вестмінстерській палаті англійських суверенів. Та хоч з запізненням, проте усі в Льондоні об’єднані «суверени» працюють сьогодні в цьому напрямі, кінчаючи кожну пропагандову промову проти Німеччини кличем: «Пролетарі усіх країн, єднайтеся». Ця пропаганда — це моральна та на диво одинока форма допомоги, яку англійський табір може подати новим червоним союзникам. Але справа у єдності політичної програми союзників.
Які спільні цілі, поза знищенням Німеччини, може мати цей неприродний союз? Може Індії, може Царгород і Середземне море. А може визволення Польщі або Сербії, а може румунська нафта, а може зміна суспільного устрою, перемога комунізму — об’єднують ворожі ідеольогії нових союзників. Ми не вміємо сказати, бо не можна розуміти цього, що противне здоровому розумові. Хіба не ясно, що цей союз є в англійському політичному балянсі новим грізним знаком запитання, вміщеним при питанні не тільки про вислід війни, але і про саме існування Бритийської імперії та европейської цивілізації. Бо ж не добре буде, якщо програють війну з Німеччиною большевики, бо тоді виграє Гітлєр — та ще гірше було б для Англії, якби виграли большевики, бо тоді переміг би комунізм, переміг би не тільки на Европейському континенті і на бритийському острові, але і в Індіях, і в мусульманському світі, і в кольоніях.
Значить? — Значить, Англія веде вже політику банкрота. Побита мілітарно Німеччиною, знищена економічно, запродана американському капіталові, втративши політичний кредит у всіх народів Европи, — Англія кидається в обійми совітів, проти яких не так давно організувала акцію Денікіна, Врангеля, Колчака, Юденіча, шукає рятунку там, відки боялася смертельного удару, який мусить для неї прийти, якщо воєнна надія на цього союзника здійсниться. Трагічне коло самознищення!
Та Англія має ще одного неофіційного союзника у боротьбі проти німецького народу. Америка, яка за добрі гроші, «тільки за золото», за надання баз опору на океанах допомагає Англії озброєнням, готова заопікуватися англійськими домініями в Америці і поза Америкою та не тільки англійськими, але також голяндськими і бельгійськими кольоніями. Америка готовиться перебрати на себе дотеперішню англійську ролю володаря океанів. От просто, як у нас кажуть: «любімся, як брати, і рахуймося, як жиди». Офіційно Америка не вступає у війну, бо там на Далекому Сході є ще один, досі нечинний, партнер — Японія, член осі, з яким Америка не хотіла б починати війни. Америка хоче жити собі у «мирі», хоче «мирно» трудитися для тих, що проливають кров на полях бою, хоче, як добрий купець, зробити дешево добрий «бізнес» і хоче за прикладом старшого брата Англії перемагати чужими руками. Американці сьогодні «реально» думаючий народ, особливо поки у них верховодять прихильники та агенти Фінкельнштайна.
Та саме з цих причин, «Америка» — це ще один великий знак запитання, який стоїть в балянсі Англії при питанні дальшого існування бритийської імперії.
В цьому помноженні мінусів і плюсів питальників в поодиноких позиціях англійського політичного балянсу лежить дальший успіх німецької воєнної політики. Цей успіх лежить у невдачах і помилках противника, а він забезпечує знищення противника. Але Німеччина має намір не тільки знищити деякі політичні структури світу, але хоче теж будувати новий світ на нових основах. Тому треба нам поспитати також про успіхи вповні позитивного характеру. Вони є — і великі. Вони творять початок нової Европи.
