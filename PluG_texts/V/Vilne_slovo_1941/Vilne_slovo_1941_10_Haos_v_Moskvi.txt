Голоси преси різних европейських центрів стверджують, що не тільки для Німеччини, Італії та об’єднаних з ними в поході проти большевиків европейських народів, але також для невтральних країн, для Англії та Сполучених Держав, а навіть для самої Москви одиноким певним джерелом вістей про події на східному фронті є німецькі воєнні звідомлення. На практиці нема вже ніяких совітських воєнних звідомлень. Большевицький фронт розбитий на воюючі групи різної величини та сили, які втратили зв’язок як між собою, так і з Москвою. Поділ найвищої большевицької команди на три «оборонні відтинки» відзеркалюється також і в совітських звідомленнях. Не будучи в силі дати суцільного огляду оперативного положення на фронті, подають большевики тільки поодинокі епізоди. Навіть якби ці епізоди були правдиві, то і так не мають вони значення для загального розвитку воєнних дій. Цей стан погіршується з дня на день. Цікаве і те, що відомості з фронту подає не військове командування, але якесь «інформаційне бюро», якого вісткам не вірять навіть англійці та американці. Спершу совітські воєнні звідомлення починалися зо слів «найвище воєнне командування повідомляє...», а далі йшли підписи членів «ради оборони»: Сталіна, Молотова, Ворошилова, Маленкова і Берії. Коли ж Ворошилов обняв командування над північною частиною фронту, його звідомлення називалося просто «воєнний комунікат». Тепер і цього вже нема. Та як може інформаційне бюро вдержувати зв’язки з фронтом при теперішньому стані фронту, доріг та телєфонів? — питають знатоки. Небагато може тут допомогти бездротна телєфонія, яка взагалі може постачати тільки дрібні кількості матеріялів. Так міркують заграничні кореспонденти европейських газет. Але большевики мають на це все один простий спосіб: а чи не можна брехати? І брешуть, але цим не закриють правди, що з кожним днем зростає у них хаос.
