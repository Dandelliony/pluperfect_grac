Так їх чотири жертви, чотири герої-летуни славної Німецької Армії. Вони на крилах своїх бойових машин несли волю і визволення Україні від кровожадної кліки убивць і злочинців, що поневолили наш край, руйнували і плюндрували його. І тут, на нашій землі, впали смертю хоробрих від руки ката, більшовизму.
Ринок. Сюди прибувають і прибувають сотні нашого громадянства віддати останню пошану безсмертним синам німецького народу і провести їх в далеку дорогу, в царство Божої ласки і милосердя.
Ось ринок вже переповнений. Чотири домовини потопають в квітах і вінках, а перед ними лежить розстелений прапор їхньої батьківщини, прапор найвеличнішого і наймогутнішого народу цілого світу. Тут же стоїть почесна варта засмаглих і мужніх німецьких воїнів. За ними українські священики і представники українського громадянства. Ще далі наша молодь і діти. Падають жалобні звуки оркестри.
Вони піднімають домовини своїх товаришів. Процесія рушає на цвинтар. Вдарили дзвони, і повітря переповнили звуки «Святий Боже...» Це вас, Богатирі, провожає український народ на вічний відпочинок. Пливуть лави за лавами. Десятки траурних вінців і китиці квітів несе українська молодь і діти за домовинами упалих воїнів за визволення нашого народу. Похід зупиняється на міському цвинтарі.
Лагідно опускаються домовини на землю. Знову лунають звуки жалібного маршу. Військовий духовник відправляє похоронну молитву і прощає востаннє воїнів. Глибоко западають в душу його слова. Прощайте, наші Друзі! Ви віддали чесно і мужньо своє життя за батьківщину, вождя і новий справедливий порядок в Європі. Вас жахливо замордовано, відкинувши всякі міжнародні права і обов’язки у поводженні з полоненими. Від імени українського народу прощає героїв о. Жупанський. Він складає глибоку пошану воїнам німецького народу, що несли визволення поневоленій Україні від навали диких орд більшовизму. Він дякує німецькому народові, його вождеві А. Гітлеру, що виховали таких синів.
Громом зриваються тричі вистріли з рушниць воїнів. То бойовий салют своїм героям віддає укрите вічною славою німецьке військо.
Труни опускають у гробницю. На них німецьке командування складає вінці з дубового листу. Українські діти засипають гробницю квітами. Молодь кладе терновий вінець і десятки інших. Знову зривається і стрясає серця спів хору «Вічная пам’ять».
Так — ! Вічная пам’ять Вам, Воїни! Український народ повік Вас не забуде. Ви вічно житимете в серцях нашого народу, що в своїх гарячих молитвах випросить у Бога Вам вічний спокій і Боже милосердя.
