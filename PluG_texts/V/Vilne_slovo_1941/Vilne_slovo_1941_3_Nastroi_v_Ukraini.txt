Від п. Хом’якевича, що 9 липня вернувся з Москви, де був на курсі, довідуємося про настрої в Україні і в Московщині.
У Москві всі ждуть на переворот. Помітні протижидівські настрої. Армія дуже прибита і голодує, не дістаючи по 4 дні нічого їсти. Залізничні шляхи завалені. Ті, що втікли з Дрогобича 27 червня, ще 2 липня стояли в Жмеринці і шматок чорного хліба вважали за найцінніший скарб, по дорозі загубили всі свої клунки. В Україні настрій піднесений. Українське населення страшенно огірчене на большевицько-московське правління й організовується до політичного перевороту. Воно з тугою ожидає приходу Німецької Армії й уважає її за свою спасительку. Є надія, що селяни не дозволять спустошити своїх засівів.
З радія довідуємося про селянські повстання на Вороніжчині, Кубані і в Харківщині.
Селяни і робітники ставлять чинний опір спеціяльним загонам, призначеним до руйнування заводів, фабрик і засівів.
