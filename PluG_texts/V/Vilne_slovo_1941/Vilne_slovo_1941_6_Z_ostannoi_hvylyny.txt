Лікар Потеребко в переїзді через Дрогобич подав такі відомости: Рогатин мало потерпів; жертви в людях і матеріяльні - незначні. Також і Стрий порівняно мало втратив у наслідок большевицького відступу.
17. VII приземлився добровільно в Стриї совітський літак. Залога літака здалася німцям без бою в полон, заявляючи, що вони навмисно прилетіли здатися, бо дальшу боротьбу з Німецькою Армією вважають за безцільне продовжування проливу крови. Здаючись, совітський летун благав представника Німецької Армії чимскоріше йти в глибину Сов. Союзу, бо там діються жахливі речі. У Москві, — так оповідає летун — партійні большевики вирізали усіх старших віком інтелігентів, що пам’ятають ще царські часи, те саме діється на Україні, де комуністи й енкаведисти вирізують поголовно всіх безпартійних.
