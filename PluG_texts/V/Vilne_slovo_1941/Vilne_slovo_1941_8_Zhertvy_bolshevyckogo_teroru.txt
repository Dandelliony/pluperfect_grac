18 липня 1941 р. знайдено на передмістю Дрогобича на полі могилу, звідки видобуто чоловіка у військовому одязі. При ньому знайдено військову метрику на адресу: Сліпець Василь Федорович, ур. 1906 р., українець, с. Лужок. Горішній, Стрілківського району, Дрогобицької области. Другу могилу знайдено біля станції Дережичі, з якої видобуто чоловіка без верхнього одягу. Розпізнати цю жертву було неможливо, бо тіло було змасакроване, лише численні пострілові рани на голові вказували, що його замордовано.
Ці жертви поховано на бувшому воєнному кладовищі на Заліссі.
