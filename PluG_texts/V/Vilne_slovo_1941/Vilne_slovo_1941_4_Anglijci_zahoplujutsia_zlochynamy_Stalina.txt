Львівські «Українські Щоденні Вісти» подають в 3 числі за коресподентом «Кракавер Цайтунг» таке:
З Лондона наспівають вісти, що англійська преса з винятковим вдоволенням зупиняється на тих місцях промови Сталіна, в яких той наказує населенню нищити свою батьківщину, свої харчові продукти і переходити до партизанської боротьби. Лондонська та інша англійська преса не знаходить просто досить сильних слів для вихвалювання тих злочинних намірів Сталіна, від яких, на випадок їх здійснення, вимерло б з голоду населення, або на випадок непослуху, поголовно підпало б кривавій купелі. Під цим оглядом бритийський цинізм і схліблювання перейшли самих себе. Ось як напр. коментує «Таймс» наказ Сталіна, щоб російське населення нищило всю продукцію там, де необхідний відступ совітської армії.
Це дух готовости на все, що очайдушним спротивом має на меті відбити німецький удар у серце країни. Цей наказ є доказом, що большевики заслуговують на повну англійську піддержку й допомогу всякими засобами, на яку лише можуть здобутися Англія й Америка!
Англійська преса зайшла вже так далеко, що ставить Сталіна за «зразок готовости на все у веденні війни». Так само поводиться і «Дейлі Експрес» та бритийська інформаційна служба, яка широко розводиться про саботажну роботу большевиків. Большевицький генеральний штаб зорганізував цілий ряд батальйонів, які мають на меті тільки нищівні й руїнницькі завдання. Ці батальйони засоблені у вогнемети, які мають підпалювати поля, засіяні збіжжям, і в приладдя. Опріч того вони мають вибухові речовини, які мають висаджувати в повітря селянські будинки. Вони, як повідомляють англійці з Москви, вбивають усяку домашню тварину аж до курей включно.
З таким самим захопленням розмальовує англійська преса проголошену Сталіним партизанську війну. Для прикладу знову наведемо тут слова «Таймса»: «Розлогі області, на яких розтягаються воєнні дії, є одночасно тереном «спроможности спротиву» російського селянина. Вони творять знамените запілля для цього похвали гідного рішення вести партизанську війну».
Ця лондонська витівка, яка кпить собі з усіх людських почувань, наглядно свідчить про те, з якою тугою англійці вижидали большевицького наступу на Західну Европу і як вони тепер тужать за тим, щоб їм східній фронт приніс полегшення у натиску кліщів, в яких вони опинилися.
