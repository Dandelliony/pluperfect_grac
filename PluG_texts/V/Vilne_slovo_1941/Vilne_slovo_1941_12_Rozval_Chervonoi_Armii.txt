Фінські війська, що наступають на Лєнінград, знайшли наказ Сталіна, виданий зараз потім, як він обняв комісаріят військових справ.
В наказі до всіх військ червоної армії названо сім високих генералів, між ними команданта армії Павлова та трьох високих політичних комісарів, яких Сталін «за нікчемну трусливість перед ворогом» віддав під воєнний суд для розстрілу. В 1940 році у Франції, безпосередньо перед катастрофою, теж розстріляно кількох генералів. Але не розголошувано цього в армії, щоби у жовнірів не викликати зневіри до власної команди. У большевиків не так. Вони рахують, що терор а не моральні сили жовніра рішають про вислід боїв.
