Прогнаний з нашої землі московський кат залишив гори трупів помордованих кращих дітей України. Ще довго будуть розкопувати нові могили, ще довго жах і біль буде стискати наше серце. Під враженням цих жахіть ми, здається, забули про ті порослі вже травицею могилки таких же дітей нашої Батьківщини, помордованих поляками восени 1939 р.
Ті могили сперед двох років є для нас такими ж дорогими, як і ті свіжі, що над ними стоїмо з похиленими головами. Тому звертаємося до україн. громадянства із закликом: подавайте докладні відомості про ті могили, про жертви, що в них спочивають. Відомості треба подавати правдиві, докладні, за підписом можливо більшого числа свідків. Треба подати: місцевість, кого замордовано, в який спосіб, при яких обставинах, хто замордував (якщо відомі особи бандитів — подати їх прізвища, місце замешкання), та де спочивають тіла замордованих тощо. Необхідно занятися впорядкуванням цих могил, а з часом поставити відповідний пам’ятник, за породою фахових людей, що розуміються на таких речах. Відомості передавати до редакції «Вільного слова».
