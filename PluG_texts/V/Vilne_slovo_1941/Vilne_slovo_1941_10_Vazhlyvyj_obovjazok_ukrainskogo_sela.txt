Всім нам добре відомо, як то наші міста впродовж цілих століть заливалися чужими зайдами, і як ми, українці, опинилися там у меншості. Нас доведено до крайнього зубожіння, витиснено на окраїни міста, ми не мали ніякого впливу на життя в місті, а тим самим і на відносини в селі. Сьогодні все змінилося: ми маємо право, хочемо і мусимо бути господарями на своїй землі і в наших містах. Українська інтелігенція й міщанство взялися до праці і по якімсь часі ми повернемо назад усе те, що нам належить і що заграбовано у нас чужими гнобителями.
А як відноситься до сьогоднішнього міста українське село? Тут є багато гіркої дійсности. Я розумію ту нехіть нашого села до вчорашнього міста-галапаса, що крім визиску й пониження нічого йому не давало, але при теперішньому положенні селяни мусять зрозуміти ту стару правду, що хто панує в місті, той є господарем і в селі, і в цілому краю. Селянам треба знати, що місто сьогодні наше і що його, насамперед, треба нагодувати і то в першу чергу нагодувати українців, бо ж на їх плечах лежить увесь тягар перебрання влади і впорядкування всього міського життя за нашими потребами і для нашої загальної користи.
Та не така, видко, думка багатьох наших «статочних» газдинь. Перейдіться, читачу, зрання вулицями міста. На кожному кроці ви побачите, як наші селяни шугають із однієї брами в другу, несучи в кошичках то курочку, то качечку, то молочко, то яєчка. Попробуйте купити — вам за гроші не продадуть, а міняти українець не має чого; і так сидить він напівголодний, а наші «жидівські Івани» чи інші «руські кабани» годують якраз тих, що радо пожерли б усіх нас із кістками. Так не повинно бути. Пора вже зрозуміти, що ми сьогодні приступили до будови власної держави, що на кожному з нас лежить обов’язок взяти участь у цій великій роботі. Селянин, як звичайно, живе з того, що дає йому свята землиця, збуваючи продукти своєї праці в місті. Сьогодні наше село зобов’язане постачати потрібні продукти для міста, а щоб не годувати в першу чергу стару галапасню, треба ті продукти збувати через нашу кооперацію. Це не є жодна ласка, а святий обов’язок наших селян. Хто робить інакше, той свідомо чи несвідомо стає ворогом свого народу й держави.
Отці духовні, інтелігенти, свідоміші селяни! Ваш обов’язок глибше виясняти сьогоднішню дійсність меншому братові, вказати на його обов’язки у загально-націон. роботі. Між селом і містом мусить бути тісна співпраця, порозуміння і зрозуміння конечної потреби такої співпраці для загально-державного будівництва.
Кооперація наша з певністю зробить усе, щоб як слід наладнати обмін товарами між селом і містом, а также потурбується, щоб працюючі по містах були забезпечені продуктами першої потреби.
