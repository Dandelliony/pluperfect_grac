Урожай 1933 р. був надзвичайний. Буйні жита й пшениці згинали до долу своє отяжіле колосся. Жаль, невимовний жаль огортав серце, коли бачиш, що серед таких багатств і краси мусить гинути людина.
Жнива люди не могли збирати: — були безсилі. Для допомоги селу послали з міста на жнива студентів, робітників і службовців. Пам’ятаю, для допомоги ми приїхали в с. Шпечинці, Ружин. р-н., біля Козятина. Перше, що нас вразило, жінка тягла труп чоловіка і голосила. В роті чоловіка повно зерна. Ми допитувались, в чім справа. Жінка нічого не відповідала, лише ламала руки і приказувала: «Ой мій, голубе, мій соловику, на кого ж ти лишив мені нещасних сиріт». Потім нам пояснили. Цей селянин, вимучений голодом, пішов на поле і рвав колоски, винимаючи з них зерно. Він так врятував свою сім’ю і себе, хоч опухлі були з голоду. Та одного разу його побачив озброєний міліціонер і застрілив. Це вже не вперше. Всіх, хто «крав» колоски, наказано розстрілювати. І розстрілювали.
Пригадується також: вийшли перший день косити. Збіжжя буйне і густе, тяжко впоратись, але кожен з нас, як міг, косив, аби допомогти голодному селу, і тим людям, що залишились ще живими, але не можуть робити.
Косимо... Раптом передній зупинився і остовпів. Коса глибоко залізла в розкладений труп людини. Згодом привикли. Трупів не захованих ніким було багато всюди. Спочатку це вражало, особливо дівчат-студенток, але потім кожен, зціпивши зуби, робив, робив і тільки страшна лють, невимовне бажання помсти росло в кожного у серці.
Так виглядало село. Та не краще було і в місті. Правда, партійні і жиди жили безжурним і щасливим життям. Зате звичайні робітники, службовці й інтелігенти терпіли страшні злидні. В крамницях завжди порожньо. Всюди величезні черги, в яких люди простоювали днями і нічого не діставали. Коли щось появлялось, всі накидались, як хижаки на свою жертву. Бились, сварились, штовхались, забували про всяку чемність і культуру. В кожного було єдине бажання — дістати щось поїсти. Кінська ковбаса, що появлялась кілька раз в місяць, стала найсмачнішою і найвиплеканішою поживою.
Поблизу нашого гуртожитку жила сім’я робітники київського заводу «Укркабель». Чоловік зарабляв ледве 200 карб. В дома 5 дітей і жінка. Живуть в одній кімнаті (в Києві дістати помешкання, навіть кімнату — неможлива річ). Щоденно ми бачили бруд і голодне животіння цього пролєтаря, дарма що держава називалась «диктатурою пролетаріяту» і всюди трубили про звільнення робітника від експлуатації, забезпечивши йому щасливе життя. Щодня ми чули, як зранку до вечора кричали діти «мамо, їсти», а змарніла і заплакана мати билась, як риба об лід, не знаючи, де знайти того страшного їсти. Одного разу нас здивувало те, що наша сусідка не появлялась днів 5 — 6. Найстаршого хлопчиками запитали, де поділась мама. Він відповів, що з двома сестричками і братиком поїхали в гості в якесь місто. Куди саме, він не знав. Згодом появилась мати. Нас вразив її трагічний і вимучений вигляд обличчя. Кілька день вона нічого не говорила і весь час плакала. Чоловік приходив мовчазний і понурий. Трьох дітей, з якими їздила мати в гості, ми більше вже не побачили. Згодом дізнались: вона завезла їх в якесь чуже місто і там лишила на вулиці. Нас це не здивувало. Таких фактів було безліч. В Києві на вулицях діти, залишені батьками напризволяще, бігали цілими табунами, займаючись кражею, грабунками. Спочатку таких дітей забирали в райони міліції, допитували звідки і, якщо дитина знала, відправляли до батьків. Та потім це стало неможливим.
Батьки залишали таких дітей, які б не могли нічого сказати звідки вони.
Бувало, йдеш по вулиці, а напроти тебе стоїть перелякане дитя і плаче, витираючи брудними рученятами сльози. Дитина не знає, куди йти, лише благає «мамо-о-о !» По обдертій одежі: спідничці чи штанятах та вишиваній сорочці пізнавали ми, що це діти з села. Це вони, не знаючи ніколи міста, так боязко навкруги озираються і лише кличуть: «Мамо-о-о!» Мало хто звертав на них увагу. Проходили байдужі, а дитина стояла серед вулиці, блукала наляканими очима, плакала і кликала маму. А мама десь голодна гірко плакала за нею або лежала мертва між буйними житами, в придорожніх бур’янах чи серед дороги, розпростерши навхрест руки, як Ісусові розпростерли колись руки на хресті жиди. Так, тоді вони тучили Того, хто за нас страдав, а тепер мучили тих, які мали його в себе в серці.
(далі буде)
