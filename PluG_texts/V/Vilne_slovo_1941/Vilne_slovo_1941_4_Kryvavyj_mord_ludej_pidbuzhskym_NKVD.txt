Дня 26 червня о 10 годині вечора червоний прокурор Строков, 11 міліціянтів та 3 невідомі особи вивезли з тюрми підбужського НКВД 20 в’язнів, які там сиділи від 22 червня, цебто від вибуху війни. Червоні кати обманювали в’язнів, що їх пускають на волю, однак це все було брехнею. По дорозі один з конвоєнтів, який називав себе начальником НКВД, говорив, що в’язні їдуть на роботу. На «Остислав’ю» біля Нагуєвич машина задержалась. Червоні кати казали всім висідати, бо машина перевантажена і не зможе виїхати на гору. Гора була ще далеко. В’язнів огорнув смертельний жах, вони побачили, що зближається їх остання година, що їх хотять тут розстріляти.
Арештованим наказано станути в два ряди по десять осіб і держатися за руки. Напроти них на дорозі півколом станули міліціянти з револьверами в руках. На даний рукою знак прокурора всі почали стріляти. Поллялась кров невинно катованих людей. Замордовані жертви падали одні на других. Трава почервоніла від людської крови, чути було зойки і стогін умираючих. Кати добивали людей чоботами і твердим знаряддям, від якого тріскав череп на голові. Так замордовано 16 людей. Смерть їх була жахлива. Трупи лежали у рові. Чудом спаслося 4 арештованих завдяки безладній стрілянині і темряві та поспіхові міліціянтів, які поспішали арештувати та мордувати ще інших людей.
Тут подаємо прізвища замордованих:
1) Дрогобицький Михайло-директор школи с. Нагуєвичі. 2) Камінський Корнило - б. директор школи с. Нагуєвичі, 3) Добрянський Іван - селянин, 4) Думяк Степан - службовець, 5) Чапля Іван, син Василя - коваль, 6) Хруник Микола - службовець. Всі ці замордовані походять з села Нагуєвич.
7) Юринець Андрій - директор школи с. Підбуж, 8) Опацький Ілля - крамар, 9) Матис Н. - заступник голови сільради, 10) Опацький Н. - швець. Ці жертви походять з села Підбуж.
11) Пуцура Н. - голова сільради з Кропивника Нового
12) Н. Н. - голова сільради з Кропивника Старого
13) Чубкевич А. - директор водотягів села Урич.
Інші жертви, — це селяни невідомого прізвища.
Вже на другий день 27. VI большевицький прокурор кровожадний Строков приїжджав з Дрогобича до Нагуєвич, щоб знов заарештувати Івана Чаплю сина Пантелеймона, бо довідався, що цей спасся від неминучої смерти. Жидівсько-большевицька банда не хотіла залишити живого свідка своїх «героїчних подвигів». Весь світ бачить «визволителів українського народу», бачить «большевицьку справедливість і свободу». Ціла наша земля застелена трупами і кров’ю невинних жертв.
Однак ніхто не зможе знищити живого слова і духа народу. Український народ, як той велетень повалений, знову встає сильніший і могутніший.
Ці факти подав Іван Чапля, син Пантелеймона, один з тих, що чудом вирвався з обіймів смерти на «Остислав’ю» біля Нагуєвич.
