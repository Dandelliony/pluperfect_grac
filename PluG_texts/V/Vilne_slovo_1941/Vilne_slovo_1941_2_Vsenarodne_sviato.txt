В ці перші дні нашого Воскресення глибоко відчуваєш правду слів нашого поета О. Олеся. «З журбою радість обнялись». Так, вони обнялись і йдуть нашою землею, споконвічно зрошуваною кров’ю кращих синів нашого народу.
Журба з похиленою головою, і з смутком за втраченими синами і дочками матері України, з розпущеним волоссям і плямами крови на знівеченому вбранні. І радість, з опроміненим чолом, з очима, повними щастя, віри, надії й любови. Їх бачиш скрізь і завжди. В перших хвилинах нашого народження осипала всіх своїм ясним промінням радість, а опісля страшна журба розіслала свій смуток, горе й печаль. Вона ходила поміж нами з похиленою головою і сум, мов ніч, ріс навколо нас.
Та прийшов день неділі — 6-го липня. Журба ще стояла, обнявшись з радістю, та вже не хилила не гнітила нас так, як в перші дні.
Натомість радість, буйна і безмежна, огорнула нас своїм теплом. Тож радість привела на майдан біля церкви св. Юра понад 20.000 людей. Вони йшли звідусіль. З центру міста і передмість, з далеких і близьких сіл, з селянських хат і міських кам’яниць. Кінця їм не було. І всюди, над ними, опромінена радість, і всюди, над ними, грайливо вітер розстеляє прапори німецького Велетня-народу і жовто-блакитний стяг нашого Воскресення.
Ось майдан переповнюється вже вщерт, а люди йдуть та йдуть...
Нараз запановує тиша. Починається польова молебень за Воскресення України. Так, за Воскресення Нашої Вітчизни, що віками кривавилась, була шматована і топтана брудними чобітьми наших ворогів.
Та прийшов кінець. Воскресла Україна. Воскресла з мук, крови й тисяч жертв її дітей. За це Воскресення Український Нарід з сльозами радости на очах складає в молитвах глибоку подяку Господу Богу і Покровительці нашого народу Матері Божій, бо це ж вони послали нам спасення, принесене залізною Армією Німецького Народу і її Вождя.
Кінчається молебень. Хор співає пісню многолітства Українській Державі, провідникові Організації Українських Націоналістів Степанові Бандері, Німецькій нації і Геніальному Фірерові Адольфу Гітлєру.
На проповідницю сходить о. Нищий. В своїй гарячій проповіді він взиває Всевишнього оберегти нарід, що кров’ю спливав віками за прагнення бути вільним. Він згадує часи нашої недавньої самостійности, і страшний образ розтоптаної і знівеченої України випливає перед нами.
...Війська УГА покидали Жовкву. На дереві на пам’ять вони повісили роздерту і закривавлену сорочку. І всім, хто не проходив, вона нагадувала пошматоване і скривавлене тіло України. Адже трагедія нашого народу тягнулась віки. І цю трагедію оспівав наш найбільший Геній Шевченко:
Світе, тихий, краю милий,
Моя Україно;
За що Тебе сплюндровано,
За що, мамо гинеш.
проказує ніби устами всіх о. Нищий.
Він згадує про степи, запродані жидові, то знов стрясають всіх слова:
Сини мої на чужині,
На чужій роботі.
Дніпро, брат мій, висихає
Мене покидає,
І могили мої милі
Москаль розриває.
Та прийшов кінець нашим стражданням. Воскресла Україна. Бог вислухав наших благань і послав нам радість. Україна буде жити. Слава Україні — кінчає о. Нищий.
На трибуну сходить п. Николяк. Від імени Організації Українських Націоналістів вітає він все Українське громадянство з Всенароднім святом Воскресення України.
Прийшов час здійснення наших змагань за нашу державність. Віками йшла ця боротьба. За неї боролись Київські і Галицькі князі св. Володимир, Ярослав Мудрий, Данило, українські гетьмани Хмельницький, Мазепа, за неї згоріли в огні змагань Шевченко і Франко, за неї впав Петлюра і зложив голову на бруках далекого Роттердама організатор Українських Націоналістів світлої пам’яти Евген Коновалець. Дух його віками літатиме над нами. За неї згинули мільйони і мільйони найкращих синів і дочок України. Та кров їх не пролилась марно. Україна живе!
Під могутніми ударами крицевих полків визвольної Німецької Армії конає потвора більшовизму, і встає Україна у всій своїй красі і давній славі.
Слава Україні!
Слава Німецькій Армії і Її Вождеві, що звільняють нас від оков більшовизму!
Опісля всі присутні складають присягу на вірність Організації Українських Націоналістів і її керівникові Степанові Бандері.
Від Української Національної Ради Дрогобиччини привітав інженер Дмитро Тижий. Він закликав віддати всі сили, а коли потрібно то й життя за нашу любиму Україну, за її славу і волю.
Потім прочитав декларацію Організації Українських Націоналістів до населення України.
Інженера Тижого зміняє на трибуні начальник Української Допоміжної Міліції поручник Зуляк. Він закликає зберігати повний спокій і лад, віддаючи свої сили на відбудову Нашої Молодої Держави.
Співом національного гімну «Ще не вмерла Україна» і «Не пора, не пора» кінчається свято.
Так. Україна не вмерла. Згинуть наші вороги. За нашу волю, за нашу честь і славу, як треба буде, ми положим душу й тіло.
Свято кінчається, а люди йдуть та йдуть... Вже залитий весь майдан. Людське море перехлюпнулось і залляло вулиці міста.
Всюди радість і всюди мають прапори непереможної Німеччини і Жовтоблакитної України...
І здавалось, неначе зійшов на землю святий Юр і проколює своїм списом конаючу огидну змію більшовизму.
А радість опромінює всіх, і нерушима віра в перемогу сповнила наші серця.
