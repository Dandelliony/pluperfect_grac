Подаємо до відома, що українські кооперативні централі у Львові приступили до віднови й реактивування своєї діяльності.
Відновлено діяльність РСУК у Львові, як центрального об’єднання української кооперації.
Реактивовано діяльність таких кооперативних централь:
1) Міської Споживчої Коопеперації,
2) Сільської закупочно-збутової кооперації,
3) Кредитової Кооперації,
4) Промислово-виробничої кооперації,
5) Молочарської кооперації.
Віднову діяльності у поодиноких господарських видах кооперації переводимо на базі існуючого стану, щоби в переходовому часі якнайкраще задовольнити господарські потреби населення та щоби якнайкраще зберегти й перейняти майно від існуючих установ.
Взиваємо всі кооперативні установи приступити до віднови кооперативного життя на повищих засадах.
За інформаціями просимо звертатися до Р. С. У. К. Львів, вул. Технічна ч. 1.
Ревізійний Союз Українських Кооператив.