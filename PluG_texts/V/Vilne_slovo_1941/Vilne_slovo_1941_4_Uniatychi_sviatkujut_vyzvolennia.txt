Дня 10. VII. 1941 року відбулося Національне свято, в якому взяли участь громадяни Унятич і довколишніх сіл. До соборної Богослужби стали 3 священики: о. о. Німилович, Канда, Єднакий. По Богослужбі о. декан Канда виголосив до зібраних промову, в якій висвітлив переживання в’язнів в самбірській тюрмі і їх мартирольогію. Потім процесія вийшла на майдан. Тут відбувся похід довкола умаєної жовто-блакитними прапорами церкви. Свято пройшло з великим піднесенням. Ще довго на майдані народ співав національні та стрілецькі пісні і не хотів так скоро розходитись додому. Свято закінчилось відспіванням Національного Гимну.
