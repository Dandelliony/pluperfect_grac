 — Боячись американської напасти, португальський уряд рішив не лише посилити військові частини на островах Азорах, але також вислав відповідні підкріплення на Канвердійські острови.
 — Вістка про те, що президент Америки Рузвельт дозволив американським воєнним кораблям стріляти до німецьких воєнних одиниць, викликала в цілій Европі і поза англо-саксонським світом обурення. Такий дозвіл уважають за бажання Америки спровокувати війну.
 — В бразилійському місті Ріо-де-Жанейро арештовано 24 большевицьких платних агітаторів і сконфісковано большевицьку літературу. Те саме діється в інших південно-американських містах.
 — Німецькі швидкі судна сторпедували совітський корабель «Ташкент».
 — Італійський підводний човен затопив англійський танкер (судно для перевозу бензини, олії тощо) водотоннажністю в 8000 рег. брут. тонн.
 — У совітській армії підпорядковано недавно впроваджених військових комісарів НКВД. Тепер уже не відомо, хто буде давати накази: чи командант частини, чи її військовий комісар, чи енкаведисти. О, Сталін має велике довір’я до своїх «ясних соколів»!
 — Японський Мікадо (цісар) доручив наново князеві Коное створити кабінет.
