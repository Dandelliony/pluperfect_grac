Недавно у статті, вміщеній на цьому місці, ми писали про те, що невідповідальні чинники пускають — треба здогадуватися, з провокаторською метою — всякі безглузді поголоски та вмисно спрепаровані вістки, що таким чи іншим способом коментують події або «розкривають» найближче і дальше майбутнє. Ясна річ, що навіть серед найбільш свідомого і здисциплінованого громадянства завжди знайдуться одиниці, що самі дають послух навіть найбільш безглуздим поголоскам, поширюють їх далі і таким чином, сіють якщо не тривогу, то щонайменше неспокій та всякого роду сумніви.
У згаданій статті ми недвозначно остерегли оті чужі чинники, які з відомою своєю метою пускають провокаторські підривні чутки, що їх гра небезпечна для них самих. Сьогодні звертаємося до українського громадянства.
За все своє історичне існування український народ яскраво виявляв одну з познак свого характеру — терпеливість. Може терпеливість посунену не раз аж до таких меж, що вона ставала шкідливою, може терпеливість, яка нераз вбивала ініціятиву і творчу думку, може терпеливість, яка сама собою засуджувала нашу справу на невдачу, закопуючи її на десятки років, — але так воно було. Нікуди правду діти. Та оті негативні сторінки нашої національної терпеливости, які ми тут підкреслили, не мають свідчити про те, що цю прикмету треба викорінити з нашої національної вдачі. Ні! Ця прикмета потрібна, але як всі інші прикмети, у відповідній мірі.
Хочемо на цьому місці з особливим притиском підкреслити, що тепер терпеливість нам найбільш потрібна. Ясна річ, що наше національне серце тривожить сьогодні багато справ. Ми хотіли б знати, і то знати вже, зараз, як буде вирішена та чи інша проблема, що тісно зв’язана з нашою долею, ми хотіли б знати, як буде влаштоване чи зорганізоване те чи інше, і тому ми хапаємося всякої вістки, всякої чутки, щоб тільки якось заспокоїти те наше хотіння: знати. І у зв’язку з цим у нас з’являється безкритичність. Багато з нас може прийняти за правду навіть найбільш безглузду поголоску так, як той, що втирає від спраги, питиме й найбруднішу воду. Але від тієї брудної, затроєної води можна теж згинути, як і від самої спраги.
Наші вороги різної масти, а їх сьогодні чимало, використовують такий стан. І тому з’являється ота повінь спліток, поголосок. Комусь дуже залежить на тому, щоб серед українського громадянства посіяти неспокій, тривогу і — що для наших ворогів найважніше — зневіру в успіх справи, за яку проливають свою кров геройська Німецька Армія та її союзники.
Вороги не матимуть серед нас пригожого грунту для своїх провокаторських спліток і безглуздих поголосок, коли ми в кожну хвилину і на кожному кроці будемо пам’ятати: найважніша справа сьогодні — це розгром большевизму, отієї постійної загрози для України й усього культурного світу. Усі справи й усі вирішення стоять сьогодні на другому пляні. Перший плян: усі думки, усі бажання й усі сили треба спрямувати на те велике зусилля, що його метою є: розвалити царство сатани, випалити вогнем ту язву, що хотіла залити світ, щоб його знищити.
Успіхи німецької й союзних армій на східному фронті — запорука, що Сталінові задуми не здійсняться, що ще день, ще два, — і Европа, а з нею й цілий світ, святкуватиме урочисто перемогу німецької зброї над найбільшим злочинцем світу — большевизмом.
