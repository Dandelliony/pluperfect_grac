ЛИХО З ТИМИ КЛЮЧАМИ.
(х. Загін, Іваницьного р-ну).
А ось у Загінському хуторі секретар КНС гр. Поліщук мабіть змовився з головою Радьківської сільради. Скликають збори. 
Зберуться селяне. А голова КНС ходить, ходить, виглядаючи свого секретаря, а його нема й нема, немов навмисне заховався.
Ніби в жмурки грає. А ключ у секретаря, а під ключем і справи, й роспорядження, і свіжі газети. Хоч ти лусни, нічого не 
зробиш. Довгенько відпочиває наш секретар, таку вже вдачу має, і довгенько, місяць або й два, не підшиває справ КНС, а 
тут, дивись, ненароком хтось і шепне на вухо: „Чув, ревізія буде"! „Невже? Ох мені ж лишенько"! І тоді жнива нашому 
секретареві: цілий тиждень сидить бідолаха шиє та підшиває. Не дурно ж воно на базарі й питки та голки раптом 
дорожчають. Тепер будемо знати коли секретар КНС справи підшиває. А цікаво знати: що буде робити гр. Поліщук, коли не 
за тиждень довідається про ревізію, а в той же самий день? Треба про це подумати. А ключика все-ж таки не слід забирати,
бо обридне що-разу чекати й поб’ють замки, а тоді збитки КНС, та й нашвидку, коли руки трусяться, не одну голку зламати 
можна. Ото морока з тими ключами та замками, через них уся робота стає! 