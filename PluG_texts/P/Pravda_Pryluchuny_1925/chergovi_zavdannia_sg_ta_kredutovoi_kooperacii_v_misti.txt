Чергові завдання с. - г.та кредитової кооперації в місті.
Зараз сільське господарство в селі значно ліпше стоїть, ніж в самому місті — Прилуці . пригородніх селах та хуторах. А це тому, що там селянство більш організовано, більш об'єднанно і не так роспорошено, як у місті. Міські пахарі, та околишні селяне, що живуть із хліборобства, а їх налічується більш, як 2000 дворів, довший час не мають змоги об'єднаться коло кооперативу і всі потрібні в сільському господарстві речі збували й здобували через спекулянтів, платили на всьому великі %% і все ж таки не мали того, що для них потрібно було. Тому з метою, щоб як найширше допомогти відродженню сільського господарства взагалі і зокрема незаможньому селянству і тим хліборам, що по тих чи інших причинах не мали змоги ще до цього часу організовано збувати свої продукти, чи набувати потрібні машини на с.-г. знаряддя і відповідні цьому грошові кредити — в м. Прилуці організовалось с.-г. кредитове кооперативне т-во з районом діяльности на весь адміністративний район. Основна мета роботи цього т-ва — це постачання всього кооперованого населення в першу чергу грошовими кредитами. Для цього при т-ві відчиняється банковський відділ, що буде провадити всі види банківських операцій (вклади, позиви, учот векселів, видачи в суд, біжучі рахунки, комісійні операції та ин.). Крім цих операцій, товариство буде постачать своїх членів ріжними с.-г. машинанами та знаряддями, сортовим насінням ріжних культур та кормовими травами, розводити цінні культури, заводи та племінну худобу та розвиток скотарства, птахівництва бжільництва та ин. Це т-во буде провадить широку обробку бурякових, тютюнових площ та инших культур. При т-ві також в скорому часі буде відчинений прокатний пункт. Окрім усього того, ще одну важливу галузь роботи буде провадить т-во — це меліоративну (осушку болот, закріплення пісків, лісів та ин.) словом з цього видно, що завдання і перспективи перед товариством досить великі. Всіх, що бажають бути членами цього т-ва, прохають вступати до нього при конторі т-ва, яка міститься по вуп. Земській (де був Гострах). Умови вступу: пай 5 крб. І вступна платня 50 коп. Правом вступу користуються всі особи, що мають право виборів до Рад. 
Ініціатор.
