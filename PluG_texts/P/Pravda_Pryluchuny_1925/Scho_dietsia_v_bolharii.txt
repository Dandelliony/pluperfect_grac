Що діється в Болгарії.
Що пише та що робить болгарський уряд. Болгарський уряд пише, що ніби поліція виявила головних учасників замаху, що ніби у замаху брали участь голова болгарської комуністичної партії Янков та його заступник, колишній офіцер Мінков. Мінков ніби брав безпосередню участь у замаху. Поліція, так повідомляє уряд, відшукала Мінкова та він одбивався, і його було вабито. Отаке пише болгарський уряд, а робить він ось що: Заарештовано проводарів комуністичної партії та правління селянського союзу. За відомостями південнославських газет, заарештовано навіть проводирів правої частини селянської партії. За неперевіреними ще відомостями, болгарські військові суди вже розстріляли 500 чоловік. 

Болгарський уряд хоче залити країну кров'ю трудящих після вибуху. Ось які нові відомосте про вибух в соборі Софії: під час вибуху в соборі були всі члени уряду за винятком міністра фінансів Турлакова. Крім того в соборі були ще всі депутати урядової партії, чимало генералів і вищих урядовців. Лише де - які з присутніх не поранені. Забито особистого секретаря Цанкова. 

Військові суди лютують. Уряд призначив кілька військових судів. Військові суди почали свою працю. Рада міністрів засідає без перерви. Комендант Софійської залоги наказав, що громадянська влада повинна слухатися військової. Згідно того ж таки наказу забороняється носити зброю, тимчасово заборонена говорити по телефону, їхати залізницею можна тільки тоді, коли маєш окремий дозвіл. По всій Болгарії розпочалися великі арешти. 

Сутички між військом та повстанцями. За відомостями південнослов'янських (Південна - Славія - колишня Сербія) газет, у Східній Болгарії розпочалися великі сутичкі між урядовим військом та повстанцями. По багатьох місцевостях біля Софії спалахнуло народне повстання. Населення вигнало урядове військо. 

Останні відомости. За останніми відомостями з болгарского кордону, по різних місцевостях Болгарії тривають бої між урядовими загонами та повстанцями. У цих боях забито біля 400 чоловік.
