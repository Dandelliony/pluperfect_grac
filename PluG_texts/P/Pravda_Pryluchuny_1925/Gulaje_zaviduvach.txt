Гуляє завідувач хати-читальні.
(д. Воронівка, Мало-Дівицьк. р.).

У нашому селі є хата-чатальня. Завідувач хати-читальні Завада Хведір, — людина ще молода, з освітою. Коли обрали його 
зав. хат.-чит., він зібрав членські внески, щоб виписати де-кілько примірників ріжних газет та журналів, але виписав 
тільки одну газету „Радянське село”, а про журнали й забув. Потім організував драмгурток, щоб влаштовувати вистави, 
але зробивши 2 — 3 репетіції, полаявся з членами драмгуртка, цим діло закінчилося. Пройшло вже 6 місяців, а праці в хаті-читальні
 немає, не зроблено ні одного доклада населенню. Так пройшла весна, проходить і літо, а Воронівська хата-читальня
 все спить. Молодь, а за нею і зав. хат.- чит. гуляє по вулицях і треться по колодках. Ото хиба в неділю наш 
зав. хат.-чит. трохи потішить селян. Збере він до школи молодь і тут на дитячому майданчику провадить потішну роботу: 
лягав на землю, а його тягають по черзі за ноги, аж поки не спаде з його галіфе. А коли хто з селян запитав: „Що це ви 
робите, Хведоре Андріевичу? „Це фізкультура" — відповідає він. І дивляться ото селяне на ту фізкультуру та хитають 
головою. Так пройде день, а коли настане ніч, Завада одбірає собі активних членів, озброюється кілками і йде на 
полювання по садах за овочами. Ото, дякуючи праці Завади, овочі в наших садах одійшла ще в липні місяці. А селяне ще й 
до цього часу скаржаться, що не довелося спілих яблук та груш покоштувати. 