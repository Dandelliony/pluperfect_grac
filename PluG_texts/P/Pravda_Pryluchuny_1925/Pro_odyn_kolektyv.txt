ПРО ОДИН КОЛЕКТИВ
(МАЛИЙ ФЕЙЛЕТОН)
Ріжні бувають колективи. Є такі, що члени його разом косять, разом і молотять, а на прибутки вже й трактора придбали, а молотілки та віялки 
вже давно є... Одним словом такі, що зростають. А є такі, що зіходять на «нет»: розтринчать усе, розвалять колектив, а тоді: Прийміть 
знову до громади й наділіть землею!... До таких належить і колектив Богданова ч. 2 в с. Стрільниках М.-Дівицького району. Члени цього 
колективу робили, робили, а тоді: Давай копами ділиться!,.. І тут почалось... Став староста колективу Калениченко ділить, не забуваючи 
примовки, що „тільки курка од себе гребе"... Читає: Павлові Кальянові 10 кіп жита, — старості 20 кіп... А Павло: Хто тебе учив так ділить!... 
Я! Ти?! — Ось тобі... І почав сповідать старосту, та так посповідав, що з ребер костриця стала. Одні вступились за старосту, инші — за 
Павла. І почався "колективний бій"... Кулаками почали вирішувать питання. Рішали до тих пір, поки в одного зубів не дохватає, в иншого — 
рука звихнулась... Пролежав до вечора й сам староста, одшепчуючи боки. А ввечорі — збори колективу. Зібрались „інваліди внутрішньої 
боротьби" й постановили: Виключить Павла Кальяна, в 24 години, щоб і нога не воняла... На другий день внову почали ділити копи, і таки 
поділили.. Раз уже почали ділитись, то доділились до того, що одного разу постановили: Закрить колектив... Провить громаду взяти землю й 
наділити кожного по нормі... Отакі то бувають колективи... А все-то оте: Діли копи! Діли се та те! Не любить колектив отого "діли"... 
Розділився — помилився. 