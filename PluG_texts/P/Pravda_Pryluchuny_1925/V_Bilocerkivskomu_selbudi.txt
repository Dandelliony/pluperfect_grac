В Білоцерківському сельбуді.
(с. Білоцерківка).
СТІЛ СПРАВОК. Коли зайдеш в сельбуд, то коло кімнати Ленінського кутка є напис „Справстіл". Цей справстіл відкрито майже півроку, а спитайте селян, чи одержали хто оправку? Ні. Треба налагодити роботу в йому, притягнувши до роботи зав справстолом. У СЕЛЬБУДІ СМІТНИК. Було це засідання правління сельбуду. Засідання йшло в помешканні книгозбірні. А в залі таке коїлось, що й описати неможливо Співи, як на вулиці, лузання насіння, смітник такий, що просто біда. Прийшов зав школою тай каже зав. сельбуду: „Ой сельбуде, сельбуде! що з тобою далі буде?’ А зав сельбудом — „Ну, що ж я зроблю з ними, піди Л — ко утихомирь. А цей: „я боюся, коли ти не втихомириш, то що ж я зроблю?" А селяни йдуть повз сельбуд та й кажуть: „У сельбуді, як на вулиці". ГАРНИЙ ПОЧИН. 14 жовтня драмгуртком, що при сельбуді була улаштована вистава „На перелазі". Весь прибуток від вистави правління сельбуду постановило передати в т-во по ліквідації неписьменности. А ну, хто за нами? 