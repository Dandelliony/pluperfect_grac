Рік без т. Леніна.
Минає рік з дня смерти великого провідника й учителя пролетаріяту та селянства й пригнічених народів усього світу Володимира Ілліча Леніна. А чи вірно Ленінська партія більшовиків провадить Ленінську політику, чи добре вона виконує заповіти Леніна? Найперший заповіт Ленінів — єднання міста з селом. За минулий рік Ленінська партія значно ступила вперед у справі зміцнення цього єднання. Місяців через два по смерті Леніна партія перевела грошову реформу, встановила тверду грошову одиницю, почавши з цього відновляти й розвивати народне господарство країни. Грошова реформа дала змогу відновити господарство й надалі відроджувати його по певному планові. А це викликало ще більше довір'я осеред робітничої класи й селянства до комуністичної партії. В сільськім господарстві цього року ми помічаємо культурно-господарське піднесення. Значно поширилася засівна площа, кращає обробка землі, провадиться землевлаштування. в багато волостей та районів, що відмовилися від трьохпілля й перейшли до багатопілля. А це збільшило врожай. Не зважаючи на частковий недорід у цьому році, врожай усе-ж не менчий за торішній. Засів культурних рослин (інтенсивних) як-то: льон, конопля, бавовник, буряк, тютюн то що значно зріс проти торішнього А це робить наше сільске господарство крамовим (що готує на продаж) і створює йому грунт для дальшого розвитку. Не мале значіння тут відограло кредитування сільського господарства, що його провадила держава через сільсько господарчий банок. Частковий недорід по де-яких країнах СРСР не застав партію не підготованою. Партія своєчасно вжила заходів для допомоги неврожайним країнам засівним матер'ялом та кредитом і озимий клин по неврожайних місцях було засіяно. За минулий рік ми маємо значний зріст і промисловости. Нафтова, кам'яновугільна зодного боку, мануфактурна, тютюнова й цукрова здругого цього року значно ступили вперед і стали на певний шлях свого дальшого розвитку. Трохи відстає ще метальова промисловість, але на це звернув серйозну увагу 13-й з'їзд РКП і зараз ця галузь промисловости починає підрівнюватись. Партія разом із робітничою класою з метою зміцнення єднання міста з селом перевела велику працю по піднесенню продуктивности праці й здешевінню вартости краму, потрібного селянинові, підвищуючи в той же час ціни на продукти сільського господарства. Загальний розвиток крамозвороту, зріст кооперації та коперування населення на селі, господарча боротьба з приватнім крамарем все це значно зміцнило господарчу спілку соціялистичної промисловости з сільським господарством. Зростає народне господарство, зростає й активність села. Виконуючи заповіт Леніна, партія на всю широчінь поставила питання про працю на селі. Не командувати селом, не адмініструвати, а керувати, виявляючи громадську самодіяльність на селі, втягуючи в активну участь в радянськім будівництві всю основну масу села. Зріст культурно просвітніх організацій у місті й на селі, зростання потягу до агрономичного знання й культурних заходів на селі, зростання свідомости й піднесення культурного рівня робітничої класи — от що ми маємо в цім році й що служит запорукою дальніших наших перемог на внутрішнім і міжнароднім фронтах. Поруч із роспадом капіталістичного господарства в більшості країн західньої Європи ми маємо в цім році значний зріст та зміцнення комуністичних партій у всім світі, яко наслідок роботи Комуністичного Інтернаціоналу. Робітнича класа капіталістичних держав починає бачити в комуністичних партіях — свою партію, що не словами, а ділом провадить боротьбу за інтереси робітничої класи. Організація селянського Інтернаціоналу в значній мірі сприяла пробурканню селянства й пригнічених народів головним чином Сходу. Комуністичні партії за цей рік значно зміцніли. Масовий вступ робітників од варстату до партії по смерті Леніна зміцнив наші партійні організації, ще більше звязавши партію з робітниками та селянством. Значно зросли цього року наші організації ЛКСМ та молодих піонерів. В зрості та зміцненні цих організацій — запорука нашої остаточної перемоги. Єдина, міцна як криця, загартована в боях Комуністична партія, з лихтарем Ленінізму в руках, виконуючи заповіти Леніна — провадить нашу країну, а разом із нею й пролетаріят усього світу до остаточної перемоги. Рік тому вмер Ленін; але живий ленінізм, живе партія вихована Леніним. Ленін помер, але ленінізм живе й буде жити в серцях робітників і селян всього світу. В нашій Радянсьній республіці громадський устрій засновано на співробітництві двох класів робітників та селян.
ЛЕНІН.
ВСЕ ЗАВДАННЯ КОМУНІСТІВ — УМІТИ ПЕРЕКОНАТЬ ВІДСТАЛИХ, УМІТИ ПРАЦЮВАТИ МІЖ НИМИ, А НЕ ВІДГОРОЖУВАТИСЬ ВІД НИХ. ЛЕНІН.
Сібіряк.
