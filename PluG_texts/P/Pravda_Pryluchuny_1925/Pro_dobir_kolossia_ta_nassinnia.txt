Про добір колосся на насіння.
Ні один селянин не буде заперечувати великого значіння поліпшеного насіння в господарстві. В кожнім господарстві 
досвід доводить, що гарне насіння часто збільшує врожаї на 15-20, а то й більше пудів зерна на одній десятині. Кожний 
селянин зацікавлений в тім, щоб свої лани засіяти кращим насінням, і через це зібрати збільшений урожай. Звичайно, у 
нас поліпшують засівне зерно тим, що пропускають його через зерноочисні машини, через кукільницю, сортировку віялку, 
або зерно часто віють лопатою на вітрі. Всі ці способи, хоча трохи й поліпшують зерно, очищують його від засмічення й 
дають що до натури краще зерно, але все ж вони не досягають мети. Засівне зерно потрібуе основного поліпшення. Де 
основне поліпшення засівного зерна й досліджує наука, що зветься „селекцією" (добором) сільсько - господарських рослин. 
Ця наука вивчає справу сортовипробовування й вирощування нових сорт. в сільсько господарських рослин. Де-що зцієї, 
порівнюючи, нової науки треба засвоїти селянам, щоб найрішучіше вплинути на поліпшення зерна в своєму господарстві. У 
нас склалася помилкова думка, що привозне, скажемо з тієї-ж досвідньої станції, сортове зерно, гарне на вигляд і на 
натуру — є найкраще для селянського господарства. От-жеж — це не зовсім так і часто найкраще зерно з культурних 
господарств, на не добре оброблених ланах, не має гарного вигляду. Привозне здалеку зерно, що теж відріжняеться 
виглядом і натурою, часто буває зовсім неврожайне у нашій місцевості, що відріжняється кліматом, умовами грунту й инше. 
Звідси — особливо великого значіння набуває справа поліпшення засівного зерна безпосередньо в селянськім господарстві.
Яким же чином треба почати цю роботу? Цю роботу треба почати, відбираючи кращі колоски перед жнивами на насіння. Коли 
глянеш нині на лани, то навіть серед найгірших селянських засівів — можна знайти окремі рослини, що вражають своїм 
зростом, колосками й здоровим виглядом. Ось ці окремі рослини, що визначені, як найміцніші, здорові та врожайні й треба
помічати селянам для того, щоб їх зібрати з ланів окремо. Звичайно, найсвідоміші й завзяті селяни, коли хліб достигає, 
ходять по ланах і, збираючи руками кращі колоски, кладуть їх у юрби. Вдома, у вільний час — ці колоски окремо молотять, 
окремо сортують і на другу весну (або ж нині восени, як що озимина), окремо засівають. Коли в цім році буде набрано й 
засіяно один пуд такого зерна, то на другий рік селянин матиме можливість засіяти десятину. Таким чином, в кожнім 
селянським господарстві утворюється свій маленький розсадник поліпшеного насіння, що протягом найближчих років повинен 
витиснути назавжди погане, з малою натурою, неврожайне селянське насіння, що нині має перевагу на наших ланах. Кожна 
рослина, щоб її поліпшити, вимагає, як кажуть, окремішного підходу. Ось цей окремий підход до кожної рослини й повинен 
початись у нас із того часу, як почнемо збирати кращі колоски на насіння. Вчені, що вславились вирощуванням найкращого, 
врожайного насіння не тільки відзначали кращі колоски, але вони ще шукали в кращих колосках — краще зерно (по одному, 
двоє, троє зерен у колоску) й це краще зерно висівали на протязі де-кїлькох років, у кожний рік знову відбираючи кращі 
колоски й зерно Таким чином, вони виводили сорти хлібів, відомих всьому світові, що до своєї якости. Нам до такої 
тонкости в роботі поки що можна не доходити, але треба визбирувати кращі колоски на насіння. Організоване селянство, 
кооперативи, колективи, земкомісії при сільрадах, сільпартосередках та сільсько-господарські гуртки повинні в цьому 
бути прикладом, Вони можуть відвести в селі окремі дільниці землі для поліпшеного, добірного насіння й зосередити увагу 
селянства на цій важливій справі. Над справою поліпшення зерна, що повинно збільшити врожаї наших ланів, треба подумати.
Цю справу треба зробити справою обговорення на селянських зборах. 
