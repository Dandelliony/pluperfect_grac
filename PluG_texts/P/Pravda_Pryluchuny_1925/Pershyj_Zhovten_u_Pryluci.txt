Першій Жовтень у Прилуці
(Спогади)
Відгуки Жовтневої Революції докотилися до Прилуки із запізненням. До грудня 1917 року в Прилуці панували прихильники Центральної Ради та
меньшовики й есери. Але поодинокі більшовики вже з'являються з квітня, як т. Бособрод Олександер та Селюк Є. Вони розпочинають свою роботу 
з прилюдних виступів на мітингах, із агітацією за припинення війни та передачу влади до ради робітничих і салдатських депутатів. В цей 
час, хоч і існувала в Прилуці рада робітничих і салдатських депутатів, але вона була в руках меншовиків і есерів. На чолі ради стояли 
Вендерович, Митрофанов та инші, і більшовики в ній не мали ніякого поспіху. З середини грудня в Прилуці організується група більшовиків із 
т.т. Бособрода Ол., Бособрода Г., Бособрода С., Селюка в., Фесяка з дружиною, Юрченка П, Гафта, Портнова та Авруніної Т. Ця група повела 
роботу між прилуцькими військовими частинами та в раді робітничих та салдатських депутатів більш організовано, ніж було раніше. Через т. 
Селюка група зв'язалася з Київською більшовицькою організацією, звідки одержувала агітаційну літературу та вказівки що-до роботи. Протягом 
місячної роботи група збільшилася до 15 душ. Коли розпочалися військові події між Центральною Радою та Більшовицьким Урядом, ця група 
в ніч з 14 січня на 15 виступила й обезброїла петлюрівський загін (біля 700 рушниць) та оголосила в Прилуці владу Рад. Зараз же було 
організовано Ревком на чолі з військовим комісаром т. Селюком. Ревком приступив до організації загону Червоної гвардії та скликання 
з'їзду рад. 22 січня відбувся робітничий з'їзд, а першого лютого — з'їзд робітничих, салдатських та селянських депутатів З'їзд був 
багаточисленний — зібралося до 200 депутатів. Меншовики й есери намагалися з'їзд зірвати. Але не тілько робітничі та салдатські депутати 
були за більшовиків, а й селяне. З'їзд обрав Виконавчий Комітет, якому й належала влада півтора місяці. Меншовики й есери, залишивши 
з'їзд, почали готуватися до збройного повстання, що виникло на початку березня, коли Центральна рада з німцями захопила Київ. Повстання за 
приводом офіцера Савона скінчилося поразкою для білогвардійців. Під час цього повстання була пролита вперше кров в Прилуці за справу 
робітників та селян, за Радвладу. В бою з білогвардійцями було поранено т. Бособрода та Бреусенка. Влада Рад протрималася до приходу 
німців до Прилуки. Так пройшов перший Жовтень у Прилуці.