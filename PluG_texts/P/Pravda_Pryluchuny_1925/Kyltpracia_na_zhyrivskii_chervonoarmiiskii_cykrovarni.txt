Культпраця на Згурівській Червоноармійській цукроварні поглиблюється.
До початку виробництва наш клуб не користувався великою увагою од робітників і його робота йшла кволо. У час же виробництва, коли масова профробота особливо широко розвивалася, робота клубу те - ж поширилась, намагаючись охопити всю масу робітників цукроварні. Минув місяць по закінченні виробництва, а клубна праця триває добре, навіть поглиблюється. У клубі завжди повно, і повсяк час в нім можна провадити роботу. Культурних сил у нас усе ж таки мало та й помешкання не відповідає потребам робітників: так 22 робітники забажали працювати в політгурткові й доводиться шукати кімнату по - за територією цукроварні, аж десь у економії, бо в клубі їм працювати ніде. Гуртків у нас 8: 1 політгурток, 2 профгуртки, 1 жінгурток, 1 хоровий, 1 музичний, 1 драматичний і один робкорівський. В політ. та профгуртках збірається до 40 постійних одвідувачів, в хоровім та драматичнім погана дисціпліна та й працю там поставлено ще непевно, то - б то вони мало обслуговували клуб, музичний гурток працює добре. Треба підкреслити, що жінробота притягла до клубу багато жінок робітників. Клуб працює зараз в напрямку не остільско охоплення маси, оскілько поглиблення роботи. 
Наймарк
