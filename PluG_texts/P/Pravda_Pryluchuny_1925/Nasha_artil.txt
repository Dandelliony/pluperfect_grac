Наша сільсько-госкодарська артіль.
(с. Ковтуківка, Яблунівського р.).
Наша артіль зорганізовувалась в 1924 р. Коли організовували, то всі обіцяли працювати. А тепер бачимо слідуюче: голова 
ради артілі т. Овденко весною в цьому році заявляв: «моя жінка працювати не буде, діти мої не цуценята і я виховувать 
їх хочу не як забитий мужик. Я можу і маю право найняти батрачку, що заміщатиме жінку». Коли батрачку члени артілі з 
поля відправили, то голова почав сперечаться, але не пособилось, бо йому всі доказали, що держи собі няньку дома, а 
жінка хай працює як і инші жінки, що теж мають дітей. Вдруге голова виявив себе, коли посилали представника на 
рахівничі курси при Прилуцькому Окргоспсоюзі. Тов. Овденко заявив бажання поїхати і обіцяв, коли вернеться всіх 
вивчить. Послали... і що ж ми бачимо? Тов. Овденко на перших зборах ставить питання про платню рахівникові за 
рахівництво. А те й забув, що його виучили, що на його артіль гроші витрачила. Тов. Овденко гадав, що як він рахівник, 
то не повинен ні сам працювати, ні жінка, а одержувати нарівні з усіма членами артілі. Голова сидить ціле літо, нічого 
не каже, а на догад треба знати його думки. Оце така у нас робота. 