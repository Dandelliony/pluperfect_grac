НАМ ПИШУТЬ.
Прилуцька їдальня "Нархарчу" своім ладом не може сприяти поширенню громадського харчування
Зараз багато віддається уваги новому побутові, де найголовнішим питанням стоїть звільнення жінки від домашнього ярма й майже в кожнім місті можна зустрінути цілу низку заходів до цього, як от: пральні, ясла й інчі підприємства, а найголовніш — громадські їдальні, що їх добре в нас організовує т - во "Нархарч". Але нажаль їдальня Прилуцького "Нархарчу" не має того, що могло би служити за зразок, щоб службовці та їхні жінки її одвідували. Приклад: коли прийдете до їдальні, то ви мусите просидіти хвилин 30 - 40, доки до вас підійдуть і спитають, що давати. Після того, як замовити й думаєте, що врешті одержите обід і встигнете попасти, куди треба, мусите ще почекати й коли прохали
борщу, то їсти суп і лихо вам, коли попрохаєте перемінити: вас довго промучать, доки задовольнять. А коли терпіння ваше лопне й ви запротестуєте, то вам спокійно скажуть: "Це вам не установа й поспішати нікуди, для нас все одно продав, чи ні: від цього ми не страждаємо!". Може особи, зацікавлені в існуванні їдальні й збереженні її принципе звернуть увагу на це і де кого покличуть до порядку, давши зрозуміти, що не одвідувачі для їдальні, а їдальня для них. На стінах їдальні багато плакатів, де говориться про значіння громадського харчування, але дивишся на них і тілько сумно хитаєм головою. 
Одвідувач