Шостипільний сівозмін — найкращий.
Підходячи правдиво й реально до вибору сівозміну, потрібно спинитись на шостипіллі з таким чергуванням культур: 1) пар (або толока), 2) озимина, 3) просапні, 
4) ярина, 5) зайнятий пар, 6) озимина. Цей сівозмін теоретично цілком відповідає всім правилам наукового сівозміну, практично ж його можна назвати найдоцільнішим 
сівозміном для земгромад мало інтенсивних районів. Це можна підтвердити, виходячи з таких міркувань. Два озимих клини, що складають третю частину всієї посівної 
площі, дадуть багато озимих культур, що ще добре ціняться на базарі. З двох окремих клинів під паром один іде під толоку, де може прогулюватись худоба, а 
другий під однорічну траву (здебільшого вікоовсяна мішанка). Таке сполучення розвязує харчове питання, бо селянин, що вечора зможе підгодовувати свою тварину 
травою із занятого пару, а потім багато сіна з цього пару залишаться на зиму. Малий просапний клин - шоста частина посівної площі, що обробить і невелика 
родина, а продукти з цього клину можна скористувати у своєму господарстві. Велика перевага цього сівозміну в тім, що, нарізаючи всю землю села в окремих 6 
клинах кожний селянин ставиться в рямки громадськости, він постійно повинен іти за громадою. У трьохпільному ж сівозміні, заводячи страховий клин, надається 
право особитої ініціативи, так усій громаді, як і окремому селянинові, що недоцільно, бо тоді доведеться обслуговувати не так як зараз — 2 агроробітники на 
район, а один агроробітник на кожне село. Єдина хиба шостипілля та, що в малоземельних господарствах буде вузькосмужжя, але цього можна уникнути, виділяючи всі 
малоземельні господарства в окремий клин і заводячи в них двохручний громадський клин.