Нарада стінкорів.
15 лютого відбулась нарада стінкорів м. Прилуки. Ця нарада ставила на меті ув'язку молодого стінкорівського робкорівського руху з організацією дописувачів біля, «Правди Прилуччини», як виробничого осередку дописувачів, а також дати напрямок дальнішій організаційній та виховавчій роботі. Виникає потреба організувати при всіх стінгазетах гуртки «Друзів Червоного Слова», а також при Робітничому клубі, для чого поширити, так званий, газетний гурток. Другим завданням стоїть поширення газети між робітниками, більше притягнення робкорів до участи в «Правді Прилуччини». Доклади Бюро та Редакції освітили ці питання, торкнувшись наради Редакторів у Харкові. Останнім і не менше важливим питанням стояло - шефство міських стінгазет над сільськими. Потреба шефства очевидна; крім інформаційного значіння, воно має значіння звязку міста з селом. Це дуже цікаве питання й бажано, щоб дописувачі висловились, як практично найкраще його вирішити: можна через шефські осередки, але вони охоплюють тільки Прилуцький район. Як буть, скажемо з Лехнівським районом, що далеко? Чи досягти цього листуванням, обміном газет, чи иншими засобами? Бажано почути від селькорів, чого б вони бажали від шефства. 
В. Шестаков.
