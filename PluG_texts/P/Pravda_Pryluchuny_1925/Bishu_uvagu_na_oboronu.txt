БІЛЬШЕ УВАГИ НА НАШУ ОБОРОНУ.
Тепер, коли наш міжнародній стан ускладняється, коли буржуазія, наставивши свого револьвера проти Союзу Соціалістичних 
Радянських Республік, продовжує тримати його з набоями, перед трудящими стоїть завдання зосередити свою увагу на нашій 
обороно - здатності. Історія знає не один випадок, коли під тиском організованого пролетаріату руйнувались фортеці 
капіталу. Ці баталії й перемоги викували волю пролетаріату до перемоги й певність в її досягненнях. Ці перемоги 
досягаються організованістю, витриманістю, дисціпліною й міцним з'єднанням робітничої класи та селянства. Наша славетня,
непереможна Червона Армія є наслідком цього об'єднання, зразком витриманости й дисципліни. Щоб уникнути зайвих крівавих 
страт у тих баталіях, що можуть бути, ми повинні постійно озброювати нашу Червону Армію справжньою зброєю, що виковує 
сучасна техніка. Такою грізною й певною зброєю є авіяція вкупі з хемією. Обов'язок кожного робітника, обов'язок кожного 
селянина своєю участю в Товаристві Аерохем постійно допомагати нашій Червоній Армії цією гостро загостреною зброєю, не 
забуваючи тії небезпеки, що постійно погрожує з боку хижих капіталістів. Всякі досягнення в напрямку зміцнення бойової 
міці нашої армії, й коли їх буде вжито одночасно чи потім на господарчому фронті, в сотні разів окуплять ті витрати, 
що можуть бути від нас потрібні. Нашу авіохемпромисловість треба поставити на таку височінь, щоб жодна капіталістична 
країна не зважилась і помислити виступити проти нашої міцної Червоної Армії, озброєної авіяцією та хемією. Таку 
промисловість наша пролетарська Держава збудує за допомогою широких мас трудящих, через товариство Аерохем.. Хай живе 
Червона Армія, озброєна авіацією та хемією й її основа всі члени товариства Аерохем!