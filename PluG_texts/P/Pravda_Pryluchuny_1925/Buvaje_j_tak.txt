Буває й так.
(Замість фейлетону).
В с. Березовій Рудці метеорологічній секції Наркомзему треба було мати спостерегача. Маючи на увазі, що така робота не оплачується — 
потрібно підшукати когось такого, щоб сполучав обов'язки двох посад. Невідомо скілько часу й як шукали, але, нарешті, вибір випав.... на 
попа. Нема сумніву, що обидві сторони були високо задоволені, ще-б пак: метеорологічна секція таки має задарма спостерегача, а піп значно 
підвищив свій авторитет, не навмання справляючи молебні для якої і проти якої вгодно погоди. Мабуть з не малою заздрістю поглядають инші 
попи на Березово-Рудського й ніяк не розшолопають причини його благочестивої прозорливосте. А все — наука — ніяк без неї не обійдешся. До 
великої вподоби прийшовся піп Корсун і Березоворудській сільраді. А як же, дуже корисна, людина а головне й по господарству здорово 
допомагає своїми влучними молебнями. Куди там агроному, чи вчителю — ніщо. Підтримати такого пророка — щасливий для сільради обов'язок. І 
коли до того дійшлося, то сільрада дає Корсуну посвідку під ч. 1081: «в тім, що він дійсно СЛУЖИТЬ ПРИ БЕРЕ3OВІЙ-РУДЦІ ИОПОМ, що підписом, 
та притиском печатки свідчиться». А далі підписи тих, хто нажаль спізнився взяти не останню участь у славетньому конкурсі „крокодила" на 
радянського дурня. Але як кажуть є службовці і „службовці". Отже, щоб „не було ніякого сумніву" сільрада далі під ч. 1082 пише: „немає 
ніякого майна як рухомого, так і нерухомого". Так буде лучче і спокійніше. Правильно, хлопці, старайся.