Бібліографія.
Новий журнал.
Вийшло з друку ч. І журнала «Плужанин», який видає Спілка Селянських письменників «Плуг». В журналі багато малюнків, оповідання «Вибрики часу» (Гр. Яковенка), «Азбука комунізму», (Ан. Гака), «Першу борозну», (Горбенка), поезії статті про роботу літгуртків «Плуга», про хист письменницький, про Всесоюзну конференцію пролетарських письменників, уміщено розвідку про творчість молодого поета Павла Усенка і т. и. В журналі особливо велика хроніка, як про «Плуг» його філії, гуртки, так і про инші літературно - мистецькі організації (Гарт, Жовтень, Забой, Лавка, Московські Літературні організації, закордонні, американські). Також доволі місця відведено підсумкам минулого року в галузі літературної творчости «плужан», дано замітки про творчість Остапа Вишні, Петра Панча, огляд книжок для сількорів, початкуючих письменників, огляд останніх чисел журналів, музичних творів і т. ин. Є й «Весела сторінка» — словник та веселі рядки про «Плуг» Антоши Ко. Розміром журнал в 48 сторінок, на гарному папері. Ціна — 30 коп. порівнюючи невисока, тим більше, що це з пересилкою. Як оповіщено на обкладинці журналу можна набувати у філіях «Плуга», в Центр. Комітеті – «Плуг» (Харьків, Кар. Лібкнехта вул. 11), та по книгарнях. Своє завдання — звязати окремих робітників слова, допомогти початкуючнм письменникам, поінформувати суспільство про літературно містецьку роботу — ці завдання журнал виконую добре. 
Вчитель.
