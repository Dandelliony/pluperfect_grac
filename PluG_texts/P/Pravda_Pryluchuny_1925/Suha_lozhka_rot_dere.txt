Суха ложка рот дере.
(с. Лемки, Бер.-Рудськоге р.). 
Багато великих людей розвелось у наших Леляках, але найбільший з них — це гр. Семен Луценко. І великий не аби-як: що 
задумає, те й зробить, сидячи на місці, набивав - кишеню та засіки. Сел. Луценко — член сільради, уповноважений 
земгромади; він же і сторож нашої школи. Живе він у школі, і хоча завідує школою його жінка, навчателька, але то 
тільки так, на папері, а справді майже всі шкільні справи веде сам гр. Луценко, бо в цім, бачте, є для нього „інтерес".
Так, сторожку, що була в школі, він заніс 22 року до свого окладного листа, щоб зменшити податок і задержати всю 
нахватану земельку. А коли прийшов час росплати, то бідна батрачка пішла від нього з плачем, бо вийшло, що Луценко 
держав її за „харч". Торік же влітку Луценко сам став за сторожа в школі, і через це проліз членом профспілки „Робос". 
А як сторожа праця йому „не к лицу", та ще й ніколи за „справами", то він уже сам од себе найняв батрачку, що 
обслуговувала і школу, і його власне господарство, але умови з батрачкою ніякої не писав, щоб було „чисте око" під час 
росплати. Одводали 22 року 8 дес. землі для школи. Гр. Луценко не захотів брати аби-якої землі, а настояв, щоб землю 
було призначено найкращу, яка вже була поділена найзлиденнішим селянам. Луценко завівся з ними судитись, і землю, як 
для школи, одібрав. Селяне міркують: — „та це ж для школи, собі буде краще, нехай"... Коли на-весні 1924 року чують, що 
3 десятини найкращої шкільної землі Луценко забрав уже собі, із якогось ніби-то роспорядження влади, і в тому числі 
забрав собі половину шкільного городу, на якому стоїть школа. Погомоніли селяне, почухали потилицю „Що робить? — Нічого,
бо це ж Семен Луценко!" — „Мовчи, бо як роздратуємо, то й школу собі забере!" Запахали селяне з половини шкільну землю, 
самого тютюну та городини понад десятину, — а куди воно ділось, ні селяне не знають, ні район не знає. Як хто зачепить 
Семена, відповідь у нього готова: — „Будь ласка, в мене папірці є, була ревізія, нічого не найшла; коли хочете, покажу. 
У мене папірці справні!"... І справді, була ревізія, і, здається, не одна, і не тільки сільська, а навіть із району, і, 
як видно, нічого не найшла, бо як би найшла, то Семен не був би й досі таким переможцем. Задумали селяни торік восени 
клопотати про знижку продподатку. «Кого послати? — Звісно, Семена, він на все містець, виклопоче». Зробили постанову, 
зкинулись по гривенику і по другому від десятини, послали Семена і він справді виклопотав. Але, зазначаючи вже знижку 
в окладних листах, з доручення сільради Семен почав прохати ще по п'ятаку від вкинутого карбованця та по четвертаку 
від десятини, що звільнена на 100% через посуху. Селяни раді й цьому, дають... А як хто з селян перечив: „На що, тобі, 
Семене, така сила грошей, хватить і тих, що набрав! — Семен, лукавенько посміхаючись, виправдував своє здирство 
відповіддю: „Та знаєте, знаєте... хоч і взяв багато, так багато їх і треба... Тепер таке, настало... Бо, знаєте, суха 
ложка рот дере., — Он і в Прилуці наших районових довелося на свій рахунок содержувать у гостиниці! Багацько 
розходів!..." І селянин дає, думаючи, що може й справді там скрізь такі сидять, що не люблять „сухої ложки", і, 
сумуючи, іде до дому. І коли який Леляківець попаде оце число Прилуччини“, і прочитав оці рядки, то, похитає головою, 
і скаже! „Ну, тепер прав Микола! Семен його без соли з'їсть! . . Було б краще йому мовчать!, — бо знають вже вони 
Семена.. і, бояться, бо він Семен .. Але не треба забувати, що і для Леляків існує Робітниче- Селянська влада, що 
дасть відповідну оцінку й належне місце гр. Дуценкові. 