Стрільницька с. - господарська артіль
(Пояснення на допис т. Рідкого).
Стрільницька с. - госп. артіль зареєстрована по нормальному статуту в ОЗУ 26/4 — 23 р. складається з групи селян с. Стрільників в кількості 11 господарів — всі члени КНС, які до вступу в артіль мали: 10 чол. від 3 - х до 6 дес. землі, а 1 нічого не мав. Артіль готовиться до виходу із села на участок. Має спільний мертвий реманент. Сім'я артілі
спаяна, веде правильний напрямок до артільного (колективного) життя. Із селянами відношення кепські через землю, за яку судились в минуле літо і артіль відсудила. З місцевим КНС перші часу відношення не в'язались, але в сучасний мент налагоджені, що зафіксовано протоколом КНС від 1/1 — 25 року. 
Інстр. колект. Борисенко