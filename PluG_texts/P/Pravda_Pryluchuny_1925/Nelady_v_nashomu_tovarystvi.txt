Нелади в нашому с.-г. товаристві
с. Сасинівка, Березово-Рудськ р.)
Члени правління нашого с.-господарського товариства щось не ладять між собою. Оце колись вирішили справу з молочарнею й побились. Носенко Трохим так ударив під час суперечки Носенка Платона, що той чуть духу не спустив. Биться й піячить — ось чому добре навчились наші члени. Особливо завжди піячить Качан Степан, що разом в товаристві й за прикажчика. Приймає він від селян табак, а сам п'яний. Селяни, безумовно, не ймуть віри такому прикажчикові.
Приймає він тютюн і кожного селянина лає. Раз він напився до того, що голова товариства запропонував йому припинити прийомку тютюну, поки не прохмелиться. На цьому погодився й голова сільради. Прикажчик схопив тоді рахівницю й ну битись із головою. Ледве селяне розборонили. Слід давно позбутись такого прикажчика!