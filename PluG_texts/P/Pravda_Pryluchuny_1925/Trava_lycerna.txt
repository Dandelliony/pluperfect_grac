Трава люцерна.
Люцерна дає до 4-х укосів. На 100 кв. сажнях можна прогодувати літо корову.
Треба звернути увагу на стан нашого скотарства, що так відстало своєю якістю, через недостачу гарних жеребців, бугаїв, кнурів то шо, з одного боку, недостачу кормів — з другого. При нашій толоці з кормами далеко не розженешся, а тому треба одвести, в кого єсть змога, клаптик городу для закладки люцерника, а де кому поновити той, що був раніш. Люцерна це многолітня трава, що на одному місці росте 3 — 4 роки й дає до 4 х укосів за літо (1000 — 1500 п. зеленої маси на десят.) 100 квад саж. можуть прогодувати одну корову ціле літо (3 місяці). При виборі місця треба звернути увагу, щоб грунт був легкий, багатий на чорноземлю, не дуже низький, щоб грунтова вода була не ближе 4 - 5 арш., бо люцерна має коріння до 3 арш. завдовшки, що дійшовши до води, нагнівається й рослина швидко пропадає. Люцерна любить чистий грунт, бо на перших порах дуже боїться бур'янів, що заглушують її. Найкраще вдається після пропашних рослин: на десятині на 2 рік по картоплі 198 пуд, на 3 рік — 148 пуд. сіна, на 2 рік по бур'янах 181 п. на рік 121 п. сіна. Призначене під люцерну поле, треба зпахать рано восени на 41/2 верш., а ще краще перед оранкою злущить на 1 — 11/2 вершки. Оранка на 3 верш. - 319 п. 28 хун. сіна. Оранка на 41/2 верш — 346 п. 24 хун. сіна. Весною, як тільки можна пустить борону по полю, треба його заволочити, а потім дожидати сівби. Сходи люцерни ніжні й бояться заморозків, а тому дуже поспішати з посівом не рекомендується, не слід тако ж і спізнюватись, щоб не пересушити грунту. ІІосіви бувають чисті і з покровом травки, чи вівса. Коли грунт чистий від сорняків, можна робить чистий посів, коли засмічений, то треба робити змішаний посів. Насіння на десятину потрібується від 11/2 до 2 пуд. Для рівности засів треба зробити вдовш і поперек поля, насіння зароблювать не глибше ¼ - 1/2 вершка. При купівлі насіння, треба його посипать на гаряче залізо: коли воно буде тріщать і скакати на всі боки, то таке насіння придатне до посіву, а коли воно зразу почорніє й задимить, то таке насіня не зійде. Догляд за люцерником полягає в тім, щоб на перших порах виполювать бур'яни, а не часто скошувать вкупі з люцерною, та на зіму прикривать гноєм 1/2 верш. завтовшки, щоб сберігти від вимерзання, обов'язково скородить кожної весни, (найкраще дисковою бороною) в зіму пускати стерню на 2 вершки, рішуче забороняється пасти скот на люцерникові. Повертати на старе місце люцерну можна через 3 — 4 — 5 років. Люцерною гарно можна вигодувати свиней: січка з неї заміняє по наїдкові найкращу полову. В Америці годівля свиней люцерною набрала широких розмірів. Від неї також бистро ростуть молоді лошата. Люцернове сіно є кращим кормом для нашої скотини, а тому треба заздалегідь черев с.-г. кооперативи здобути насіння люцерни, поширить люцерники, а разом з ними поліпшить і наше господарство. 
Агроном І. Крот.
