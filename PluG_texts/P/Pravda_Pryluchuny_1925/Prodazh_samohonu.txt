Продаж самогону в «хаті картьожні».
(с. Іржавець).
Громадянин нашого вела Артем Приходько торгує самогонкою. Три версти від села, в Безводієвському хуторі все населення гонить самогонку. Наші селяни, такі, як А. Приходько, Д. Лепський то-що з'являються агентами по розповсюдженню. Купують по 50 коп. за пляшку, а продають по 80 коп. і по 1 карб. Щоб краще було розповсюджувати, Приходько придумав відкрити в своїй хаті картьожню. Тут наші бідняки та ще й члени комнезаму цілими ночами у грошей грають, а вранці за рахунок того, що виграв, гарно попіячать. Сільрада про це знає, але ніяких заходів не вживав. Селяни кажуть, що Приходькові мабіть дуже дорого патент коштує, що він накладає 50% на самогонку. Цікаво, кому цей патент неофіційно платить Приходько? 