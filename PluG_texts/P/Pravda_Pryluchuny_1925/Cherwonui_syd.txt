Червоний суд.
Розгляд справи виїзною сесією полтавського губ. суду за побої стінкора. 
15 лютого 1925 року Виїзною Сесією Полтавського Губ. Суду в м. Прилуці в складі голови Габестро, нар. засідателів Чернявського та Карліної, розглядалась справа трьох парубків: 1) Савченка Нестора, 2) Дробітька Грицька та 3) Головні Івана; (всі мешканці м. Прилуки), про те, що вони 22 жовтня 1924 року побили стінкора Трубарівської хати - читальні м. Прилуки. Судовим засіданням було установлено, що в жовтні м-ці м/р. у хаті - читальні на Трубарівщині було улаштовано репетицію за для постановки вистави, де брали участь обвинувачені Савченко й Дробітько. Через де кілько день редколегією в особі відповідального редактора Олексієнка була уміщена стаття з карикатурою в стінній газеті, що була вивішена в хаті – читальні. Карикатура й стаття казали про те, що Савченко й Дробітько під час учбової праці в хаті - читальні робили сигравки, танцювали то-що, що й перешкоджало освітній праці, яка провадилась в хаті – читальні. 22-го жовтня м. р. прийшли до хати - читальні Савченко й Дробітько, де забачили карикатуру, а також зачитали статтю й дізнались, що стаття й карикатура вміщені в газету стінкором Олексієнком. Савченко негайно звернувся до стінкора Олексієнка, шоб той зняв газету, але Олексієнко знять газету категорично відмовився. Тоді Савчевко й Дробітько пішли в темний коридор, по якому через де кілько хвилин ішов і стінкор Олексієнко. Савченко враз накинувся на Олексієнка й почав його бити, як тілько йому хотілось, а Дробітько держав двері, щоб ніхто не міг заскочить і оборонить Олексієнка. Коли Олексіенко почав кричати від побоїв, то його крик зачули свідки: Максименко та Самохвалова й побігли до коридору, але двері були досить гарно зачинені й неможливо було їх відчинить. Через де кілька хвилин двері відчинились і Максимеико оборонив Олексієнка. В цей мент прийшов у хату - читальню Головня й усі троє: Савченко, Дробітько й Головня вийшли з хати - читальні. Суд присудив: 1) Савченка визнать винним по 64 арт кк. (Участь у виконанні з контр - рев. метою терористичних актів, скерованих проти представників Рад Влади, або діячів рев. роб. – сел організацій, незалежно від того чи брав участь у контр - рев. організац) і позбавити волі на 5 років із суворою ізоляцією, а також із конфіскацією належного йому майна. 2) Дробітька визнати винним по 16 та 64 арт. кк. (16 арт. кк. Виконавцями рахуються ті, хто бере безпосередню участь у виконанні злочину, у чому б воно не полягало) й позбавити волі теж на 5 років із суворою ізоляцією, а також із конфіскацією належного йому майна. 3) Головню Івана рахувати по суду виправданим, бо свідками не доведено його участи в побоях стінкора Олексієнка.
Чернявський
