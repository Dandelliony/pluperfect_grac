Із життя Пирятинськоі Сільради.
Є у нас сільрада, що складається з 49 чоловік. Єсть 5 секцій. Голови цих секцій люди ріжні: є авторитетні серед селян, 
є й нечесні. Напр., голова земсекції Погорілий. Коли його обрали головою ції секції, то він задався метою задовольнити 
потребу у землі лише свій куток, тоб-то Лубенську вул. що й виконав, бо в секції члени вбільшості з того ж кутка. 
Понаділяв тих, хто має з утайкою більше ніж по десятині на душу, наприклад, Трихвонович, а бідноті відмовляє в поділі, 
мотивуючи тим, „що злидні не вміють оброблять", або «було-б раніш не спать, а брать землю». Коли С.Т.В.Ц. подало заяву 
з проханням дати землі, то Погорілий маринував місяців зо два в своєму портфелі, вільну землю роздав, а потім відмовив, 
мовляв «їм не потрібно». Зате т. Погорілий часто буває на х. Барабашівці у кулачні, Пилипа Шарого, Медяника Дмитра, де 
гарно випиває і про утайку землі з ними забуває, напр.: 28 липня напився, аж папери погубив. Спасибі добрим людям, що 
підібрали нашого голову та і до дому привезли. Частенько т. Погорілий, з Трихвоновичем сівши на човні, пізненько вночі 
заскакують на Масальськ, наберуть сіна і гайда. Пора б уже придивиться голові сільраді тов. Задоснку до роботи голови 
секції й поставить питаная про зміну. На його місце слід обрати особу більш чесну, яка б захищала бідноту і задовольняла
потреби її. 