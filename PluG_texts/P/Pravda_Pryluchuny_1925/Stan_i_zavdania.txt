Стан і завдання політосвітьноі праці на селі.
Протягом часу з 26 по 29 листопаду при Округовій Політосвіті відбулася нарада завідувачів райсельбудами округи. З докладу Політосвіти про стан політосвітньої праці на селі та чергові завдання в цій галузі, в повній мірі виявилися, як досягнення за минулий рік, так і хиби. В окрузі зараз єсть 12 райсельбудів, 47 сельбудів і 188 хат-читалень. Матеріяльна база їх цілком виявлена і всі політосвітні установи мають певний кошторис. В роспорядженні сельбудів і хат-читалень є 1200 десятин землі і ряд підприємств. В місцевий бюджет внесено витрат на утримання трьох робітників райсельбудів. Крім того, по місцевому бюджету проведено витрати на утримання 12 завсельбудів. Земля, по більшості, сельбудами використовується уміло Сельбуди укомплектовано робітниками. Цікавість до праці сельбудів і хат-читалень зростає. Ряд сельбудів зробив нові помешкання і переведено значні ремонти старих помешкань. До хиб нарада віднесла те, що сельбуди і хати - читальні в більшості захоплені молоддю і дорослих обслуговують мало. Не досить налагоджена праця справочних столів, помічається де який підрив праці по ліквідації неписьменности від загальної політосвітньої праці. Слаба активність рад сельбу дів і взагалі мало уділялось уваги на оживлення активности членів сельбудів. Зовсім слабим було методичне керовництво. Завданням є — оживити самодіяльність членів сельбудів і хат-читалень. Розгорнути широко працю в галузі ліквідації неписьменности. Збільшити методичне керовництво. Шляхом популяризації сельбудів і хат-читалень через постановку докладів на загальних зборах селян і зборах окремих організацій, провести популяризацію їх праці з метою втягнення до неї дорослих. Налагодити працю книгозбірень, звертаючи велику увагу на переведення бесід, популяризуючи газету і книжку. Треба уникати загальних тем, а освітлювати в своїй праці як раз ті питання, що цікавлять селян.