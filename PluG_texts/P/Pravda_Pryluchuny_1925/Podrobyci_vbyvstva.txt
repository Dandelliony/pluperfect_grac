Подробиці вбивства т. Котовоького.
Старший слідчий Одеського Окрсуду тов. Єгоров, що провадить слідство в справі вбивства тов. Котовського й перебуває 
тепер у Харкові, повідомляє про нові подробиці вбиства, що їх визначило слідство. Тов. Котовський, маючи відпустку на 
півтора місяці, перебував разом із жінкою й сином у радгоспі Чабанці. Через хворобу жінки він мав намір одвезти її до 
Умані, а потім повернутися назад. Виїхати вони мали 6-го серпня. 1-го серпня до Чабанки приїхав із доповіддю про справи 
цукроварні, що її орендує конкорпус, комендант цукроварні Зайдер — Майор. Зайдер мав виїхати до Умані разом із тов. 
Котовським. 5-го серпня вночі тов. Котовський стояв біля будинку їдальні в Чабанці, проводячи дачників, що одвідали 
його. Раптом із-ва рогу цього будинку в кількох кроках з'явився Майор — Зайдер і вистрілив із револьвера в групу, де 
був т. Котовський. Знайомі Котовського, злякавшись пострілу, швидко втікли. Котовський кинувся до Майора — Зайдера й 
повалив його на землю. Тоді Зайдер вистрілив у друге Куля влучила Котовському в ліву частину грудей, пройшла через 
сердечну сорочку, зачепила верхівку правих легенів і залишилася в порожні грудей. Котовський не вмер одразу. Він, 
мабуть, зігнувшися, зробив один-два кроки до стіни будинку, спираючись об стіну, пройшов ще кілька кроків і впав 
обличчям униз біля рогу будинку, де й помер од великої внутрішньої кровотечи.