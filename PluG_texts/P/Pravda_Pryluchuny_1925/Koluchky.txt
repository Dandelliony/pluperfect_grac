КОЛЮЧКИ. САМОСТІЙНИЙ УПОВНОВАЖЕНИЙ.
За дописом т. Хуторянина.
Пише Богданівська сільрада наказам до уповноваженого х. Сірикова: Так і так, товаришу, щоб дороги та містки полагодив, 
греблі позагачував то-що. Уповноважений Сугак глянув одним оком на папірець, а другим підморгнув до виконавця Мошенця: 
Смотри, Мошенчику, Богдади завдаються...греблю їм гати. А не пішли б вони сами під тую греблю?! Краще катай, Мошко, до 
вдови по кварту, а сход зженемо вночі.
На сход, на сход! Опівночі, чого? Хтось приїхав, швидче! Зійшлись хуторяни, позіхають: А деж воно теє началство, що 
вночі калантирить? А дід сторож одказує: Та ще доспівує в Сугаковій хаті, пождіть трохи... Довго ждали хуторяни, годин 
зо дві терпіли, а далі почали росходитись. Коли ось знову завертають. Зійшлися знову, думають, що й справді хтось 
приїхав у негайній справі. Аж ось і началник виходить, хитається, губою носа дістає, ледве на ногах стоїть. Тю! Де 
Сугак, а я думав... От чортове опудало, так одурив! А Сугак починає: Ша... гражд... ік „ік... я гово. .о...ру, Богда-ни 
над нами ка-ман дувати...вроді як...ми респуб...ліка то не слухай хлоп..-ці! Верно я го- вору? Нужно їм ставок... хай 
сами гатять... да... ог і всьо, весьвопрос... согласні? А люди плюнули та й пішли по домівках. Почало світати.