І ТУТ КЛЮЧІ...
(Жоравка Яготинськ. р-ну).
Є й у нас сельбудинок, має книгозбірню, передплачує газети. Але все це лежить лежма бо керовникам сельбудинку дуже й 
дуже ніколи. Голова сель будинку гр. Козубенко працює за рахівника в споживчому товаристві, йому мабіть ніколи Зав. 
кногозбрнї вчителька Бленова не тільки в книгозбірні ніколи не буває, а навіть дома нема, — десь гостює, але ключі 
віддала секретареві, щоб не забути. (Добре, що хоч ключів не забрала, не так як у Радьківці та в Загоні). Як бачите і 
вчительці ніколи. А невже ж і секретареві ніколи? — Хай халепа; йому наче б то і не дуже ніколи, але й він без роботи не 
сидить, бо в Жоравці „народ" роботящий. Ось дивіться: секретар гр. Пінчук позамикає геть чисто все — і книжки й газети, 
візьме з сельбуду мандоліну та й пішов, бринькаючи, по селу дівчат шукати. А дівчата почувши музику, ловко кажуть: „Он 
іде наш селянський будинок, не ми до них, а вони до нас"! Хиба ж це не робота? Раз ключі в кишені, а струни в руках, — 
значить робота. Отже й секретареві ніколи й не аби як ніколи, а найбільше за всіх. А селяне в вечорі заходять до 
сельбуду (двері ще не замкнено, тільки столи та шафи) — газетку чи книжку почитати та послухати, як його господарство 
поліпшити, але посидять, покурять поночі.. й додому ні з чим і тут лихо через ключі. Хай собі грають та гостюють на 
здоров'я. А райсельбудові чи Окрполітосвіті доведеться шукати таких, щоб ключ був не в кишені, а коло замка вісів.