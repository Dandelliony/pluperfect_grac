«По комсомолії».
Наш осередок. (Лісники, Яготинського району). Осередок організовано в 1922 році. Потроху розвиваючись й поглиблюючи свою роботу, осередок вже в 1923 році за зразкову постановку роботи одержав від ОК прапор, як зразковий сельосередок Прилуччини. В 24 році до осередку влились нові молоди сили. Це значно ускладнило й напружило роботу осередку, бо нових членів треба зразу було втягти в вир комсомольського життя, в комсомольську роботу, а почувалась відсутність робітників - активістів. Правда, райкомом зразу було звернено на це відповідну увагу і висунуто до осередку робітників. Ввесь 1924 рік робота проходить під гаслом: - поширення і поглиблення внутрі - виховавчої роботи, втягнення в громадську роботу, всебічного охоплення батраків, робота позапартійної молоди і дорослих, поширення осередку, втягуючи побільше дівчат. Наслідком цієї роботи маєм те, що осередок на останній час має 52 члена, з них дівчат - 18. Єсть заяв до вступу - 3. По соціяльному стану члени осередку переважно селяни – незаможники й батраки, 5 середняків, 2 робітники. Виховавча робота ведеться через гуртки 1 го та другого ступня по програму, надісланому ОК, ставляться доклади членів осередку. Робота серед позапартійних ведеться шляхом влаштування масових вечорів; вечорів - дівчини, судів, лекцій, докладів, через ріжні гуртки. Виховання членів осередку провадиться шляхом постановки докладів про міжнародній стан, політоглядів, вивчення робітничого руху на заході і т. инш. Чимало комсомольців зайнято на громадський роботі. 6 члени сільради, один з них головою (новообраної), головою КНС, завсельбудом, приказчиком в крамниці й зав. Хатами – читальнями. Навіть інструктор кооперації Яготинського району - наш комсомолець. Всі комсомольці члени кооперації, як споживчої так і с. – господарської. Більшість їх члени ріжних громад (Мопр, Повітрофлот, Доброхем, то - що). Зв'язок з іншими осередками єсть, особливо з осередком цукроварні. Провадяться спільні збори, засідання бюро то - що. Зараз осередок прикреплено до Губкому ЛКСМУ. Диспіплінка в осередку добра. 
Юнкор Головня
