Радянське будівництво Прилуччини на 8 роковини Жовтневої Революції
На роковини Жовтневої Революції, як дня спогадів великих подій, коли перемогло старий смердючий світ нове життя нових людей, ми завжди 
підраховуємо що зробили за рік — чи зміцнили здобутки Жовтня, чи видко дорогу вдалечінь, чи багато ще залишилося йти до мети — комунізму. 
Кожна громада, об'єднання, колектив чи то організація — є частина великого творчого революційного суспільства вашої Республіки, а через те 
кожна організація творить непомітно велике діло Робітниче-селянської держави. Отже, подивимося, що пощастило зробити на Прилуччині за цей 
рік у галузі радянського будівництва. Майже ввесь рік робота йшла під гаслом "обличчям до села", цим гаслом було пронизано всі галузі 
життя села, починаючи від того, як побудувати роботу сільради, щоб вона дійсно стала радянським органом на селі. Активність селянства 
зросла. Одним із головних заходів до збудування гарної сільради було проведення вдруге перевиборів сільрад й особливо в тих селах, де 
попередні вибори дали малу кількість виборців, що брали активну участь у виборах сільради. Із 164 сільрад, в старих межах округи, було 
переобрано 77 сільрад і всі райвиконкоми були поповнені до 17 членів. Ці перевибори викликали надзвичайну активність селянства та 
зацікавленість питанням — кого обірати до сільради. За переведеними підсумками виявилося, що сільради поновилися свіжими силами, що ще 
ніколи не входили в склад сільрад, за рахунок зменшення представників організацій незаможнього селянства та збільшення селян середняків. 
Невірне розуміння політики на селі — пережито. Отже, така крута зміна радянського апарату на селі не пройшла без хворобливих явищ, що, 
дякуючи заходам партії та радвлади, майже тепер зникли. Ці хиби полягали в тому, що не всі як слід зрозуміли політику Радвлади. Одні 
думали, що коли кличуть середняка до с.-ради, значить незаможника відпихають од сільради. З другого боку — ті, кому Радянська влада не 
вгодила й мабуть ніколи не вгодить та й не збірається їм годити, вважали, що це е „переміна влади". Але це помилкове розуміння політики на 
селі в лавах трудящого селянства було тільки в окремих випадках і тепер зовсім зникло.
Незаможники зрозуміла ролю середняка в сільраді, друга ж частина побачила, що ніякої „переміни влади" немає, а через те знов відійшла на 
своє старе місце. Робота сільрад поглибилася. Коли тепер порівняти, чи гірші, чи кращі стали сільради, то загалом безперечно вони покращали. 
Краще справляються зі своєю роботою, краще обслуговують село, а найбільше це те, що сільради поволі набірають змісту повного охоплення та 
цілковитого виявлення життя села. Але разом з цим треба сказати, що ще є багато недоліків у роботі сільрад. Ще довго й уперто доведеться 
працювати над тим, щоб с.-раду піднести на височінь справжньої Радянської державносте. І воно не дивно, бо апарат радянської влади є новий 
апарат. Складається з селян, що не мають належного досвіду, але це не біда. Було б бажання, — хоч із труднощами, а свого доб'ємося. 
Провадиться рішуча боротьба зі зловживаннями. Також жваво провадилася цього року й боротьба з злочинствами в радянському апараті, особливо 
на селі. Більше тисячі справ пройшло на робітників радапарату. Здебільшого ці справи полягали в перевищенні прав, установлених законом. Це 
значить була сваволя з боку представників влади до населення. Далі треба мати на увазі, що в радапараті коли й є злочинці, то вони вже не 
можуть заважати гарній роботі радапарату. А по-друге з ними легко тепер вести боротьбу, оскільки вони є тільки одиницями. Переведено 
успішно районування. Значну роботу цього року проведено в справі районування. З серпня місяця ліквідовано губерні й округа тепер 
безпосередньо звязана з центром. Це спочатку вимагало величезного напрудження з нашого боку, щоб не позбутися належних звязків із місцями 
та замінити округою губерню по відношенню до центру. Округа з цією роботою за допомогою районів справилася вдало й надалі цю роботу 
доведеться зміцнювати та поширювати. Податок зменшено на 38%. Другим значним заходом — є зменшення сільсько-господарського податку: з 
2 410.000 крб. минулого року до 1.500.000 крб. Ця величезна полегкість для селянства, після де кількох напруджених років, дає можливість 
поліпшити своє підупале господарство. Селянству передано ліси. У господарчій галузі маємо теж значні досягнення, що сприяють підвищенню 
добробуту робітництва та селянства. Особливо останнього в зв'язку з гарним урожаєм. Одним із найзначніших заходів господарчого значіння є 
передача трудових лісів селянству. Зокрема на Прилуччині: із 21455 десятин лісу селянам передано 12679 десят. Земгромади ліс прийняти 
прийняли, але не можна сказати, щоб добре хазяйнували. Треба припинити хижацьке знищення лісу й налагодити лісове господарство. Часто 
помічається хижацька рубка цього цінного матер'ялу для сільгосподарства, й иноді без усякої потреби. Треба поставити селянству перед 
собою гостро питання про те, щоб захистити та зберегти ліс, а крім того налагодити планове господарювання в лісовому господарстві, 
переданому селянам. Досягнення великі, але ще й роботи багато. Можна було б зазначити ще цілу низку заходів і досягнень Радянської влади 
за цей рік, в яких брали участь робітники та селяни Прилуччини. Але й зазначених досягнень досить. Досягнення величезні. Треба тільки 
закріпити, а для цього потрібна спільність у роботі всіх, кому дорога Радянська влада, кому рідні й близькі здобутки Жовтня. В майбутньому 
роботи ще багато, але до мети ближче на 8-мі роковини. Так не спиняймося, ще відпочивати не час. Рушаймо твердою ходою далі, вперед! 