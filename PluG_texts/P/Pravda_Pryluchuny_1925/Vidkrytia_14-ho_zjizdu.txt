ВІДКРИТТЯ 14-го З'ЇЗДУ РКП(б).
18 грудня в Москві о 12 годині дня у Кремлі відкрився 14-й з‘ізд РКП(б).
ВСТУПНА ПРОМОВА Тов. РИКОВА. Пам'яти тих, кого ми втратили. У привітанні з'їздові від імени ЦК РКП(б) тов. Риков згадав про втрати партії за період між 13 та 14 партз'їздами, запропонувавши вшанувати пам'ять тт. Фрунзе, Наріманова, Махрлевського, Склянського й Хургіна вставанням [вся заля встає]. 
Період між 13 та 14 з'їздом партії. 
Продовжуючи свою промову, т. Риков зазначив ті зміни, що сталися за згаданий період у міжнародній політиці та внутрішньому житті країни. «Ми — сказав тов. Риков — вступили в період безперечного зросту народнього господарства всієї нашої країни. Процес відбудови нашого народнього господарства не міг не відбитися на збільшенні активности всіх шарів населення країни. Поступове увільнення з-під влади злиднів починав де-далі все більш підіймати активність народніх мас, робітників та селян. Разом з підвищенням активности трудящих підвищується також активність буржуазних верств населення країни. У звязку з цим управління державою та керовництво партією стало складнішим ділом. Однак, безупинний зріст робітничої класи дав нам змогу подолати всі труднощі і в управлінні державою, і в керовництвії партією. Така є обстанова, серед яко провадилася діяльність Центрального Комітету Партії між 13 та 14 партійними з'їздами. Всеж таки труднощів попереду ще багато. Ці труднощі лежать у тім, що ми не маємо навички провадити планове господарство, навички без помилок вирішати господарчі питання. Нам довелося переглядати план хлібозаготовок, експорту, розвитку нашої промисловости. Але помилки, що сталися, не змінюють загального напрямку розвитку нашого господарства. Нам не вдасться, може, піти вперед так далеко, як хотілося б, темп розвитку трохи згальмувався, але всеж таки темп буде достатній на те, щоб зміцнити соціялістичні елементи в нашому народньому господарстві.
З'їзд справдить надії робітничої класи СРСР і всього світу. 
Головні питання сучасности — це питання взаємин між робітничою класою та селянством і питання кооперації. Постанови 14-ї Партконференції та Жовтневого Пленуму ЦК були головними директивами нашої партії щодо роботи в селі. 14-й з'їзд партії повинен скласти підсумок за півтора роки й дати об'єтивну оцінку діяльносте центральних органів партії й натхнути сили дня роботи на дальший час. Доба нашого будівництва викликає цілу визку нових питань. Дискусія з троцкізмом була найтяжчим іспитом для партії після смерти Ілліча. Партія під час цієї дискусії виявила міцну єдність. На з'їзді належить обміркувати другу групу питань, що мають звязок з будівництвом нашої країни. У вирішенні цих питань партія виявить таку саму одностайність і витриманість, як і раніш (оплески). Партія була гідна свого вчителя, вона виявила повну дозрілість за минулий рік. Вона не тільки зростала разом з подіями, але й ішла попереду їх. З'їзд — це остання інстанція для вирішення цих питань, звязаних з тлумаченням Ленінізму. Вся робітнича класа, вся країна стежитиме за роботою нашого з'їзду. Я гадаю, що висловлю почуття всіх членів партії, як що скажу, наш з'їзд справдить надії, які на нього покладають робітники СРСР і цілого світу (оплсеки). Оголошую 14-й Партійний З'їзд відкритим», (бурхливі оплески). 
Порядок роботи З'їзду. 
Потім затверджено такий порядок З'їзду: 1) політичний звіт ЦК, 2) організаційний звіт ЦК, 3) звіт Центральної Ревізійної Комісії, 4) звіт ЦКК, 5) звіт представництва РКП у Виконкомі Комінтерну, 6) чергові питання господарчого будівництва, 7) про завдання профсоюзів, 8) про роботу комсомолу, 9) про зміни в партійному статуті, 10) вибори центральних партійних установ. 
Учасники з'їзду. 
17 грудня на 14-й з'їзд РКП(б) прибули делегації від усіх парторганізацій СРСР. Всього прибуло 1253 делегати. Серед них 651 делегат з ухвальним голосом і 602 - з дорадчим. 
Президія з'їзду. 
Потім з'їзд починає вибори Президії. Обрано 47 чоловіка: т.т. Сталін, Риков, Бухарін, Томський, Зінов'єв, Каменев, Троцький, Молотов, Калінін, Рудзутак, Дзержинський, Сокольников, Ворошилов, Андреев, Бубнов, Догадов, Лашевич. Куйбишев, Ярославський, Крупська, Шкірятов, Петровський, Каганович, Чубар, Мануїльський, Євдокімов, Комаров, Угланов, Нихайлов, Жданов, Криницький, Миколаєва, Нікоян, Орджонікідзе, Смірнов, Антипов, Сулімов, Косіор, Кубяк, Кіров, Зеленський, Голощокій, Ірявов, Чаплій, Чудов, Колотілов, Кабанов.