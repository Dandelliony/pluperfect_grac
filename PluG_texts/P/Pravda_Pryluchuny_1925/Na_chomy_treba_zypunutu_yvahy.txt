На чому треба зупинити увагу
Перед парторганізацією в цілому, у зв'язку з наслідками перевиборів, стоїть низка важливих завдань. Звичайно перше й головне завдання — забезпечити відповідне керовництво й допомогу партії новим тисячам непартійних селян — членів сільрад у галузі радянського будівництва. Партія, особливо на селі, мусить ділом довести, що вона є першим порадником і найкращим керовником усякого селянина, який чесно йде на громадську радянську роботу, незалежно від того, чи він обраний по списку партії й незаможників, чи він обраний індивідуально (по - одинці) сільським сходом. Поруч із цим головним і найважливішим завданням — увагу партії треба зосередити на тих селах, де не пройшли в ради партійці й незаможники. Самий цей факт свідчить про те, що як у парторганізації, так і в організації незаможників — справа була не зовсім гаразд. Безумовно, провал на перевиборах утворить, особливо в найближчі часи, пригнічений настрій серед незаможників, вони негативно (погано) будуть ставитися до тої лінії, що проводить партія на селі й це сприятиме, таким чином, збільшенню кількости хоробливих явиш. Ніхто инший, як Ленін, учив нас того, що треба на власних помилках учитись. Ось чому в центрі нашої уваги в найближчий час повинні стати ті пункти, де лінія партії під час перевиборів не була проведена, де ця лінія буде особливо перекручена. Виявити свої помилки, створити запоруку, що вони не повторяться надалі — наше невідкладне завдання. Провал партійця або незаможника на перевиборах, провал навіть усього списку - не можна й не треба розглядати як поразку радянської влади, комуністичної партії, або нашої революції. Сільосередки повинні зрозуміти, що провал якогось партійця чи незаможника є наслідком або того, що цей кандидат утратив свій авторитет у мас (це в нас ще є), або ж того, що цей кандидат не йде в ногу з життям, не розуміє тих завдань, що стоять перед партією. Вибори нових селян, що раніше не були членами сільрад, як що буде вірна поміч і відповідне керовництво їхньою роботою з боку партії — треба розглядати, як активне втягування на бік радянської влади, комуністичної партії і, значить, нашої революції нових кадрів робітників. Наслідки виборів не дають жодних підстав для сумних настроїв. Вся обстанова на селі, що особливо яскраво виявилася під час перевиборів, ствержує величезвий здвиг селянських мас в бік радянської влади. Зуміти не послабити напруження волі партії та досягти дальшого розвитку теперішньої активности села в бік зміцнення радянської влади — завдання, значіння якого не можна ні в якому разі зменшувати. Уважно вивчити виборчу кампанію, зробити підсумки її, накреслити практичні заходи для всії парторганізації в цілому й кожного сільосередку зокрема, виявити настрої села й зуміти вірно на їх реагувати, — ось на чому повинна тепер зосередити всю свою увагу парторганізація.
І. Жуковський (Мирон) .
