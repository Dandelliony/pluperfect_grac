СЕЛЯНИ ЖДУТЬ ВІДЧИТУ НАШОГО КВД.
(с. Стрільники, М.-Дівицьк. р-ну)
Ще на початку 1923 року організувалося т-во взаємодопомоги в нашому селі. Дали йому землю, влаштували, і хай працює. Головою обрали 
колишнього незаможника І. Вертелецького. Він зразу вщепив собі утримання. Головував, поки було з чого брать утримання, а тоді каже: „Я 
служить не хочу, становіться ще хто, бо справа кепська — грошей нема й робить далі нема чого"... Але якось сталося, що й далі Вертелецький 
головує. І ніхто не знає, де ті гроші, що одержали за землю... Ніякого відчиту нікому. Треба про цю справу кому слід потурбуватись, бо 
Вертелецький громадські гроші та хліб так зажене, що й кінців не знайдемо.