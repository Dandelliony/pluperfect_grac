Хтось по кобзі вдарив.
(На день роковин Т. Шевченка).
У безмежних шатах, під крицевим зором Танули тумани в темряві ночей... Задзвеніли струни переливним дзвоном: Хтось по кобзі вдарив сполохом - мечем!
В чарівному колі гойдаються згуки; Тчуть мережі в серці закохані мрії; І встають могили, славута і луки, Чигирин і Умань, Гонта, Гамалія...
Плачуть струни кобзи, як осінній спів: В ланцюгах — країна, лицарі — в могилах, В просторах — клекочуть зграї хижаків, Нагаї кріваві на похмурих спинах.
Хтось по кобзі вдарив — і рокочуть струни: Спів — проклін ударив вельможних богів... Десь далеко, глухо загули буруни; Водоспадом ллється з темних льохів гнів!
Хтось об землю вдарив молотом гучним; Степ плечима здвигнув — плуг на борозні, Громом покотився пролетарський гімн. Мов у скелю врізавсь влучно динаміт.
Міцні і невпинні кроки легіонів У майбутнє креслять обсяги повстань... Золото поблідло... В обріях червоних Зорить переможно коммунар — кобзар. «Чи буде суд, чи буде кара Царям, царятам на землі? Чи буде правда між людьми? Повинна буть, бо сонце стане І осквернену землю спалить!
Т. Шевченко.
Хінич
