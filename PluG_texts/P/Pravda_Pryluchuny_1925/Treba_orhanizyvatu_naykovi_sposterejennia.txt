Треба організувати наукові спостереження над погодою по окрузі.
До революції на Прилуччині було кілько метеорологичних станцій (що слідкують за погодою). Деякі з них було дуже добре упоряджено. Під час бурхливих подій революційної доби населення не зуміло зборігти їх та певно не бачило в ньому й потреби, бо за селянську метеорологію правили "молодик" та "кватира". На молодику селянин починав сіяти, при зміні кватирі чекав зміни погоди, радів, коли в нього на молодику корова погуляє або отелиться, а барометри та термометри, що "ото погоду натягують" вважав за дурницю. Та й не диво, що він так думав, бо метеорологія була тоді сама по собі, а селянин сам по собі, тому він і не подбав за станції. З усіх станцій, що були на Прилуччині, поновити, здається, вдалося тілько в Згурівці, при цукроварні. В лютому почала тако - ж працювати невеличка станція при Шевченківській трудшколі в Прилуці. Організовано її при ученськім гурткові природознавців. Провадяться щоденні спостереження над опадами (дощем, снігом), температурою, вітром, тисненням та вохкістю. Ось (для зразку) результати спостережень за 13 день лютого, поруч зі спостереженнями Згурівської станції за 1889 - 1891 роки. Як бачимо, лютий цього року по опадах значно кращий, ніж у минулі роки (1869 - 1891) Зате дуже тепло. Маємо 1 градус тепла, в той час як в минулі роки мали по над 6,5 морозу. Коли до цього додати, що минула зіма для збільшення вохкости в грунт дала дуже мале та що, в нашій місцевосці в квітні часто бувають холода, то приходиться сказати, що селянинові треба бути готовим до всяких метеорологичних несподіванок. Правда, висновки зроблено з однієї дуже вбого й просто упорядженої станції, але в нас є змога організувати цю справу далеко краще. На дві станції я вже вказав, можливо що й ще десь є. Єсть у нас нарешті й радіостанція, що щодня пускає повз вуха бюлетені Украмету - і це все не використовується. Треба щоб ОЗУ подбало за те, щоб мати в себе бюлетені всіх станцій округи та радіобюлетені Укрмету, то на, підставі цих матер'ялів принаймні хоч раз на місяць в „Правді Прилуччині" можна подавати повні бюлетені погоди Слід би подумати й про те, як би поширити по окрузі мережу мотеорологичних установ. Осередками такої мережи, на нашу думку, можуть бути, роскідані по окрузі семирічні трудові школи. Персонал до керування цими осередками по цих школах є, а ОЗУ треба на себе взяти тілько ініціативу та може допомогти трохи де яким школам. Примітивна метстанція, що її впорядкувала школа, коштує не дорого. Ось її обрахунок: Флюгер ... - крб 90 к Термометр З „ - „ Відро - дощомір 2 „ - „ Гігрометр . - „ 50 „ Мензурка до дощоміру . . 2 „ 30 „ Будка для інструментів . 2 „ - „ Разом . 10 каб 70 к. Робота по облаштованню - школярська. Всі ці інструменти поволі можна замінити на кращі, але вже й така станція має велике значіння. Треба тільки, щоб ця станція не була від селянина "сама по собі", щоб він знав, що робиться з погодою, бо від погоди залежить вся його праця, добробут, усе життя.
Ю. Каневський