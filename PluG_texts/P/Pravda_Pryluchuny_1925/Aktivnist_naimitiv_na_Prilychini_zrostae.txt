Активність наймитів на Прилуччині зростає.
У грудні б. р. розгорнулася широка кампанія підготовчої роботи до окружної конференції наймитів. З цією метою було організовано 12 виборних райконференцій, перед якими буко переведено в кожному селі батрацькі збори. Цікаво підкреслити ту прихильність наймитів, з якою ставилися вони до районових конференцій. Як приклад підкреслю, що календар ОВ без жодної зміни пройшов у життя. Не вважаючи підчас на лиху погоду та бездоріжжя, наймицтво з глухих кутків та хуторів з охотою збіралося на свої конференції й досить жваво обговорювало всі болячі питання свого життя, накреслюючи стежки для дальнішої роботи. Головним питанням на райконференціях. що цікавили батрацьку масу, були такі питання: 1) членство наймитів, 2) ліквідація пеписьменности серед наймитів, 3) боротьба з безробіттям, 4) піднесення активности наймитів. Через те, що вся увага зверталася переважно на тарифну працю й менш усього на професійну, на 1-ше жовтня ми мали батрацтва, охопленого трудумовами, 4279, але робота по втягненню до спілки зовсім ослабла. При перереєстрації виявлено 198 членів спілки «мертвих душ». А вже на 25 грудня, коли профес. працю поширили — маємо 600 батраків членами спілки. В справі ліквідації неписьменности те ж посовуємося вперед. До лікнепу ходить 517 неписьменних товаришів. Дає себе в знаки й безробіття. Щоб його зліквідувати, вживається багато заходів. Провадиться кампанія перескладання трудумов, щоби забезпечити наймитові працю на зіму, іде підготовча робота до підготовання громадських робіт, видається безробітним і грошова допомога, але її замало, бо фонд невеликий. Помічається зростання активности осеред наймитів: погляд на спілку змінився цілком і зараз батрацтво охоче йде під її захист, не боячися, як торік «комунії», де ще чого доброго тавро на грудях припечуть (як казали їм куркулі). Зріст свідомости й активности серед наймитів підносять і авторитет нашої спілки, вона поволі стає важливим і міцним елементом Радянської суспільности на селі. 
Хвиля.
