Про тютюнову заготовку.
В числі комісійних контр - агентів Прилуцького Укрмахортресту рахується Іченське Споживче Т - во з серпня м-ця 1924 р. з відкриттям звалочного пункту в м. Ічні на ім'я Махортресту з зобов'язанням до 1/VI 1925 р. провадить заготовку виключно для Махортресту. Але так гадалось, як писалось, та не так склалось. В листопаді 1924 р. змінилось у т - ві правління й заступило нове. Воно їде до м. Сум і складає другий договір для заготовки тютюну Сумській фабриці, що не належить до Махортресту. Не дивлячись на те, що Сумська фабрика не обіцяє давати авансів, правління т - ва не приймає цього на увагу, оскільки має на меті кошти Махортресту і його неоглядне авансування. Дли Сумської фабрики, т - во відкриває звалочний пункт аж у с. Курень Конотопської округи й провадить заготовку за кошти Махортресту. Мабуть рахівництво Прилуцького Махортресту дуже обтяжене роботою, і в рахунку Іченського т - ва не провадяться своєчасно записи про відпуск т - ву коштів і погашення їх тютюном, оскількі для такої перевірки вироблена форма десятиденних повідомлень про хід заготовки, чим досягається дійсне становище відповідного рахунку, відсутність чого привела Махортрест до сучасного неприємного становища: коштів передано і застряло в т - ві до 8000 карб, з самого грудня, коли тютюн був по 2 карб. 50 коп за пуд, а тютюну чортма, цеб - то для Махортресту, а для Сумської фабрики він відправляється тільки не з м. Ічні, а з с. Курінь, бо Сумській фабриці й вигідніше, оскількі здача провадиться без 10 дневок. Махортрест, замість того, щоб вжити всіх заходів, що до виправлення справи с т - вом згідно з договором, навпаки йде на компроміс і договорюється с т - вом і Сумською фабрикою, що тютюном в с. Курінь ділитись пополам, а 8000 крб і по цей час рахується за Іченським т - вом і Махортрест гадає забалансувать рахунок т - ва, то мабуть він сам не скаже. Цікаво - б знати чи вигідно Махортрестові за свої аванси постачати чужу фабрику?
А.
