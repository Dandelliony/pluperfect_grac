Мистецтво.
КОНЦЕРТ ДЕРЖАВНОЇ ХОРОВОЇ КАПЕЛИ ІМ. ЛЕОНТОВИЧА. 
27-го серпня до Прилуки завітав несподіваний гість — хорова Капела ім. Леонтовича. Програм концерту складався з пісень 
революції, народніх, художньо оброблених та етнографичного примитиву (виконуються, як на селі). Концерт на слухачів 
справив велике вражіння художнім виконанням пісень. Особливо цікавим було виконання народнього примитиву — річ у Прилуці 
нова. Як виконання пісень, так і зовнішня дисціпліна в капелі свічать за велику організаційну роботу. Кацела заснувалася
в 1922 році й як хор їм. артистки Затиркевич, існувала при допомозі кооперативи, організацій Роменщини. Основою роботи 
було студіювання народньої пісні та старої української музики. З 1922 року хор переорганізовується в капелу ім. 
Леонтовича й за основу діяльносте кладе — Жовтень у музиці. Окрвиконком Роменщини починає капелу матер'яльно 
підтримувати. 1925 року капела стає Державною й переходить на постійну дотацію Наркомосу. За своє існування капела дала 
124 концерти в межах був. Роменського, Гадяцького й Лохвицького повітів. Тепер капела складається з 40 співаків, що з 
них 30 постійно працюють у капелі, а 10 мають ще й інші посади. Між ними 8 тов. є робітники від варстату. Решта члени 
спілок. Капела дбає й за музичну освіту своїх співаків: 3 тов. командировано до музичного інституту. Керує капелою 
талановитий диригент т. Воліківський. Хорове мистецтво по своїй внутр. природі найближче до розуміння широких трудових 
мас, а українська народня пісня, збогачена творами революційної доби, широко популярна й поза межами України, а тому 
приїзд капели до нас треба привітати й висловити надію, що радянська суспільність — Прилуччини утворить сприятливий 
грунт для організації в Прилуці хорового колективу. Капела ще має дати 2 концерти 29 і ЗО серпня. Г — К.
