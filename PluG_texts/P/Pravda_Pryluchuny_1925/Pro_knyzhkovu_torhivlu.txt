Про книжкову торгівлю в споживних т-вах.
Книжку потрібно наблизити до селян. Треба зробити так, щоб книжка попадалась на очі споживачеві мимохіть, зацікавлюючи його й викликаючи бажання до читання, до самоосвіти. Книгозбірні при хатах-читальнях не завжди поповнюються новими книжками, та там і обмежена кількість книжок. Отже, потрібно організувати на селі книжкову торгівлю. За це діло треба взятися сільським споживчим т-вам, що також мають завдання — поширення освіти на селі. Прилуцька Райспілка С-чих Т-в має книжкову торгівлю, постачає для т-в всі потрібні книжки та складав бібліотечки; для т-в встановлено знижку 15 — 20%. Першу закупку книжок т-вам можна зробити на бір на 6 місяців і половину книжок, коли не буде на них попиту, може бути обміняно на инші книжки. Т-ва повинні про давати книжки по тій ціні, що зазначено на них. Отже, відповідні умови для торгівлі книжками є. Треба тільки, щоб т-ва взялись за цю роботу. Чимало кооперативів може відкрити книжкову поличку при крамниці. Навіть дрібні т-ва, де малий збут для книжок, все ж таки можуть провадити книжкову торгівлю.
А для цього потрібно мати каталоги книжок та звязатися з Райспілкою і споживачем. Щоб роботу поставити добре не досить привезти пакунок книжок, поставити їх на поличці й чекати доки селянин стане питати якоїсь книжки. Книжки потрібно розкласти на видному місці. При нагоді треба ще розказувати селянам про значіння книжки, познайомити з цікавими книжками, де які навіть почитати в голос. Коли з правління чи співробітників кооперативу немає досить підготовлених до цього робітників, то треба притягти до керування книжковою поличкою учителя чи ще кого иншого. Бажано, щоб замовлення на книжки т-ву давали школа та хата-читальня. При продажу книжок також слід використовувати рекламу, а саме: виставляти книжки на базарі, в сельбуді під час вистав та зборів, у вітринах під шклом. Книжкову поличку слід гарно прибрати, слід вивішувати при ній та в хаті-читальні списки найкращих книжок. Отже, кожний сільський кооператив повинен подбати про поширення книжки та про освіту громадян.