БІДНОТА ЙДЕ ВПЕРЕД.
(с. Замістя, Прил. р).
Заміською хатою-читальнею та Комітетом Незаможніх Селян була влаштована лекція «про народження богів і як незаможник повинен ставитись до релігії». В той час, коли маса одурманена релігійними забобонами зустрічала «різдво» самогоном «вечерею», «кутею», вся організація КНС, члени хати-читальні й до 50 чол., що не рахуються ні в яких організаціях, з'явились слухать лекцію. Після заслухання лекції було обговорення, в якім приймали участь всі слухачі. Винесена така резолюція: «Заслухавши доклади про народжіння богів ріжних вір і ролю вір для селянства та робітництва всіх віків і народів, ми бачимо, що релігія з усіма своїми богами була засобом використовування панами всіх віків робочого люду, засобом підтримання пануючого ладу. Релігія оберігала майно багатів; релігія вказувала, що який порядок не є — все від бога. Нам про це ніхто не казав; уявлять про ролю віри нам не приходилось. Ми бачимо, що віра незаможнику і робітникові нічого не дає і не давала але на цьому всім нам треба добре подумати, добре впевнитись. А тому саме ухвалили заснувать гурток «Без вірник», в якому ми повинні добре ознайомитись з усіма питаннями, що до віри, бога, аби впевнитись, що віра в бога нам не потрібна, що віра в бога це — дурмам. 
П. М.
