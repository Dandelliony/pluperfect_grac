Вирубатии треба. 
(Замісць фейлетону)
Що вирубати? — Не очерет, і не лозу. А ліси... ліси... Думаєте, жартую? — Ні... ні.. Справа пекельна, негайна справа. 
Рубати й дурень зможе, а от вирубати до-пня, до-щенту вирубати — тут уже не баранячий мозок треба мати. Вийдеш за село 
й тут тобі стоїть рівно, стоїть струнко, „обличчям до села" стоїть — Зелений гай, густесенький, Неначе справді рай! Не 
боком, не спиною, а справжнісіньким „лицем"... і не ворухнеться.. Глянеш, аж долоні засверблять — і як ти його втерпиш? 
Кажете ліси державні, не можна. — А держава хто? — Це ж ми... ми селяни, ну й робітників жменя, цим пролетарям ми 
готовеньких дровець привеземо. Значить ліси селянські, а потому рубай й вирубуй! Репетують же на всіх перехрестях: 
підвищуй господарство, заводь багатопілля, сій кукурудзу, розводь племінних свиней, кооперуйся!! А як ти його в біса 
заведеш отого трахтора, кооперуєшся — без лісу? Ніяк не можна! Ось послухайте... тільки я нишком, щоб ненароком 
лістництво не почуло (тоді буде лихо мені й вам), а головне — сількори, бо то народ капосний, — не дають спокою на білому 
світі... Смеркав.. Село лягає... Місячно, зоряно. Видно, хоч, голки збирай... Запрягаєш... їдеш... нігде нікого... 
вільно й тихо...тихо, як у вусі... А ліс так і манить.. Місяць, якщо він врадник, може наробити шкоди: то він 
сількорам на вухо шепче... вони харцизника все знають... Треба вмудритись не дати їм ції газети. Приїхав: тут тобі й 
на хатку, й на хлівець, й на хлібець, і на базар, і на село, — яку копієчку вторгуєш. І грошенята є, й господарство 
вгору йде! Коня нема, рогату запрягай, але їдь, неодмінно їдь,.. Он у Хаєнках коровами возять, але возять: бідові 
хлопці! Починати треба з цюрки, дубів, а значить — гуртом краще, а гілля хай лежить, поки вирубаємо. Та легче 
повертайтесь, менше на кладайте: в Івківцях вози ламають і дерево гублять. А щоб швидче, їдьте навпростець яриною: 
більше вправитесь. Та залишайте пеньки чималенькі, щоб видно було скільки лісу й за скільки часу вирубали. — Це для 
науки треба, що статистикою зветьоя. Ото ж — до роботи зразу! А то стоять дурні ліси, землю тільки гидять. — Зразу й 
землі побільшає, коли вирубаємо. І державі полегкість буде: не треба буде ні лісництва, ні лісничих, ні лісників, і 
сільрадам роботи поменшає, й сількорам більше буде, а то сердешні не вправляються писати, а «Правді Прилуччини» зовсім 
дебре буде, бо тільки те й роби, що пиши та малюй та все про ті капосні ліси.. Отоді "благодать божа буде"! Отож, кажу: 
де вже рубають (а таких ще мало), там налягти дужче, швидче дорубати, а де не починали (цих найбільше) — приступити до 
рубки негайно, неодмінно й обов'язково. Тяжка робота, сутужна робота, але без неї не можна. Де тільки вночі рубають, — 
рубати й удень. — Не бійтесь! Благослови, владико! 