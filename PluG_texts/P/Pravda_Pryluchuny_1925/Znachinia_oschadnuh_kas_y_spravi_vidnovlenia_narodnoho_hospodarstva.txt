Значіння ощадних кас у справі відновлення народнього господарства
До революції Ощадні каси мали велике значіння для царського уряду. До 1 січня 1916 р ними було зібрано по всій був. Росії 2 міліярди 300 міліонів карб ; всі ці гроші йшли до державної скарбниці. Всі вони оберталися в державні процентові папери то б то ішли на підтримку збройних сил царської влади або на позиви панам та промисловцям Радянським республікам замісць усього цього величезного капіталу лишилися папірці, що нічого не варті Радянська влада, яко влада трудящих, мусить дати й капіталам ощадних кас цілком інший напрямок — підтримати ними владу праці, скерувати їх так, щоб трудящі дійсно відчули користь для себе цих капіталів. При радянській валюті Ощадкаси допомогли робітникам та селянам утримувати справжню вартість заробітку в раданаках, страхуючи їх від знецінення. Надалі ці кошти Робітниче селянський уряд має використати не тілько на підтримку фінансів держави, що перш за все потрібно трудящим, але й на підтримку кооперації, на відновлення промисловости й сільського господарства й інші цілі, що їх треба осягти в інтересах трудових мас. Всі сили радвлади зараз оперовано на відродження народнього господарства, а це виконати можливо буде тілько тоді, коли в руках у держави буде зосереджено великі капітали. Їх можна б дістати й у закордоних капіталістів за великі відсотки та за ріжні поступки на їхню користь. Радянська влада, стоячи на сторожі влади трудящих, не може піти на це. Вона вважає за краще йти іншим шляхом, шляхом, відродження народнього господарства власними руками трудящих. Ощадні каси мусять виконати це завдання. Вони мусять зібрати в один великий державний капітал роспорошені в країні дрібні ощадження (збереження), що зокрема кожне не має ніякого значіння, але вкупі уявляє велику силу. Ощадні каси є найбільш гнучка й близька до маси населення установа, що може сягнути в найдальші й найглухіші кутки й стати приступною всім. Відродження народнього господарства потрібує найсуворішої економії державних коштів, а до неї треба йти шляхом економії приватних коштів Кожен свідомий робітник і селянин 
мусять берегти свої власні кошти, бо це збереже й державні. У словах "зощаджена копійка — владу праці збереже" заховано глибоку думку. Це є заклик власні свої видатки звязати з інтересами держави. Ощадні каси, переводячи в життя це гасло, виконують разом Із тим і головну заповідь комунізму трудящі досягнуть свої мети тілько колективними зусиллями.