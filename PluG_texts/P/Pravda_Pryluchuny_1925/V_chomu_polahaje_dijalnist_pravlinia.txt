В чому полягає діяльність правління споживчого т-ства.
Коли б хто запитав, — від чого залежить успіх розвитку не тільки споживчого т ва, а і всякого господарства, де праця має колективний характер, то можна дати відповідь, що успіх залежить від самих же членів т-ва того чи иншого колектива. Для всякої гуртової праці обирається правління. Таке правління обирається зборами споживчого т-ва, бо самі збори не зможуть що-денно збіратись і вирішувати справи. До правління т-ва треба обірати завжди, перш за все, людей чесних і уважливих до громадської справи та й письменних. В чому ж полягає діяльність правління т-ва? Головне, це піклування про своє т-во, для чого в першу чергу треба призвичаїти споживача думати, що споживче т-во для нього є дійсно корисна організація. А для цього треба робити пояснення не тільки через загальні збори, а на всякому перехресткові, доказуючи на фактах, що т-во працює на користь споживача. Треба, щоб споживач зрозумів добре, що він купує крам не у „вашій" крамниці, а у своїй. Правління повинно завчасно закупляти для членів потрібний і поцінний крам До цього буде ще не зайвим, коли крам буде відпускатись членам т-ва з ріжними пільгами, хоч би в такий формі, як позачерговий відпуск краму, а хідкий крам тільки відпускати членам т-ва, даючи обов'язково 5% знижки. Правлінню т-ва не можна минати великих базарних сел, тут треба виступати із своїм крамом, пристосовуючись до покупця — селянина і робітника. Крам продавати не тільки за гроші, а і за с. г. продукти. Щоб крам був дешевий, треба правлінню дешево його купувати, для цього правління при розподілі поміж собою обов'язків повинно обрати доставщика, що зумів би гарно виконувать свої обов'язки. Треба дбати про рахівництво. Коли у т-ві гарно поставлено рахівництво, то тоді правління буде позбавлено ріжних наклепів і дасть можливість вчасно дати своїм членам відчитність, та й самому правлінню краще стежити за тим, щоб все в т-ві було гаразд. Коли ж в т-ві все гаразд, то тут уже в правління не будуть запитувать члени, що у „вашій* крамниці єсть, а будуть питати, що у нашій крамниці єсть. Для цього правлінню треба не малу увагу звернути на підшуканвя гарного прикащика. Прикащик повинен бути чесним і письменним, поскільки прикащик у правління єсть права рука в роботі. Звичайно, правління повинно добре знати, що прикащиком наймати бувшого крамаря дуже небезпечно, бо він усе буде вести на свій лап. (як це вже було в Лебединському т-ві Срібл. району з прикащиком Діденком, який т-ву багато нашкодив, а потім відкрив свою крамницю). Отже, коли правління в своїй діяльності буде додержуватись цих положень, то не за горами той час, щоб можна сказати: кооператробітники виконали заповіт Леніна. 