Лівий уряд у Франції пішов у одставку.
Після війни по всіх європейських країнах почалися революційні заворушення. Буржуазія зрозуміла небезпеку й покликала до влади на небезпечний час правих соціалістів, що й допомогли їй, одуривши більшість пролетаріяту, затамувати пожежу революції. У Франції до влади став уряд Еріо, уряд лівого блоку (правих соціялістів). Але, коли небезпека минула, буржуазія почала гнати, вже непотрібних їй, прислужників. Так згинув робітничий уряд Макдональда в Англії, те ж саме сталося в Німеччині, до
того дійшли й у Франції. Праві скористувалися фінансовою скрутою й безпорадністю уряду Еріо зупинити падіння курсу франка й повели на нього шалену атаку. Сенат більшістю 156 голосів проти 132 відхилив резолюцію довір'я Еріо й уряд пішов у одставку. Складання нового уряду президентом доручено Бріяну. Бріян хоче скласти уряд із членів лівого блоку та соціалістів і має продовжувати політику Еріо.