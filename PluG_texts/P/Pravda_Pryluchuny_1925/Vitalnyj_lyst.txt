Вітальний лист до Прилуцьк. Округового Партійного Комітету та Виконавчого Комітету.
Ми, селяни, с. Олексенець Сріблянського району, зібравшись святкувати 8-річчя Жовтневої революції, з великою радістю відмічаємо ті досягнення в промисловості та сільськім господарств, що приніс нам 8 рік революції. Коли наша країна, завдяки громадянській війні, світовій блокаді, та внутрішньому кулацькому бандитизму, стояла майже на краю загибелі, здавалось, що ніяка сила не змігла б її врятувати. І тілько Радянська влада під керовництвом Комуністичної партії була здібною повести рішучу боротьбу на економичному фронті, — повести рішучий наступ на ту руїну, що так бажана була нашим ворогам. Ми знаємо, що ті досягнення, що маємо на сьогоднішній день, ще не можуть цілком задовольнити потреб селянства, але певні, що при нашій допомозі Радянська влада найде той шлях, по якому людність дійде то того життя, де слово злидні не знайде собі місця, де дійсно запанує рівність та братерство. Святкуючи день Жовтневої революції, як день перемоги трудящих над капіталом, ми вкупі з вами поділяємо те горе, що спіткало нашу трудову країну, — це смерть ватажка Червоної Армії т. Фрунзе. Смерть т. Фрунзе певно потішає наших ворогів, але хай вони пам'ятають, що на місце одного проводиря, що загинув, Ленінська Комуністична партія висуне із своїх рядів десять, що також будуть непохитно стояти насторожі здобутків Жовтня. Братерський привіт Ленінській Комуністичній партії та Радянській владі. З доручення загальних зборів підписали: Президія зборів: Мисан, Лісам, Шокодько Матяш, Мазило.