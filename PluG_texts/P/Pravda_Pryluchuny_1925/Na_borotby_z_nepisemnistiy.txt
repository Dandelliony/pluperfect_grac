На боротьбу з неписьменністю
Ліквідація неписьменности є питання надзвичайної ваги і в цьому напрямку
нами зроблено ще дуже мало. Ми ще не досить уявили собі величезне
значіння письменности і тому мало що зробили для ліквідації
неписьменности. Число неписьменних у нас досить велике, воно складає 64%
всього працездатнього населення УСРР. Такий великий відсоток
неписьменних є перешкода в розвитку нашого народнього господарства.
Неписьменність не дає можливости поставить наше сільське господарство на
належну височінь і воно ведеться майже так, як велось ще прадідами.
Продуктивність нашого землеробства надзвичайно низька, неврожаї досить
густе явище. На такому низькому рівні стоїть сільське господарство і в усіх
инших місцевостях, де теж великий відсоток неписьменних, наприклад в
Румунії, Португалії, Югославії. В місцевостях, де неписьменних
нараховується незначний відсоток, там врожайність з десятини втроє більше
від нашої. Письменний хлібороб читає книжки, в яких даються ріжні поради
по сільському господарству і тому він знає, як краще землю обробить, коли,
куди й яке зерно посіять, які є машини і як ними користуватись.
Промисловість досягне тим вищого розвитку, чим більш освічений буде
робітник. При такому великому значінню письменности в нашому
народньому господарстві, той великий у нас відсоток неписьменних каже про
те, що треба як можна швидче розв&#39;язати питання про ліквідацію
неписьменности, треба жвавіше взятись за цю справу, треба міцним фронтом
стати на боротьбу з неписьменністю. Все організоване населення мусить
допомогти органам ліквідації неписьменности побороть цю темряву, з якою
зв&#39;язані ріжні релігійні забубони. Неповинно бути темряви серед тих, хто
являється господарем Радянської Республіки, не може бути неписьменних
серед робітників і селян. Вступивши в боротьбу з неписьменністю ми ближче
підійдемо до здійснення заповіту Великого нашого Вчителя В. І. Леніна: «До
десятих роковин Жовтня жодного неписьменного». Ів. Забарний .