ПЕРЕВИБОРИ В СІЛЬСЬКИХ СПОЖИВЧИХ ТОВАРИСТВАХ.
Кооперативи Прилуччини на сьогоднішній день значно зміцніли в фінансовому, торговельному та організаційному відношеннях. От, візьмемо активність членів. 
Перебуваючи в гущі членів - пайщиків, часто можна почути досить влучні зауваження щодо тії чи иншої хиби в роботі їхнього кооперативу, а також і здорову думку 
що до її виправлення. Але всі ці поодинокі зауваження й думки окремих пайщиків не мають того значіння, яке б вони мали на зборах цілого кооперативного 
колективу. Треба бути присутніми на загальних зборах, нриймати активну участь, підраховувати досягнення кооперативу, виявляти хиби в його роботі, вишукувати 
засоби до усунення їх, вибірати до органів керування, правління та ревізкомісії — працездатніх та чесних громадян. Це й буде та активність члена, що він має 
виявити на загальних зборах свого коопера тиву. Загальні збори кооперативу мають відбуватися по потребі, у всякім разі не менше разу на три місяці. Загальні 
збори мають бути широко відкритими для всіх, що бажають бути присутніми. Керовники мусять дати повну й ясну картину роботи та стану кооперативу. Наші 
кооперативи напередодні річних загальних зборів, напередодні підсумків всії тії великої та складної роботи, що вони проробили. Ми повинні виявити широку 
активність, дати оцінку цій роботі, дати вказівки й напрямок у роботі на майбутній рік. Мусимо бути суворими суддями до виявлених зловживань, що й до цього 
часу подекуди мають місце, щоб назавжди позбавитися від злочинного елементу. І мусимо дати надійних і щирих керовників, влити той струмок творчої сили у життя 
кооперативів, якого від нас вони вимагають. Треба пам'ятати, що цього чекають наші кооперативи.