Партійне життя.
Праця гнилицького осередку К.П.(б)У.
Осередок має 23 члени, з яких 6 дійсних членів, 3 кандидати затверджених і 15 не затведжених. Працює в радустановах 6 чоловік, останні працюють по господарству. Політична грамотність така: до третьої категорії можна віднести одного, останні переважно до 2 категорії. Щоб підвищить політичну свідомість членів осередку, а також і актив села, осередком була улаштована школа передвижка для вступаючих в осередок, а також для всіх бажаючих провадиться гурткова робота, в якій приймають участь секретар осередку, навчателі та культурні сили, що єсть у селі. Школою передвижкою та гуртковою роботою зацікавились не тільки члени осередку, а й селяне, особливо при вивченні політекономії, з'їздів компартії, життя та заповітів В. і. Леніна. В бесідах виявилась активність селян, бо завжди сипалось багато запитань на ріжні теми. Селяне з охотою взялись за організацію куткових хат - читалень, яких налічується до 10 та виписку ріжних часописів. Внутрішня робота нашого осередку така: зборів відбувається четверо на місяць: одні закритої, а троє одкритих, куди запрохуються селяне. На кожних відкритих зборах бува селян до 100 чоловік. Таких з'явищ, як піятцтва, байдужности — не помічається, за винятком одного члена, про якого надіслані матеріали до уповноваженого ГКК. Всі члени осередку повернулись обличчям до села, як казав тов. Зінов'єв, наслідком чого в авторитетність осередку і всієї комуністичної партії серед селян. 
І. Вовк