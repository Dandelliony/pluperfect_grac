Про що говорять бувші перевибори сільрад.
Кампанія переобрання сільрад, що закінчилася, дає надзвичайно багато цікавого матер'ялу, як для оцінки рівня активности села, так і для ви значення того настрою, що виявляється тепер у де - якій частині сільпарторганізації і, зокрема, в де - яких незаможницьких організаціях. Здебільшого там, де сільпарт організації швидко засвоїли директиви жовтневого пленуму ЦК РКП та Губкому, перевибори дали порівнюючи гарні наслідки. При підвищенні активності всіх сільських груп, що ведуть боротьбу, а зокрема активности «церковників» (очевидно часто організованих, як що не попами, то їх найближчими приятелями), завдяки свідомості незаможників та їхній організованості вибори дали значний відсоток середняків, поновили весь инший склад сільради й забезпечили, таким чином його жвавішу роботу. Своєчасно підготувавшись до перевиборів, широко з'ясувавши їх завдання, узявши рішучий курс на зближення з найкращою частиною середняків, перетягуючи найкращих із них на свій бік, — незаможники, якими керують сільпарторганізації, зберігли за партією й за собою чи малий вплив у сільрадах. Инша справа по тих сільрадах, де сільпарторганізація не встигла досить попрацювати над собой де, як наслідок цього, організація не змогла вірно розібратися в усіх складних обставинах. Матер'яли й низка приватніх листів, що надсилаються з місць, малюють цілком вірну картину таких виборів, де «активність» часто набірала форми одвертої боротьби по - між незаможниками й середняками, що часто ставала гострою і зовсім не вільною від ворожнечи. Випадки, коли за виставленого кандидата голосували тільки незаможники, а середняки голосували проти і навпаки, траплялися часто під час цих перевиборів. У наслідок цього, через те що організовані незаможники майже скрізь у таких випадках відколювалися не тільки від середняків, але й від останньої бідняцької частини села, - їх розбивали прямо таки в пень. Таке явище, звичайно, неприємне, але все таки воно є явищем цілком закономірним. Партія прямо й рішуче ставила й продовжує ставити питання про спілку незаможника з середняком, бо передбачала, що в противному разі незаможники будуть відштовхнуті від керовництва громадським життям у зв'язку з теперішніми взаємовідносинами на селі. Той факт, що під час перевиборів у таких сільрадах не обірали комуністів і багатьох незаможників, є безпосереднім наслідком зашкорублости, байду жости й відсталости наших осередків та незаможницьких організацій; він є типовим покажчиком нашого нерозуміння і, значить, вірною ознакою того, що сільпарторганізація та незаможники припускали помилки що до засвоєння постанов партії.
І. Жуковський.
