ОЗДОРОВЛЕННЯ МІЛІЦІЇ.
Зараз провадиться глибоке обслідування округового апарату міліції та розшуку й чистка особистого складу. Спочатку наступного місяця буде підведено загальні 
підсумки роботи комісії по перевірці міліції. Комісія вивчає загальний стан хиб і причин, що гальмують продукційну роботу органів міліції. Особливу ж увагу 
комісія зосереджує на чисці складу робітників та на його оздоровленні. Оздоровлення в корні складу міліції та його зміцнення треба чекати тоді, коли комісія 
по перевірці радянського апарату зумів робітниче-селянською мітлою вимести все те сміття, що засмічувало лави міліції й той елемент, якому нема місця в лавах 
міліції. Але мало чистити й очистити. Потрібно поповнити склад міліції та зміцнити цілком надійним, чесним і працездатнім складом. Це найважливіше питання в 
оздоровленні апарату міліції, що вимагає зацікавлености всії суспільности, й особливої уваги з боку партійних, професійних та радянських організацій. І лише з 
цією умовою — всебічної зацікавлености та допомоги, можна чекати безболізного розв'язання питання в справі забезпечення міліції відповідним складом робітників.
Разом із цим конче потрібно на всю широчінь поставити на порядок дня питання про повільне поліпшення матер'яльного стану робітників міліції. Потрібно звернути 
особливу увагу на культурне, політичне і правне виховання робітників міліції та підвищення кваліфікації спеціальної міліційської служби. І, нарешті, потрібно 
вище підняти авторитет міліції серед робітничих та селянських мас, поширюючи основні завдання і практичну діяльність міліції. Всі ці моменти лише за участю та 
допомогою не на словах, а на ділі наших партійних, професійних та радянських організацій зможуть дати загальне оздоровлення, зміцнення та піднесення на належну 
височінь апарату міліції.