Як ведеться професійна робота в В. Кручанськім та Майорщинськім обєднанні Радгоспу.
У В. Кручанськім та Майорщинськім Радгоспі є 18 робітників та 6 службовців. З них 22 - члени спілки Робземлісу. До 18 років 2, останні поверх 18 років. 16 чоловіків та 2 жінки. Профуповноважений працює з червня 1924 року, по професії столяр, кандидат К П (б.) У ленінського поклику. Зв'язок профуповноваженого с сільуповноваженим та кутковими организаторами поганий. Праця уповноважених проводиться по виробленому плану. Раз на 2 тижні відбуваються загальні збори. За період серпень - жовтень відбулося по обох радгоспах 14 зібрань, активність маси не виявляється. Питання що розглядаються здебільшого мало зв’язані з життям робітників. Профдисціпліна, на думку уповноваженого, погана, членські внески не внесені за 3 місяці. Перешкодою до акуратної виплати членських внесків служить невчасна виплата утримання, що видається окрім того переважно натурою. Каса взаємної допомоги не працює, подано про вступ 15 заяв. Найменчий заробіток 10 карб. 80 к., найбільший 21 карб. Заробітня платня видається з запізненням на 3 - 4 місяці. Економічна робота полягає в тім, що уповноважений брав участь у складанні операційного плану. Ставився й обмірковувався доклад адміністратора на загальних зборах робітників. За браком коштів червоного кутка немає. Є сельбуд, що об'єднується з червонм кутком. До правління сельбуду входить 1 член робземлісу. Були в сельбуді два доклади про культроботу. Своїми силами ставилася в день Жовтневої революції п'єса. В драмгурткові працює 8 осіб, у професійнім усі, політичнім 12. Є стінна газета, працює кволо. Був один вечір членів спілки. Часописи передплачоно такі: «Комуніст», «Труд», «Сільський господар», «Комунарка України», але «Правда Прилуччини» не передплачується. Робота почалася, але її ще не поглиблено. 
М. Чернявський
