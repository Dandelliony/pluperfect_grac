З ПРИВОДУ ФЕЙЛЕТОНУ«АГРОНОМИ, ДЕ ВИ?». 
Нема де правди діти, дуже завчасний заклик до агрономів писати (зімовий час) до нашої округової газети. Надзвичайно ненормальне явище, що з 113 агрономів-Фахівців по окрузі хоч трохи писали лише 6 — 7 душ, а деж решта? На нашу думку тут не все гаразд з нашими агрономами. Нехай агрономи ОЗВ зараз переживають немов би кризу, бо через утримання перебираються до инших установ, а инші агрономи, які й високої кваліфікації і добре оплачується їхня праця (радгоспи, цукроварні) уперто мовчать? Тут не допомагають і персональні виклики т. Шуми. Кажуть — що писати? Писати є що, аби було бажання і тільки бажання. Були статті за сівозміни, що вміщадися в газеті для того, щоб шляхом обговорення зацікавити цим питанням селянство, а селянство дуже цікавиться. Маємо ми в Окрузі й таких агрономів, що побували цього літа за кордоном (в Німеччині), бачили там господарювання, та ще з цукровими буряками, що нас дуже цікавить. Вражіння від поїздки, життя закордонного господаря цікавить і селянина, й фахівця-агронома. На нашу думку треба за цю справу взятися нашому Округовому агрономичному осередкові НТЗ і через районові осередки притягти до праці в газеті наші досвідчені агрономичні сили, бо на активність і їхню ініціативу надіятися не доводиться.