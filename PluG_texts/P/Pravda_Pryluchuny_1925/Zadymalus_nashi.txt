Задумались наші. 
(с. Журавка Варвинського району).
Прийшов папірець до нашого сельбуду про те, що «Селянська Правда» оголосила конкурс на кращий сельбуд. От і задумалось наше правління, як би й собі узять премію. Думали, думали, а далі й сказали: «е мабіть не треба й рипаться, як би на поганший був конкурс, то може б і виграли, а то все рівно діла не буде». – «Чому це так - запитав хтось: - аж у нас робота йде: драмгурток, агрогурток, політгурток й инші гуртки працюють... Що останні часи робота становиться, так це тому, що не хотів працювати бувший голова. А тепер же новий, та ще й комсомолець, цей діло може поставить». Ось устає новий завідуючий: - «Як собаку годують, так собака й стереже, як би платили у місяць хоч рублів зо три, то може б і робота була, як слід, а то енергії не має працювать, а роботи щоб поставить на ноги сельбуд, дуже багато» - «Ну, що ж, не почепить же нам коло С. - Б. замка? комусь же треба працювать» - відмовив дядько. Слід би було кому небудь звернуть увагу і пристидить нового голову, щоб він виконував роботу добросовісно, як чесний і свідомий громадянин, бо до цього він ще й секретар осередку ЛКСМ. Кому як не йому працювати? 
Іскра
