ГОТУЙМОСЬ ДО ПЕРЕВИБОРІВ СІЛЬРАД.
Надходить час перевиборів сільрад, одного з важливих завдань партії й Радвлади. В лютневі перевибори сільрад ц./р. на Прилуччині ми через ряд причин, а головним чином через непідготовленість до самих перевиборів, понесли де-яку поразку, в сільрадах зменшилась кількість партійців то-що. А тому зрозуміло, що наші партосередки повинні починати вже тепер за 2 — З місяці готуватись до перевиборів. Зараз партосередки повинні приступити до перевірки праці товаришів, що працювали в сільрадах та висунутих у майбутні члени сільради нових партійців, до чого кожен партосередок повинен віднестись якомога обережніше й уважніше. Партосередок мусить прислухатись до думок селянства, вивчати Його настрої, доручати товаришам,
що висуваються в сільраду, бувать на сходах, робити там доповіді, виступати і взагалі, цей партієць повинен практичною роботою підготувати селянство до свого обрання в сільраду. Партосередок же повинен будувати в очах населення авторитет такому товаришові. Ні в якім разі не можна без популяризації вносити в списки намічених т.т., бо це лише дратує селянство. Воно скаже: «на чортового батька його вибирати, коли він вже в списках», як це инколи траплялось у минулі перевибори. До часу перевиборів кожен партосередок повинен тепер же починати готуватись, щоб уникнути помилок минулих перевиборів. Від того, як буде проведена ця підготовча робота, в великій мірі залежить наш успіх у майбутніх і перевиборах сільрад.