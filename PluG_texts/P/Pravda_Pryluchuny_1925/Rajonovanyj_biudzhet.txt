Районовий бюджет.
Гасло "лицем до села", висунуте комуністичною партією й радянською владою особливо відбивається в районов. бюджеті. 
Від того, як складено районовий бюджет, залежить і те, як краще задовольнити основні культурно - соціяльні й господарчі 
потреби населення. У 1923/24 році районовий бюджет складав 25 мільйонів карбов. або 1 крб. 01 коп. видатку на душу 
сільського населення. Хоча видатки районового бюджету й значно виросли, все ж головні потреби населення задовольняються 
ще не цілком: школи є не в кожнім селі й більша частина дітей ще по-за школою; є іноді райони, де ще немає ні лікарні, 
ні амбулаторії і населення або зовсім не має медичної допомоги, або їздить до неї за десятки верст. На сільське 
впорядження не витрачається ні копійки, також кепсько забезпечується дорожнє будівництво. Радянська влада становить за 
свій обов'язок в майбутнім році значно підвищити видатки на місцеві потреби, але разом з тим вона турбується й тим, щоб 
це збільшення видатків не збільшило ваги податку. З цією метою держава виділяє з усієї суми сільсько - господарчого 
податку 100 мілійонів карбованців в районовий бюджет, що для райбюджету України дає на будучий рік до 24 мілійонів карб.
удвічи більше, ніж у цім році. Збільшення коштів дасть змогу районовому виконкомові не тілько поліпшити трохи 
матер'яльне становище робітників районових та сільських установ, не тілько зробити ремонт шкільних будинків та лікарень,
але роспочати поширення мережи шкіл та лікарень і виділити 3 міл. карб, по всій Україні на потреби сільського 
упорядження. Видатки на культпотреби мусять мати найбільше значіння в райбюджеті. До цього часу громадський бік 
райбюджету виявлено не дуже добре: населення або нічого про нього не знає, або знає тілько те, що в нім є негарного. 
Треба піднести роботу районових ревізійних комісій і встановити регулярну відчитність районового бюджету перед 
населенням. Тілько таким шляхом боротьба з усяким незаконним використуванням райбюджету буде давати гарні наслідки. 
