8 років.
(МАЛИЙ ФЕЙЛЕТОН).
Вісім років радянської влади... Вісім років робітники та селяни керують отакою великою державою. Чи воно де видано, чи воно де чувано? А як воно ото поміщики 
та панські прихвосві шипіли: Щоб оці „грабіжники" та довго вдержались?!... Та зроду-звіку ні... Так і полетять... Денікінці — ето армія, ето — да; а це — гола 
команда... Коли воно гола команда не летить і не збирається летіть... А од „грабармії" й сліду не лишилось. Тоді куркулики говорили: Денікінці не втримались, 
бо грабили і наших, і ваших... От Врангель — цей возьметь... Коли й Врангель скупався в Чорному морі... Одна надія на Миколая Миколаєвича — гомоніли прибічники 
царського ладу... У нього армія, дисціпліна.. Чули — вже висадився на Кавказі і йде... Ждали, ждали, а його щось не видно... Не подобається йому щось у нас. За 
кордоном вони вже звикли до кав'ярень, до пошани (як же: вони ж пани!] і щось страшно їм рипатися до нас... Котрі з них повезли з собою побільше грошей, то 
купили там будинки, улаштувались і не збираються їхати до нас у гості. Де-які „знаменитости", як генерал Шкуро, Махно заробляють гроші тим, що виступають по 
цирках та показують себе людям: Додивіться, мов, які ми герої.. Генерали без армії... І нічого, кажуть, заробляють так, що вистачає що-дня на пляшку горілки й 
на паляницю хліба.. А вже отим підпанкам — так біда.. Мало що перепадає їм з столів «господ їх»... Приходиться бідолашним і чоботи чистить на вулицях, і двері 
одчиняти панам... Зате вони мають одну радість: мають великого православного царя... Хай, думають, і за кордоном доб'ємо свого віку, а все таки з царем... Не 
вдалося в Росії настановити «помазаника», так хоч тут настановимо... І вибрали вони Кирила, і назвали його царем... Кирило немов і одмовлявся, казав: Цар то 
цар, в жаловання хто платитиме: Але йому зазначили: І дурак за жаловання буде царювати... Ні, ти без жалування, без народу, без землі зумій поцарювать... 
Отаке-то... Подумав, подумав, та й на це погодився Кирило. Хоч злидні, та з перцем! Збирався, кажуть, Петлюра з'явитися, щоб у три дні українізацію провести, 
та коли почув, що в нас уже українізувались, то махнув рукою: - Хай воно горить... Одпочину хоч на старості літ... І ніхто не хоче йти з отих „ізбавителів“... 
Знають вони, що робітники налагодили добре фабрики й заводи, а селяни поділили земельку... Та так земле влаштувались, що не найти панові своїх обніжків... По 
полю гудуть трактори, колективи зацвіли... Податки стали далеко меншими, чим за панів.. Знають це пани та й думають: Поткнись туди, то тобі дадуть таких фабрик 
та земельки, що й баба не одшепче тоді боків... А нам що: - Баба з воза, на кобилу легче... А тепер святкуємо — Восьмі роковини Жовтневої Революції! 