Чергова робота селянства зімою.
Зіма — це найвільніший час у селянства. Роботи мало і вона не спішна. Можна робити по-волі. Де-які несвідомі господарі думають, що й зовсім роботи немає і дуже помиляються. Робота на зіму, робота велика й важлива. Найважливішою роботою взімку мусить бути вивозка гною на поле. У нас здебільшого вивозять гній на весні тоді як і без того роботи багато. Та весною й погано вивозити через те, що поки його приорють, він під час возовиці та лежання на полі багато всохне. А під той час, як іде висихання, з гною випаровується найцініше, саме найкорисніше для рослин — азотові сполуки. Крім того і розкидується гній у нас по полю маленькими купками, а є й такі «мудрі» господарі, що й розтрушують гній тоненким шаром. Тоді вже гній великої користи принести не зможе й буває, що на 3/4 губить, висихаючи, свою цінність. Тільки марно пропадає робота господаря. Гній же вивозити треба зімою — тоді можна розкидувати його маленькими купками, по возу в кожній. Зімою він примерзне і не випаровуватиметься. Приорювати його треба рано на весні, щоб не лежав ні одного дня і не випаровувався. Робота по вивозці гною найважливіша через те, що тільки вгноюванням грунту ми зможемо побороти найбільше наше лихо — малі врожаї. За час війни та революції вгноювання землі зменшилося в багато разів проти довійсьнового стану, а наслідком цьо го і врожаї зменшилися на богато пудів. Гній особливо допомагає рослині під час посухи — даючи мало розвиненим корінням готовий харч. Через те найкращі врожаї у посушливі 1921 та 1924 роки були на парах добре вгноєних. Харківська досвідна станція мала по парах не вгноєних — 80 пуд озимої пшениці, а на парах, добре вгноєних, — 120 п. Отже малі врожаї це лихо, але таке, з яким можна боротися. З лихом треба боротися зарання й уперто. Почнемо ж вивозити гній зімою, щоб вивезти весь запас його до весни. Приоремо його рано, як тілько можно буде робити в полі. Наслідки цього будемо бачити, збіраючи врожай. 
Агроном Петро Храпко.
