8 років.
В огні пролетарської революції, в момент запеклої, безпосередньої бійки двох світів — капіталістичного й соціялістичного, — народились органи ЧК-ДПУ, покликані Революцією на захист великих здобутків Жовтня, завойованих у боротьбі пролетаріату під керовництвом його певного, непохитного вождя — Ленінської Комуністичної Партії. Органи ЧК-ДПУ протягом 8 років існування багато вписали славетніх сторінок в історію боротьби трудящих за робітниче селянську владу. Велика навала білогвардійців ріжних колірів намагалася збройно задушити Радянську владу. Але могутнім пролетарським мечем небезпеку цю було ліквідовано. В цій боротьбі велику ролю відограли органи ДПУ, що не тілько брали активну в ній участь, а й виявляли багато контр революційних організацій. Сотні контр-революційних організацій, змов політичних і карних банд були розбиті й ліквідовані органами ЧК-ДПУ. Так були утворені умови, що забезпечують мирне господарське будівництво Радянського Союзу. Наші вороги намагалися й на магаються обрехати, здискредитувати органи ЧК-ДПУ, але це нас не збентежить. Для нас цілком зрозуміло, що не людським почуттям до ворога, не шляхом погодження, а лише міцною, непохитною волею, Ленінською революційною тактикою, заходами завзятої боротьби з ворогами — може перемогти пролетаріят. Історія в дійсності Російської Революції це цілком ствердила. Величезну практичну роботу пророблено, але ще більші завдання стоять перед органами ДПУ за нових, сучасних умов. Складність і загостреність класових стосунків, нові соціяльно-економичні процеси, що утворюються розгортанням неп'у та підвищення активности ворожих нам напрямків, що розвиваються на основі піднесення господарства — примушують нас бути особливо пильними й чутливими. Своєчасно повідомляти вищі партійні та радянські органи про небезпеку, що насовується, — бойове завдання сьогоднішнього дня. Органи ЧК ДПУ вписали славетню сторінку в історію Російської Революції, вони й на далі героїчно будуть виконувати ролю вартового Революції.