Доклад інспектури народньої освіти.
Докладчик т. Дроздов характеризує стан освіти на Прилуччині. Населення з довір'ям відноситься до вчителя й школи. Школи переповнені учнями. На окрузі єсть на перший триместр 252 школи на 572 комплекти, вчителів 600, техробітників 286. Загальна кількість учнів в 1924 р 27 395, себ то охоплено 28.89% дітей шкільного зросту. Пересічно на вчителя припадав 45 учнів. В цьому році відмовлено в прийомі до шкіл за відсутністю місць 2369 дітям. Школа перейшла на планову роботу. Розвиток учнів стоїть вище, чим у старій школі. Фізичне виховання провадиться слабо. Школа в більшості не має відповідних помешкань і літератури. Краще стоїть справа там, де єсть осередок Молодих Піонерів. Дитячий рух на Прилуччині зараз дуже поширений. На 1 січня 1925 р. колективів 34, в них молодих піонерів 1492. Школи одремонтовані й забезпечені паливом, навчання йде без перебоїв. Розповсюджено по окрузі 37 802 підручники, цебто 80% потреби. Зарплатня вчителю: на селі 17 крб. 50 к., по місту - 21 карб. Учительство втягнуто в громадську роботу, з'являється активними радянськими робітниками. В справі перепідготовки зроблено чимало: 48 учителів було на губкурсах, 112 на округових курсах, переведено районові конференції то - що. Стан дитячих будинків задо вольняючий. Проводиться успішно виховача впраця; дорослі діти ходять до школи. Становище безпритульного дитинства тяжке. Діти ці знаходяться на індивідуальному патронуванні, де їх визискують. В галузі політосвітньої роботи в цьому році працює Окрсельбуд, 11 райсельбудів, 56 сельбудів і 136 хат читалень. Членів у них - 13.746. По ліквідації неписьменносте працює 12 районових ліквідаторів. На 1 січня ц/р працювало 127 лікпунктів; учнів у них - 4023; на 1 березня - 265 лікпунктів; учнів у них - 8897. Поширив свою роботу в місці об'єднаний робітничий клуб із філією на Кустівцях, функціонує Центральна книгозбірня, що нараховує 46.000 книжок. Профшкіл ,на Прилуччині - 6 (двоє педкурсів, дві техшколи, агрономична школа, музична школа). Учнів у них - 826; педагогів 70. Під установи профосвіти підведена матер'яльна база, що дає можливість існувати їм нормально.
