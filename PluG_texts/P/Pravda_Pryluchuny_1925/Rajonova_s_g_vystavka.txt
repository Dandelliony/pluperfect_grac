Районова с.-г. виставка в Пирятині.
Під час ярмарку в м Пирятині, що має бути 15 — 20 вересня. Пирятинський Районовий Виконавчий Комітет за допомогою ріжних 
установ має влаштувати сільсько-господарчу виставку. Прийом експонатів (зразків) на виставку (крім худоби) буде 
провадитись 15 вересня, худоба буде на виставці 16 вересня до 10 годин ранку. Відкрито виставку для відвідувачів буде 
о 12 годині дня 16 вересня. Відвідувачі виставки будуть заходити на виставку по квитках, що видаватимуться безплатно 
при вході на виставку. На виставці будуть такі відділи: 1) Рільництво з підвідділом землевпорядження та організації 
селянського господарства, 2) скотарство, 3) птахівництво, 4) бджільництво, 5) садівництво та городництво, 
6) сільськогосподарські машини та знаряддя, 7) кооперація сіль-госп. та споживча, 8) досвідня справа, 9) цукроза 
промисловість і 10) кустарно-виробничий. Взагалі виставка буде поділятися на частини: агітаційну й наочне виявлення 
сучасного стану сільського господарства та тих досягнень у ріжних галузях с.-г. промисловосте що вже встигло набути 
сільське господарство після революції. В агітаційній частині виставка ставать своїм завданням у лекціях та діяграмах 
популяризувати в широких колах селянства перспективи (майбутнє) післяреволюційної сільськогосподарської промисловости 
взагалі, кращі форми сільськогосподарської праці в обставинах сучасносте та досвід агрономії, переведення якого в життя 
повинно поліпшити сучасний стан сільського господарства та добробут селян. для наочного уявлення сучасного стану 
сільського господарства буде виставлено й продемонстровано зразки виробництва всіх галузів господарства від типових по 
району господарств, а експонати ріжних господарств повинні показати ті досягнення, що має вже після революційне 
сільське господарство. Виставка закривається 18 вересня після оголошення нагород за кращі на виставці експонати (зразки).
