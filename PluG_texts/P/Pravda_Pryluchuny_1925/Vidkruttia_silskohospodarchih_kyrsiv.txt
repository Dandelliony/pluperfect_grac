Відкриття сільсько - господарчих курсів
(с. Ольшана). 
25 - го січня ц. р. в с. Ольшані відкрились двохтижневі сільско господарчі курси, на яких рахується 50 чоловік постійних слухачів від 25 до 60 років, а загальна кількість всіх слухачів доходить майже до 200 чол. Тяга селян до агрономичної науки помічалась вже давно, ще з літа минулого року, селяне на всяких зборах, кола приїхала представники з району і балакали про землеустрій та підвищення сільського господарства, прохали їх, щоб у селі улаштували сільсько господарчі курси. І от тепер мрія селян здійснилась. Напередодні з участю представників Округової агрономії, було улаштовано агросуд над недбалим господарем. Велика зала театру, в котрій провадився суд, не могла вмістити всіх бажаючих послухать: це не бувале ще в селі з'явище, а тому в першу чергу були впущені "бородачі", для котрих у дійсності й улаштовувався агросуд, а потім уже по можливості й молодь. Агросуд дуже зацікавив селян і вони віднеслись до нього з великою увагою: за весь час агросуду порядок у залі був зразковий. Треба зауважити ще й те, що агросуд улаштовано було гарно: ролі, селяне виконали задовольняюче. Взагалі, агросуд зробив гарне вражіння на селян. 
Селькор. І. Ус.