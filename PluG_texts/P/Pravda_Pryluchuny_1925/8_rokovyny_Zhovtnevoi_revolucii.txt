8 роковини Жовтневої Революції на Прилучинні.
ЖОВТНЕВЕ СВЯТО. (м. Варва)
7-го листопаду ранком над всіма установами мають червоні прапори. Сьогодні велике пролетарське свято і тому молодь та профорганізації 
збираються в млині, провадять там бесіду на тему: Жовтнева Революція, а учні, з иншими організаціями провадять збори в сельбуді. О 7 годині 
вечора відбулись об'єднані збори організацій, на яких було поставлено відповідні доповіді про Жовтневу Революцію, про досягнення на ріжних 
фронтах Жовтня та про майбутні завдання Радвлади. 8-го Листопаду об 11 годині ранку заворушились червоні прапори з усіх кінців Варви. Це 
всі партійні, професійні та громадські організації під своїми прапорами йдуть до пам'ятника В. І. Леніна. По дорозі перед установами 
зупинялись, виступали промовці з привітанням, а коли повернулись знов до пам'ятника В. І. Леніна, тут вшанували пам'ять загинувших борців 
у Жовтневій революції. Увечорі в сельбуді відбулись об'єднані збори й була влаш тована вистава.
ВОСЬМИРІЧЧЯ ЖОВТНЕВОЇ РЕВОЛЮЦІЇ. (с. Нечипорівка).
Сумно пройшло в Нечипорівці свято. 7 листопаду пройшла школа з піснями та прапорами по вигону, зупинилась біля сільрада та хати-читальні, 
хтось їх там привітав. Повернулась дітвора в школу, де й відбулося їхнє свято. Приємно було слухать доповідь школяра, що росповідав про 
Жовтневу Революцію. Хор школярів виконав пісні, читали вірші. Дітвора почувала себе по святковому. Свято закінчилось невеликим подарунком 
кооперації — по де-кілька цукерок кожному школяреві. Цим все свято в Нечипорівці й закінчилось. Селяни їдуть у поле, в кузні стука молоток. 
Ввечорі тихо, нігде нічого. Представники району були посиділи 2 дні й поїхали ні з чим. 8-го чуємо, що в хаті-чит. будуть якісь урочисті 
збори. Ідемо до хати-чит. Підходимо - тихо, темно і, як завжди, на замку. Йдемо до сільради — світиться. Заходимо. Душ 5 членів сільради, 
по півтора представники від організацій села, душ 20 — 30 селян та дітвора, яка думала, що буде вистава. Робить саме доповідь один із членів 
сільради. Закінчив закликом вступити присутнім у т-во „Геть неписьменність". Потяглись руки до гаманців, брязчать гривенички. Але раптом: 
„Даю 20 коп., членом бути не хочу". Це так член сільради, гр. Волошин. Селяни зворухнулись, пробіг сумнів і запис припинився. На цьому й 
закінчилось Жовтневе свято в Нечипорівці.
Напередодні Жовтневих днів. (с. Тарасівна, Пирятинського р.)
Вечір 5 листопаду. Сельбуд. Чекання. Ось, з усіх боків пронісвя спів: „Еслі ленінцем бить хочеш"... Це йшли 150 піонерів на спайку з 
старшими товаришами - партійцями та комсомольцями. О 7 год. відкриваються урочисті збори співом Інтернаціоналу, і старі партійці - партизани 
діляться вражінням про минулі дні, порівнюючи їх із сучасним ментом. Промова старого партизана І. Гуняги дуже вплинула на юнаків, і на 
останній його заклик „бути готовим" — грімнуло дуже: „завжди готові...!" Секретар партосередку т. Олійник підкреслив піклування партії що 
до піонерів. Піонери відповіли: — „хай згине капіталістичний устрій!". Після всього 20 нових піонерів було затверджено до колективу.
ДЕНЬ ЖОВТНЕВИХ РОКОВИН. (м. Срібне).
В день свята 7-го листопаду все населення Сріблянського району, святкувало. По хатах-читальнях, сельбудах, сельрадах і школах відбулись 
збори, на яких були доклади, спомини то-що. 8 листопаду в де-яких селах відбулися семйові вечорі. Такий вечір відбувся і в м. Срібному, в 
помешканні райвиконкому, де приймали участь селяни від плуга, робітники й службовці. В той же самий вечір у помешканні сельбуду відбувся 
семйовий вечір молоди, комсомолу і юних ленінців. Свято ввіходить у побут села.
СВЯТКУВАННЯ ЖОВТНЯ. (с. Усівка, Варвинського р-ну). У нас день Жовтня нічим не відріжнявся від звичайного дня: всюди була жвава праця аж 
до ночи. Хата-чит. ремонтувалась, сільрада працювала, кооператив торгував. Ніде прапорів не було вивішено наче й про свято забули. Лише як 
настала ніч, настало й свято. Відбулись збори селян. Виступали промовці, з'ясували про значіння та досягнення Жовтня. Настало 8 листопаду 
знову - праця. Лише ввечорі хата-чит. переповнена молоддю — прийшли побачити виставу. Були привітання, потім драмгуртком було поставлено 
п'єсу „Борці за мрії". Взагалі, свято відбулось блідо. Організації села не приклали роботи, не зворушили селян.
8 річниця Жовтня на селі. (с. Олимпіядівка, Драбівськ. р-ну). Де-кілько років наше село святкує Жовтневу револцію, а ще так урочисто не 
святкували, як цього року. Багато селян приймало участь у святі. А вже що дітей, то вони майже всі. Школа через учнів нагадала всім за 
свято. Наша молода артіль ім. Чубаря привабила на свято своїм трактором. Він торохтів по селу, уквітчаний червоними прапорами, а позад 
його тягнулись 3 гарби. В тих гарбах дітей, як маку. Торохтіння трактора, співи рев-пісень — все нагадувало про великий день. Було радісно, 
промови чергувались зі співами. Жовтень зрушив селянські маси.
ЯК МИ СВЯТКУВАЛИ ЖОВТНЕВЕ СВЯТО. (с Полова, Прилуцького р-ну). 6 листопаду увечері була вже зроблена арка, кожний селянин знав, що завтра, 
7-го листопаду — свято. Ранок. До сільради збираються селяни. Заходять у хату-читальню, читають газети, особливо стінну газету «Голос 
Села». О 12 годині прийшли учні до сільради. Були промови, а потім з співом „Інтернаціоналу" всі пішли до школи. Тут теж промови. На 
другий день 8-го листопаду, була поставлена п'єса для учнів, грала оркестра. Увечорі поставили п'єсу для дорослих. Було зроблено де-кілька 
докладів, співав хор, грала оркестра. Селяни були задоволені, особливо хором та музикою. 