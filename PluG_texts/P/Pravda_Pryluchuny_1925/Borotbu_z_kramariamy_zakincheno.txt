Боротьбу з крамарями закінчено.
(с. Дьогтярі).
Скупченість сел у нашій місцевості та такий промисловий осередок, як ткацька майстерня, породили сприятливий грунт для розвитку кооперації. Здавна село було торговельним осередком і крім крамниці споживчого т-ва було де-кілько приватнії. Всі ці торговці давно ліквідували свої крамнички, а коли ще й живе один, то на цей раз пісня його доспівана. Цікаво спостерігати було боротьбу, коли кооператив зростав, а крамарь занепадав і, навпаки, кооперація занепадала. Невміла б некооперативна діяльність правління в 1925 р багато пошкодила т-ву. Та тут допомогла газета „Правда Прилуччини". Спілка вчасно звернула увагу і правління було переобрано. За два місяці т-во відродилося так, що сміло тепер може займати перше місце в районі. Треба лише рекомендувати правлінню не захоплюватися так однобоко однією торгівлею, а звернути увагу на згруповання селян та на збільшення поміж ними кооперативної пропаганди. Пайщики з цікавістю стежать за зростом кооперативу і сподіваються на провесні орати ниви кооперативним трактором.