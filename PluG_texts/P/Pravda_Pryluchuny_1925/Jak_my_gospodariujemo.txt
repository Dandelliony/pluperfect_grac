Як ми господарюємо.
Гнилиця село велике, до 600 дворів; можна вважати його бідняцко-середняцьким. Землеупорядження переведено по фактичному 
трудовому землекористуванню з 4-х пільним сівозміном. Сівозмін витримується повністю, чергові польові роботи не 
відстають. Увесь четвертий клин уявляв з себе ранній пар, поля більш заможніх селян злущені на всі 100%, а поля по над 
селом незаможніх селян на 75%. За одержані по конкурсу 1500 карб, громада гадає придбати як можна більше сівалок та 
культиваторів і завести виключно рядковий засів. У цім році озимий, клин сівалками буде засіяно на 60% 3 цього видно, 
що хліборобство в Гнилиці стає на вірний шлях. Черговим клопотом є засівати 4-х пропашний клин, цілком інтенсивними 
культурами й цього Гнилиця досягає, в той час, як по сусідству в с. Пологах землеустрій пройшов раніше (теж 4-х) пілля,
але такого там немає. В с. Гнилиці є товариство коневодів, об'єднує до 180 членів, навіть охоплює околишні села й 
хуторі. Напрямок товариства розводити рисисту породу коней, що будуть робочезапряжною конякою. В 1924 році в товаристві 
стояло 3 жеребці Полтавської стайні, з яких 2 залишили чудову спадщину; в 1925 році стояло 5 кращих рисаків Полтавської 
держстайні, покрито 187 маток Тут же при конюшні наприкінці припускної компанії переводилось штучне запліднення кобил 
і Гниличане сподіваються гарних наслідків. 7 серпня Гнилицьке товариство одвідав директор по коневодству на Полтавщині, 
він же завідувач Полтавською стайнею т. Максимович, ознайомився з товариством, оглянув стайню та де-яких маток і їх 
приплід та зауважив, що товариство є перше в губернії, а може й на Вкраїні виводом рисистого коня, а тому обіцянку 
підтримувати й приїхать закупить і законтрактувать молодих лошат рисачків як для Полтавської, так і инших стаєнь НКЗ. 
15 серпня в с. Гнилиці відбулися біга коней членів товариства, де відібрано 2 матки і 1 жеребець. Можна з певністю 
сказать, що Гнилиця незабаром стане культурним с.-г. селом на Прилуччині. В Гнилиці також відстає культурно-освітня 
громадська робота: сельбуд працює, школа ремонтується. Гниличане не залишаться на цім рівні й за допомогою радоргавів 
прямуватимуть і далі. 