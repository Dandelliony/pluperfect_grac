Як переховувати гній.
Усі селяни знають, що гній збільшує врожаї, але майже ніхто з селян не переховує того гною так, щоб він дав найбільші врожаї. У нас — 
більша частина найкорисніших річовин випаровується, або вимивається з гною дощами. Після такого "переховування" гній дає дуже мало користи 
і збільшення від його врожаїв частенько не окупає возовиці гною на поле. Одною з найкорисніших частин гною є гуміново-аміячна сіль. її 
бачив кожний, це та чорно-бура рідина, що витікає з під купи гною по-весні з розталою водою. Ця сіль має багато азоту, що так потрібний 
польовим рослинам. Багато того азоту і в сечі худоби. Як раз оці сеч та гнійна рідина і зникають у господарстві. Сам гній, покиданий 
купкою, псується так само. Він, або швидко перегоряє протягом 6 — 7 місяців свого переховування, або ще гірше — береться цвіллю та поростає 
грибами, й губить свою корисність остаточно. Перегоряє швидко гній через те, що в його проходить повітря. Гній же корисно вивозити та 
приорювати на полі тоді, коли він лише на половину перепрів, коли ще видко солому, але витягти з купи соломину цілою вже не можна. Отже, 
щоб не було швидкого перегоряння, купу гною треба класти кубиком, та добре її утоптувати, щоб боки того кубика були-б рівні та нагадували 
б стіни топтаної хати. Саму купу треба робити, якомога ширшу. У таку купу повітря проходити не буде і гній у ній буде гарно переховуватися 
аж до самої возовиці гною на поле, що в нас провадиться на-весні, і, головним чином, влітку. Щоб зберегти гнійну рідину, купу гною треба 
складати на високому місці, щоб до неї не протікала дощова та снігова вода, що буде вимивати гнійну рідину. Щоб рідина не проходила в землю, 
треба місце, де має складатися гнійна купа, услати ша ром глини і вимазати його зверху, як це робиться для долівки в хаті. Для рідини, що 
стікає, треба зробити яму, куди й відводити її маленьким рівчаком. Яму роблять для того, щоб у ній переховувати гнійну рідину; туди ж 
одводять рівчаком і сеч із хліву. Через те як яма, так і рівчаки мають бути щільно викладені та обмазані глиною. Все, що стікатиме в яму, 
гнійна рідина, сеч, то-що матиме чорну гущу, що осідатиме на дні ями — це є гуміново-аміячна сіль. Цією чорною гущею і слід потроху, раз 
на тиждень поливати гній, що лежить у купі. Поливати слід потроху, щоб рідина не промочувала купи до самого низу. Це для того, щоб 
гуміново-аміячна сіль та не витікала знов, а поволі переходила в гуміновий квас. Оцей квас і схороняє гній од швидкого розкладання. Отакий 
схоронений гній матиме в собі все, що потрібно рослинам, і через те дасть великі прибутки врожаїв протягом 3 — 4 років. На нашім грунті — 
чорній землі гній дає особливо велике збільшення врожаїв. На Драбівській досвідній станції, угноєння дає збільшення врожаю жита на 1 
десятину: На раньому парові. на 49 п. На толоці „26„ Отже, бачимо, що як слід проведене угноєння чорним гноєм дає досить великі прибутки, 
що, звичайно, вдесятеро окуплять ті невеликі турботи господаря під час його переховування. Гній заслуговує уваги ще й тим, що він збільшує 
врожай не тільки на один рік, але впливав й на збільшення його на другий, третій і навіть четвертий рік. У Німеччині, Франції, 
Чехословаччині — давно вже селянство звикло доглядати за гноєм. Там навіть є прислів'я: „покажи мені свою гнійну купу, й я скажу тобі, який 
ти господар". Через те і врожаї по цих країнах удвічі, або утричі більші від наших.