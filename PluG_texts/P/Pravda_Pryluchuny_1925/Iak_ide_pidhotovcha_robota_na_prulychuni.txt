Як іде підготовча робота на Прилуччині до засівкампанії.
По плану весняної засівної компанії в 1925 році має бути засіяно: яровими культурами 174180 дес., з них під дорогими культурами 35065 дес., а саме: під цукровим буряком 10000 дес., тютюном 5000 дес., кукурудзою 920 дес., багаторічними травами 470 дес., м'ятою 200 дес., та инчими 18475 дес. Під озиминою: житом 108.131 десятин, та озимою пшеницею 20775 д. Виконання цього плану покладається на саме селянство через земоргани, с. – г. кооперацію й інші державні та громадські установи й організації. Найжвавіще й організованіше переводиться підготовча робота в Пирятинському районі, де вже придбано 600 пудів кукурудзи й 30 пудів багаторічних трав. В Яготинському районі, де вже придбано кукурудзи 200 пудів, іше закуповується 300 п. Далі йде Березово Рудський район — куплено кукурудзи 300 пуд. і заготовляється до 25 п. посівтрав. Далі — Турівський, де в Райземуправлінні, є 2000 карб., за які у Київі замовлено кукурудзи й багаторічні трави й не далі 5/ІІІ вони будуть одержані. Яблунівським районом куплено 30 пуд. кукурудзи і буде куплено до 20 п. насіння трав. В районах, де мають більшу площу під просапними культурами вживається енергійних заходів до поширення кукурудзи й поряд - із цукровим буряком буде переведений посів її та багаторічних трав; це більше інтенсивні засухотрівалі рослини, які треба поширювати як можна більше. Зовсім инша справа в Харьківецькому районі, де, як видно, довго ще буде сіятися переважно гречка, урожайність якої залежить від морозу та вітру і часто буває випадковою. Там поліпшення пільництва та підготовчої ріботи до засівкомпанії зовсім не видно. Варвинський і Сріблянський райони, що иайбільше ушкоджені недородом, де найменче, розвинуті просапні й засухотривалі рослини, де найбільше не вистачає посівматер'ялу, і до цього часу не перевели потрібної підготовчої роботи. Там, навіть до культури кукурудзи помітно вороже відношення й винуватців в цьому треба відшукати, бо там у цій галузі ще нічого не зроблено. Також не видно роботи по Прилуцькому, Малодівицькому й Іваницькому районах, а й у цих районах почувається брак насіння по багатьох господарствах. Ці райони від вищезганих економично слабіші, але все ж при правильній організації цієї справи можливо було - б де що зробити, і коли й досі не зроблено, то треба зробити. Про Лохнівський район сказати ще не можна нічого, але ця робота поставлена теж слабкувато. Очистку насіння організовано й вона переводиться по всій окрузі, в де - яких селах краше, в де - яких хуже. Треба звернути на неї увагу, бо недорід та засміченість насіння вимагає загальної очистки. Агропропаганда ведеться скрізь. Переважною причиною в незаготованні кукурудзи, багаторічних трав, сортового насіння то що є брак коштів у потрібній мірі, на які с. - г. складався союзом план заготовки , але й без цього можна було б де що зробить. Там, де райвиконкоми, агропункти, с. – г. кооперація задумали зробить серйозну роботу, то вже є й наслідки і буде ще більш зроблено, а там, де Райвиконкоми навколо себе не загострюють питання засівкомпанії, там і решта установ та організації мало роблять, а частина в цій галузі зовсім не робить нічого. Районові пленуми скликалися скрізь, ухвали винесено, а організаційної роботи мало, або зовсім немає. До засівкомпанії хоч і короткий час, але де що можна ще зробити й виправити хиби, а для цього треба пробудитись і визнати серйозність та відповідальність за переведення засівкомпанії в 1925 році. Погода, що ми маємо цілу, зіму й зараз ще не каже нічого гарного навіть для озимини. Райвиконкому, агропункту й райстатистику треба мати певні відомости за стан озимини в кожній земгромаді і повідомляти за нього регулярно округу. Стан нашого господарства в сучасний мент від кожного робітника райвиконкому, сільради агропункту, НВД, КНС, кооперації в першу чергу с. - господарчої, культурного робітника і взагалі від усього селянства вимагає особливої уваги й участи в роботі по відродженню його. Гарний урожай — наше багацтво, а з ним і перемога на всіх фронтах. Недорід — злидні, голод, а від цього й наслідки, а тому переведення весняної засівної компанії - справа першої ваги. 
Шум.
