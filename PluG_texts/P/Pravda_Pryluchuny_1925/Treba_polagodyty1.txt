ТРЕБА ПОЛАГОДИТИ ДОРОГИ.
(с. Полова, Прилуцького району).
При нашій сільраді єсть дорожно-будівнича секція. Про свої завдання вона забула. Дороги не виправлені, скрізь провалля, 
калюжі. Цими дорогами доводиться їздити й иншим селам. І задумали минати ці дороги садибами, сінокосами тощо. Селяни 
почали гримати на людей, щоб не робили шкоди, а сами їздять тими дорогами з сіном, снопами. На полі беруть чисте, а 
привозять до дому мокре, у землі, а сіно — хоч пери, а то й худоба ніяка не їсть У отих калюжах перекидаються. Як надалі 
так буде, ми ніколи не підвищимо свого господарства, бо хліб і сіно у селян погниє, а половина вимолотиться. 