Сільське господарство.
Не забудьте про бідняцьке безхудобне господарство, допоможіть йому через комітети взаємної допомоги.
Надходить весна. Скоро почнеться сівба. Зараз кожен селянин заклопотаний думками про майбутню роботу й про ті засоби, що потрібні для переведення її. Потрібні коні, знаряддя, без яких неможливо приступити до праці. В кожному селі є багато дворів, що мають землю й велику сем'ю, але вдови, сироти, в яких нема ні живого, ні мертвого реманенту, або мають його за мало — не зможуть самотужки справитись із весняними роботами. Вони мусять шукати виходу в допомозі з боку заможніх селян, що допоможуть при умові иноді величезного визиску нужденного злидаря ріжними засобами, або одержанням значної частини з урожаю. Треба з таким явищем на селі боротися. Хто цьому допоможе? Комітет взаємої допомоги, спільно з сільрадою, КНС, кооперативами та иншими установами на селі можуть допомогти цим безхудобним бідняцьким господарствам, що своїми силами не зможуть обсіятися. В справі допомоги бажаним і потрібним спільником може стати середняцький елемент на селі, що маючи знаряддя, охоче йде на зустріч обездоленому бідняцькому господарству. Тільки таким способом можна боротися з куркульським визиском на селі. КВД мусить стояти на сторожі інтересів бідняцького елементу на селі й відшукувати способів допомоги, уникаючи визиску. КВД мусить об'єднати коло себе всі трудові кола села й у тяжкий та відповідальний час весняної сівби подбати, щоб ні одна десятина не залишилась не засіяною. 
Оркземуправління.
