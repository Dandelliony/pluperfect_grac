ОСВІТА НА ПРИЛУЧЧИНІ.
ЧЕРГОВА РОБОТА ПО ЛІКВІДАЦІЇ НЕПИСЬМЕННОСТИ. 
Нам здебільшого здається, що ліквідація неписьменности другорядна справа. Через те в нас ще не в кожному селі є лікпункт, не в кожному селі є т во допомоги лікнепу імени Леніна, не кожний лікпунк навантажений учнями як слід і не кожне т во ще має сотню членів. Чи це не яскравий доказ тому, що на. лікнеп мало звернуто уваги? Завдання ліквідації неписьменности  — нести в найтемніші маси робітництва й селянства знання партійного, професійного та радянського будівництва, викликати класову самосвідомість і дати змогу неписьменному узяти участь в громадській роботі, бути творцем нового життя. Неписьменні цього позбавлені. І дивна річ, що до цього часу є в селах лікнункти, де неписьменні члени організацій ще не всі учаться грамоти. Це свідчить про те, шо по лінії організацій мало зовсім пророблено в справі ліквідації неписьменности. До 1 травня лишилося три з половиною місяці. Не зуміемо до 1 лютого послати неписьменних членів організацій, значить до 1 трав я не ліквідуємо неписьменности серед організованого населення. Ліквідація-ж неписьменности лише тоді буде поставлена добре, коли все населення візьметься за цю справу, а приклад цьому спершу покаже організоване населення. Бо ще не досить послати неписьменних до лікпункту, не досить навчити їх грамоти, треба щоб неписьменний по закінченню лікпункту не забув грамоти. Для цього треба учнів лікпунктів утягувати в роботу сельбудів, хат-читалень. Треба щоб учень лікпункту став членом КНС, коли він не був до цього часу, став членом сельбуду, КВД, читав газету й взагалі брав участь у громадській роботі села, чи в спільці й перестав бути тим байдужим неписьменним, яким він був раніш. Отоді завдання по ліквідації неписьменности буде виконано на сто відсотків. У нас на Прилуччині в день смерти Леніна до півтори тисячі учнів лікпунктів одержать посвідчення про те, що вони ліквідували свою неписьменність. Треба влаштувати урочисті випуски з лікпунктів, написати про це в стінних газетах, видати нагороду кращим учням, зробити виставку книжок, зробити виставку ученьських праць, щоб усім цим заохочувати неписьменних до грамоти. У день смерти Леніна треба повести широку кампанію по ліквідації неписьменности, бо цей день уже покаже, шо ми зуміємо проробити до 1 травня на фронті боротьби з неписьменністю. До цього часу зроблено мало, а на Прилуччині — 45000 неписьменних та малописьменних. Тут уже доводиться братися не аби як за діло й братися всім.
Тодось Юрченко.
