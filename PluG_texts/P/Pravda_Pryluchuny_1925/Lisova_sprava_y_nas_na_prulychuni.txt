Лісова справа у нас на Прилуччині та хліборобство.
Площа лісів держфонду на Прилуччині складає зараз біля 18,974 д. що є тільки 3 % загальної площі землі; по дереву ця площа росподіляється так: листв'яних – l5,159 дес., з яких - старого дерева 2,274 дес., среднього віку 6.821 дес. і молодняку 6.064 дес, хвойних - 272 дес. з них старих 14 дес., середнього віку - l63 дес. і молодняку 95 дес., невідновлених рубок за старих часів, та чагарнику, з'їденого худобою - 1356 дес., під садибою 52 дес. під ріллею - 843, під сіножатями - 715 дес., пісків 220 десят. під болотами 88 дес. та иншим - 269 дес. До експлотації головного користування лісу на 1924 - 1925 операційний рік призначено 85,01 дес. і зосталось від минулого року нескористовано 31,39 десят. разом - 116,40 десят.: з них 52 дес. передано за для державних лісорозрубок виробничій частині Полтавського Гублісуправління, 42,50 дес. для потреб місцевого населення шляхом продажу по площі та окремими деревами і 21,87 д. призначено до пільгового відпуску червоноармійцям, членам організації КНС та бідняцькому населенню. Виробничою частиною розроблено лісу 43,03 дес., вивезено на склепи 34,58 дес. Виробнича частина головним чином задовольняє по нарядах Центру потреби держави. З площи 42,50 дес. до цього часу відпущено населенню 27 дес., продаж провадився з публічного торгу, що дало привищення такової вартости 18 %. Пільговий відпуск на площі 21,87 дес., росподілено районовими комісіями, видано білетів на дозвіл рубки на 19,83 дес., фактично вирубано лісу пільгового відпуску 50 %, цеб то 11 дес. Догляд за лісом роспочався на площі 1084 дес., з яких припада на прочистки 903 д. Роботи закінчується, одержано лісматер'ялу 7235 саж. на прорідки припадає 54 дес., та проходні рубки - 100 десят. остані роботи провадяться зараз. Лісматер'ял відпускався як пільгово, даремно, гак і шляхом конкуренції. Роботи по догляду за лісом провадять організації КНС й за працю одержують лісматер'ял. Сухостійного та пошкодженого лісу відпущено організаціям КНС до 3 дес. В галузі лісокультурних робот з осени підготовлено грунт для вісняного посіву в садібних - 5,75 д. та засіяно в садібники - 1,75 д. Зібрано насіння: 473 пуд. жолудів та инших листв'яних пород 3 п. По весні передбачається засів на порубах площею до 100 дес. жолудя, та 50 дес. насіння сосни. Виконання цієї роботи залежить від коштів, котрих дуже мало. Ще до самовільного знищення лісу, то на сьогодняшній день є зрубаних тільки в держфонді 5 з лишком дес. що дає збитку державі 110,5 сажнів деревини по таксовій вартості на суму 306,5 карб 95 коп. Найголовніша робота, що зараз провадиться - це передачи лісів у трудове користування селянам; до цього часу фактично передано 2711 д. і зараз провадиться передача в розмірі 3111,50 дес. з цієї площи 1803,20 дес. передається даремно в безпосереднє користуване селянам, та 4019,30 дес. на умовах з державою. Зараз закінчується робота 40 комісії по нац. земель і розпочнеться передача по Пирятинському, Березово - Рудському, Харківецькому та Яблунівському районах; в останніх районах уже чимало лісів передано селляству, що має само ними порядкувати й господарювати. Передача лісів селянам до трудового користування не може безумовно задовольнити всіх потреб селянства. Лісів на Прилуччині дуже мало, а він має для хліборобства велике значіння, утворюючи на наших степах захист грунтові, тінь та збіраючи сніг. Ми повинні вжити всіх засобів, щоб лісів не знищувати, а збільшувати їх площу залісненням непридатніх земель; ліси поможуть нам у боротьбі з посухою й цим самим поліпшать умови провадження нашого сільського господарства. Зазначена кількість пісків, а їх ще немало знайдеться на Прилуччині, особливо піски летючі, що не мають рослин під впливом вітру під час посухи легко переноситься, засипають сусідні с. - г. нивн цим збільшують піскову площу за рахунок придатніх для хліборобства земель; в цій справі зміцнення пісків теж допоможе тілько їх заліснення. Є ще один ворог хліборобства, що кожного року поширює свою площу - це яри та провалля; що не весна, то в селянина відвалюється в провалля смужка землі. Що - ж тут робити? Досвід показав, що лише залісненням можна остаточно припинити дальше розростання наших ярів та провалів; а тому треба в першу чергу провадити заліснення водозбірів, схилів, надярів, а також крутосхилів, як захід попередження проти утворення нових ярів та провалів. Сільсько - господарські культури страждають на Прилуччині від того, що й по инших степових місцях: 1) знесення вітром снігу до знижених місць, що й позбавляє зарані землі можливости скупчувати в собі вохкість зімових опадів, а також сприяє глибокому промерзанню грунтів; 2) висушливий вплив сильних вітрів, що випарюють величезну кількість вохкости з поверху грунтів і 3) знесення вітром до знижених місць найродючішої чорноземної товщи, що з цих місць весняними та дощовими водами зноситься; через що, звичайно, грунти й стають менш плодючими. На ці явища треба звернути увагу й визнати велику ролю заліснення смугами, що робиться в напрямку - пануючих вітрів і на певному віддаленню одної смуги від другої. Заліснення непридатніх земель, пісків, та ярів можливо провести при допомозі населення та бажанні перевести його з боку сільсько господарських кооперативів, артілів та комун.
