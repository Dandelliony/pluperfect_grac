Мистецтво
Гастролі російської трупи.
В кінці січня і початку лютого в зімньому театрі відбулися гастролі артистів Київського інтимного театру під орудою відомого уже в Прилуці артиста-коміка Зражевського. Були поставлені комедії - «Син чотирьох отцов», «Мраморная гувернатка», «Поташ і Перламутр» і «Свадьба Кречинського». Що до п'єс, то вони відносяться до старого репертуару, відбивають «вищі» верствів суспільства. Лише п'єса «Свадьба Кречинського» дає нам дійсне життя поміщиків часів кріпаччини, инші п'єси — ряд комічних пригод, карикутара на життя, инколи влучна сатира на окремих персонажів його. Але п'єси перейняті гумором, викликають здоровий сміх і при гарному виконанні — користуються поспіхом серед публіки. Гарна гра коміка Зражевського подобається публіці, і театр завжди переповнений публікою. Крім Зражевського, що в усіх п'єсах добре провадить свої ролі (часто впадаючи в шарж), слід одмітити гру де-яких артистів, що дали яскравих типів. Гарно виконав свою ролю в п'єсі «Син чотирьох отцов» — сам цей «син» — наївний простак і «старая дева». В п'єсі — «Мраморная гувернантка» — красива була Ніобея, в п'єсі «Свадьба Крестівського» роля самого Кречинського. Але в инших ролях ці артисти робили гірше вражіння. На фоні Прилуцького театрального життя гастролі трупи роблять гарне вражіння. Коли-б трупа мала в своєму репертуарі більше комедій соціального характеру, та комедії з сучасного, радянського побуту, тоді б вона могла б користуватися поспіхом і серед лав радянської громадськости. 
ОСТАННІ ГАСТРОЛІ. 3 — 5 лютого відбулися останні гастролі артиста Зражевського. Як і слід було ждати, трупа в репертуарі перейшла на безбарвні речі. «ІІревосходітельний тесть» хоч і добре дає тип генерала (в виконанні Зражевського), але річ не не художня, не коштовна, не висміює соціяльних хиб життя. В концертному відділі після вистави де-які номера нагадали номера рижих із цирку і зовсім не імпанували трупі. Кращою була п'єса «Бастос Смелий» - жорстока сатира на короля і королевський двір. Закінчила трупа свої гастролі вечором — кабаре, в якому дала публіці вермишель, що не має художнього значіння. Коли трупа не включить в репертуар більш серйозних і художніх річей і не дасть комедій з сучасного побуту — то значіння її зведеться на нівець. 
Метеор.
