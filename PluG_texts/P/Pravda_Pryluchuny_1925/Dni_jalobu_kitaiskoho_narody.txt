Дні жалоби китайського народу.
Похорон Сун - Ят - Сена. З Пекіну повідомляють: після того як помер Сун – Ят - Сен, весь китайський кабінет міністрів одвідав його родину. Уряд видав декрета, присвяченого пам'яти Сун - Ят - Сена, в якому зазначає, що Сун -Ят - Сен був за першого фундатора Китайської республіки й багато працював для поліпшення становища широких мас населеная. Похорон Сун – Ят - Сена відбудеться на державні кошти й тілу його буде віддано належну честь. Прапори на урядових будинках схилено. Схилено також прапори й на будинках чужоземних посольств. Китайські газети з особливим задоволенням підкреслюють, що тов. Карахан був єдиний із чужоземних представників, що прибув до шпиталю негайно після смерти Сун – Ят - Сена. Тіло небіжчика перебуває ще в шпиталі, де воно бальзамується. Виконавчий Комітет Гоміндану ухвалив приступи до широкого видання творів Сун – Ят - Сена, а також випустити брошури й лістівки з його біографією та портретами. Китайські газети присвячують пам'яти Сун – Ят - Сена статті, де висловлюють свій жаль з приводу передчасної смерти великого проводаря китайського поневол. народу.
