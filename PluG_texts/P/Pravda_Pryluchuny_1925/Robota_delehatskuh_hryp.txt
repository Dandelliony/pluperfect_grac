Робота делегатських груп по Варвинському р.
По Варвинському району нараховується 5 делегатських груп у селах: Варві, Журавці, Гнідинцях, Озерянах й Антонівці, і заснована 1 ініціятивна в с. Свитлишному. У перших двух селах роботу можна лічить задовольняючою, бо в цих селах єсть гарний кадр жіночих робітників, крім того єсть окреме помешкання, що дає змогу жіноцтву провадити свою працю. Всі місцеві Радустанови, допомагають також у праці. Що торкається останніх сел, то в них робота провадиться слабо, хоч жіноцтво й береться до роботи, але ріжні умовини не дозволяють працювать, це відсутність помешкання і відповідних робітників. При Варвинській групі єсть 45 жінок, що беруть активну участь у громадській роботі. 3 них єсть делегатки, що прикріплені до ріжних організацій та Рад установ до кооперації С. - Госп., а також і до Споживчого т - ва, КНС, КВД, Сільради, до школи та лікарні. Всі неписьменні делегатки відвідують лікнеп. Випущено 4 делегатки з лікнепу. При жінвідділі є куток імени Леніна, де жіноцтво проводить організаційну та виховавчу роботу (збори лекції доклади і т. і.). При жінвідділі такі гуртки: політ освітній та кооперативний, що акуратно провадять навчання. При Журавському жінвідділі єсть 28 делегаток, із них 3 неписьменні, що акуратно відвідують лікнеп. Єсть також і куток жінки, потім ріжні гуртки: політосвітній, сільгосподарчий та по світознавству. Делегатки села Журавки приймають участь у роботі при сельбуді, у КНС, КВД, кооперації то - що. Тяга в жінвідділ помічається велика. Жінки дуже цікавляться роботою. Не дивлячись на те, що Журавка ще село окутане темрявою, жінки силкуються все - ж таки яка могла порвать зв'язки з старими звичками та релігійними забобонами. Цікавий випадок у селі Журавці: Не пускає чоловік жінку на збори в жінвідділ, але вона його не слухає та ходить. Одного вечора пішла жінка на збори, а чоловік узяв тай посадив дитину в помийницю; цим самим він думав припинить жінку, аби та з дому нікуди не відлучалась. Але всеж - таки це все не помогло — жінка продовжує відвідувать збори. В роботі посеред самих делегаток помічається велика активність; тяга до жінделегатських груп із боку неорганізованих мас селянського жіноцтва також величезна. Взагалі роботу посеред жіноцтва по Варвинському району можна рахувати задовольняючою. 
Рудавська.
