ПЕРШІ КРОКИ.
(Сулимівський осередок ЛКСМ, Яготинськ. р-ну).
За недовгий час існування наш осередок в своїй роботі виявив багате досягнень, єсть безумовно й хиби. Зо дня затвердження осередку пройшло 
2 1/2 місяці. Дійсних членів - 15 чол. Осередок спочатку ж показав себе, як цілком життьова і працездатня організація в нашому селі, що 
має надзвичайно мало культурних сил. Більшість комсомольців мав досить гарну політичну підготовку і навик до громадської роботи. Окремі 
комсомольці мають такі посади: голова хати читальні, секретар КНС, секретар сільради, то-що. Ті ж хлопці, що не мають керовничих посад, 
втягуються до громадської праці шляхом прикріплення до ріжних організацій. Так, наприклад, ми прикріпили до всіх комісій сільради по одному 
комсомольцю з правом дорадчого голосу. Комсомольців членів КНС 60%. Що до виховавчої роботи то тут переважає індивідуальна підготовка 
комсомольців (засобом читки) над колективною. Причина цього — літній період, коли не можна робити регулярно зборів для проведення 
політ-навчання. На роботу серед дітей осередок теж певно звернув увагу: під його керовництвом працює колектив юних піонерів (20 чол.) 
Випускається стінна газета: „Будівник майбутнього", яка гарною постановкою відділів: „З життя села" та „Сільське господарство“ завоювала 
собі читачів не лише серед молоди, а й дорослого селянства. Що до хиб осередку, то тут по-перше треба відзначити кепський соціяльний та 
половий склад його: середняків 35%, тоді як батраків немає зовсім. Немає також дівчат. Помічається перенавантаження одних комсомольців за 
рахунок других. Слаба постановка масової роботи осередку. Не втягнуто для цього такі сили села, як співці, музиканти то-що. Юнсекція 
неорганізована. Кепсько, що осередок не має ніяких коштів. З усіма цими хибами осередок веде певну боротьбу, оскільки він їх цілком 
освідомлює. Так, наприклад, склад осередку має в скорому часі поліпшитись: подано заяви про вступ 3-х батраків і 5 дівчат (1 батрачка). 
Надію на певне усунення останніх хиб покладаємо на зімовий поріод, коли, безперечно, зросте осередкова робота.