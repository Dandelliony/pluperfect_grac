РОБІТНИК МІЛІЦІI НА СЕЛІ.
Ніхто так близько не стоїть до селянських мас, як міліціонер, працюючи на селі. Багато ріжних обов'язків примушує його 
бути постійно в тісних стосунках з селянством. А тому треба підняти культурний рівень сільського міліціонера, що-б він 
міг бути дійсно ідейним, всебічним провідником тих заходів у роботі на селі, що їх диктує нам центр. Не досить бути 
лише гарним, чесним робітником, треба ще й зуміти пристосувать свої знання до життя в дусі сучасного менту, та умов 
роботи на селі, а для цього кожний робітник міліції повинен сам жваво цікавитись політичною та економичною обстановою 
оточення чуйно прислухатись до всіх хвилюючих селянство питань і бути для них постійним захисником, порадником, 
учителем та провідником революційної законности. Треба усвідомити собі всю важливість завдань у розумійні засвоєння 
ідей революційної законности при активності з боку селянства і завжди пам'ятать, що своїм прикладом, відношенням і 
поводженням робітник міліції на селі частково восіблює владу і по його діяльносте загальна маса селянства зможе судити 
про владу в цілому. Не досить самих відомчих наказів та обіжників, що керують роботою місць, потрібна самодіяльність 
кожного окремого товариша при активній допомозі з боку місцевих районових, партійних та професійних сил. Робота міліції 
тяжка й відповідальна і ми знаємо, що робітник міліції на селі часто не має часу прочитати газети, або посидіти годину — 
другу в хаті-читальні, або в червоному кутку, але все таки й при тих тяжких умовинах віданий і чесний робітник не зможе 
пройти мимо тих гасел, що зараз кинуто до села і якими так дуже цікавиться вся громада. Від районових, партійних та 
професійних організацій ми ждемо підтримки в справі підняття загально-освітнього рівня міліціонера на селі, для 
успішного здійснення ним усіх директив центру, щоб селянство змігло гордитись своєю робітниче-селянською червоною 
міліцією й бути спокійним, що ніхто не насмілиться порушити його спокійну та мирну працю. 