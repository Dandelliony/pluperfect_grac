Як за землю шмагали канчуками.
(З подій 1905 р. В селі Гнилиці)
Пишно розкинулись лани графіні Ламздорф-Галаган навколо великого села Гнилиці. Цілих 3100 десятин кращої землі в одному маєткові. З трьох боків вона охопила селянську землю. Гниличани ж бідкуються на своїх десятинах, опругах. Нігде навіть скотини пасти. Мусять селяни що-року про хати графського управителя, щоб пастовня дав, щоб хоч за сьомий сніп дав жати панський хліб. А він здавав землю лише в оренду По ЗО і по 40 карб, брав за десятину. Селянин мусив продавати скотину, щоб узяти десятину землі в оренду. А вскочить селянська коняка на панську стерню, чи навіть на толоку — плати, инакше не віддасть. Терпіли селяни. Прийшов 1905 рік. На селі з'явилися прокламації. Вичитали селяни, що земля мусить належати тому, хто її обробляє. Зібрались селяни. Ходімо до пана прохати землі! Хиба його допросишся? Йому все можна. Не дасть! Ходім, коли всією громадою підемо — послухав. Ні, кажуть инші, пошлемо виборців, а коли відмовить — підемо громадою. Почув пан од виборців, що село збирається до нього йти громадою і злякався. Хай приходять у неділю, а землі не можу дати — графіня не веліла. Виборці додому, а управитель у город до ісправника Аксьонова. У неділю, гарного літнього дня, коли громада узнала від виборців, що землі на пар нема, вся рушила в економію. Не одмовить же нам, кивали, коли всією громадою бу демо просити. А як же нам без землі обійтися? Прийшли селяни на панський дв : р до контори, коли їде сотня козаків. На рожок грають, в тарілки б'ють, пісень співають. Під'їхали. Мовчать селяни, ждуть — що буде. Обступили козаки селян колом, у середину пускають кожного, а вийти — нікого. А ісправник з управителем почали доказувати, що земля належить графіні і не можна без неї землею порядкувати. Слово за словом почалися суперечки. Під час балачок наступив один селянин ісправникові на ногу. Той штовхнув його й матом... Селянин і собі штовхнув ісправника. В нагайки! - почули селяни. І в ту-ж мить по селянських спинах заляскали козацьк і нагайки. Кинулися селяни — хто куди. Хто під амбар, хто в кущі, хто вибив вікно та в контору, а хто впав і кричить. А козаки з наказу ісправника наділяють кожного смугами на спині. Розбіглись селяни. Нахваляються: Ми цього не забудемо! І не забули. Тієї-ж осени ввесь маєток панський згорів. Аж тричі була пожежа, хоч і стерегла його сотня козаків. Одночасно на селі теж почалися пожежі. Зразу було спалено оселю попа за зв'язок його з панами та з поліцією. Попа винили в провокаторстві, втому, що він виказував поліції більш революційних селян. Почали палити й селян, що одверто захищали панів та ганьбили революціонерів — „соціял-домокрадів", як тоді зле висміювали організацію соціял-демократів. Дісталось і селянам. Не один з них попав на заслання до Сібіру, то-що. Майже до 40 чоловік попало до в'язниці. Та все ж таки налякали гряфіню добре. Незабаром графіня віддала землю в оренду селянам, а потім через банк продала селянам до 2000 дес. землі.