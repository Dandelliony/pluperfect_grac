Освіта на Прилуччині.
Шкільний кооператив. Коли справа з забезпеченням учнів підручниками так чи инакше була вирішена, то на чергу дня виплила справа з приладдям, прийшлось подумати про шкільний кооператив, як найбільш доцільний засіб для цього. Звичайно, батьки, подивились на це кріз пальці; збори їхні двічи не відбулися, а тому прийшлося справу ладнати з самими учнями. Останні більш прихильно поставились до цього і більш активні знесли внесків 4 карб. 50 к. з яких і прийшлося почати будову кооперативу. Такий капітал не міг задовольняти потреби в приладдях, а тому на зборах правління споживчого товариства шкільний кооператив був зарахований відділом споживчого т - ва, яке взялося постачати приладдя на свої гроші. Ця постанова остаточно закріпила за шкільним кооперативом право гражданства і на протязі одного лютого місяця свого існування він по рахунку має 35 карб. 19 к. і цілком наладнав справу з приладдям для учнів, бо постачає останнє дешевше, чим де - инше в селі. Відпускав у борг і крім грошей ще й за яйця, які значно легче від грошей здобути на селі. Тепер уже не приходиться спостерігати учнів без роботи, як то було раніш, особливо на уроках письма та малювання, бо в усякий час вони мають змогу все потрібне взяти тут - же в школі. 
І. Бондар.


Випуск лікнепу
(с Вейсбахівка). 7 - го березня ц. р. в с. Вейсбахівці відбувся урочистий випуск учнів школи лікнепу. Ще до самого випуска днів за п'ять комісія провадила іспити, де виявилось, що 23 чол. можна випустить, бо навчилися вони за З місяці читать і писать. Зібрались нарешті 7 - го березня всі учні, що мають одержать свідоцтва. Кожен радіє і з нетерплячкою чекає того менту, коли візьме в руки посвідчення за підписом Гр Ів. Петровського. Нарешті завсельбудом відкриває об'єднані урочисті збори сельбуду, комсомола, учнів двох шкіл лікнепу та селян. У вступному слові завсельбудом сказав про значіння ліквідації неписьменності. Далі завідуючий школою лікнепу т Яременко зробив доповідь за роботу школи на протязі трьох місяців. Представники ріжних організацій села виступали з привітаннями. З відповіддю від скінчивших лікнеп виступив хлопець – селянин, який висловив щиру подяку Радвладі та учителю М. Яременку. Всі присутні селяне були задоволені випуском. Одна тільки сільрада зосталась незадоволена. Голова сільради Ол. Ковтун порахував зайвим прийняти участь і «урочисто» кудись утік. 
В. Світовий.


Шкільний кооператив готує учнів до життя (Березова - Рудка). При Березово - Рудській трудшколі силами учнів засновано шкільний кооператив, де провадиться продаж шкільного приладдя, закупку котрого провадять через місцевий кооператив, що в усіх відношеннях іде назустріч школі. Наслідки чудові. Учні цілком свідомо ставляться до кооперативної справи. Не що - давно, як існує т - во, а вже учні кооперовані на 50 %. 3 часу відкриття т - ва учні, замісць того, щоби іти до місцевого кооперативу гулять, збіраються до власної крамниці. Варто - б було кожній школі де тільки мається місцевий кооператив, завчасно погодитись з ним і відкрити невеличкий кооператив у себе, через котрий учні практично підходили до життя. В будочому всі маленькі діти виховані в своєму кооперативі, не будуть ставати на перешкоді, як буває це з їх батьками в кооперативній роботі. 
О. В.
