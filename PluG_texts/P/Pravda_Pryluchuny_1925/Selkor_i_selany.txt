Селькор і селяни.
Селяни, як тілько узнають у своєму селі селькора, дивляться на його як на безвірника і бувають ріжні похвалки навіть від тих, кому селькор поганого нічого не вдіяв. Коли селяни знають мене, як сількора, завжди будуть від мене ховати свої думки. Подумає селянин: „сказать би селькору про те то, хай написав би до газети, так хто його знає, що вийде, ще й мене будуть тягать на допити і коли взнають ті, про кого напише селькор, що це я розмолов горе мені..." Селянин мовчить, бо він знає добре одну приказку: „хто мовчить — той двох навчить". І от селькор, на мою думку, сильний той, що живе між селянами, як селянин — вештається між селянами і вкупі з ними ділиться думками. Такий селькор зможе тілько знати добре те, що діється на селі.