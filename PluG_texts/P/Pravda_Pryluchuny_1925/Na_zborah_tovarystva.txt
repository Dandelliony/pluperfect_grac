На зборах сільсько-господарського товариства.
(с. Мехедівка, Драбівського р-ну)
Вечір. Повна заля людей... крик... шум.. Раптом стихло... Чути голос: „Товариші! Загальні збори Мехедівського сільсько господарського 
кредитового товариства „Сівач "вважаю відкритими. Прошу обрати президію!. Піднявся знову крик, викрикують кандидатури.. Голосують. Вибрали. 
Іде доклад про стан товариства. Пайщики довго сперечалися — не вірять данним докладу. Погодились на тому, що ревкомісія до чергових 
загальних зборів зробить повний учот стану господарства. Переходять до другого питання... Зачитують постанову наради правління та надзорчої 
ради, в якій зазначалось, що т. Петриченко через піяцтво в правліні надалі бути не може. Справа в тім, що коли Петриченко був посланий на 
ярмарок, щоб продати коні, то він замісць того три дні піячив і в нього витягнуто триста карбов. грошей. Виступив і сам Петриченко з 
сльозами на очах давав урочисту обіцянку більше не напиваться, аби тільки не віддавали до суду. Серед пайщиків була в нього згрупована 
купка „отпєтих“ його співробітників по знищенню самогону. Ці повернули справу так, що тов. Петриченко залишиться невинним, а „обіженим 
судьбою". На доводи де-яких товаришів, які зазначали, що т. Петриченко винний, ні в якім разі в правлінні залишитись не може і має повернути 
гроші — накидалась кучка його прихильників з криками. Врешті постановили, що тов. Петриченко залишається в складі правління, а розтрачені 
гроші він має частково внести, а частково відслужить. Отак у нас поводяться з п'яницями.