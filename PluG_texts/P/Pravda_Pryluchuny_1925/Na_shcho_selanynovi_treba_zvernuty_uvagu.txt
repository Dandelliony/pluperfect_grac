На що селянинові треба звернути увагу взимку.
Коли поцікавимось знати причину відсталости нашою сільського господарства, то матимемо їх не одну а де-кілько: в корні неправильний 
землеустрій, кволість техніки нашого господарства й низький культурний рівень нашого селянина — хлібороба. Радвлада напруджено вживає всіх 
заходів, щоб побороти ці перешкоди, багацько сил кинуто на землевлаштування, не малу увагу звернено й на машинізацію сільського господарства, 
вже не мало господарів користуються послугами трактора, а чи був на селі хоч один трактор раніш? Ні, таку новину мав тільки який небудь 
цукровий завод, та маєток князя, а зараз селянин вже осідлав цю американську машину і в майбутньому покладає велику надію на неї. 
Залишається одна причина — це наша несвідомість. А тому довгі замові вечорі, майже вільні від роботи в усіх, потрібно провести в сельбуді. 
Сельбуд повинен стати повсякденною школою для селянина, бо коло сельбуду тепер скупчується вся культурно-освітня праця. Тільки тут через 
доповіди, лекції, розмови, через постійну читку газет хлібороб поширить свій світогляд. При сельбуді існують с.-г. гуртки, що здебільшого 
до цього часу працювали кволо; потрібно селянинові стати членом цього гуртка й виявити свою самодіяльність. Вкупі з районовою організацією 
с. г. гуртки треба поставити на належну височінь, де селянин міг би розвязати всі питання, що його цікавлять. Селянин гаразд відчув 
„обличчям до села". Хай же і він у свою чергу повернеться лицем до всіх заходів, що провадить Радянська держава, свою зимову сплячку 
перетворить в активну самодіяльність, і цим самим набуде потрібної свідомосте, та допоможе швидчому відродженню нашого відсталого 
сільського господарства. 