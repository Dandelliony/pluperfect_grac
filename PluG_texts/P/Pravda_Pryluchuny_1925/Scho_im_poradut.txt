Що ім порадить?
У Лизогубовій Слободі єсть два регенти... Один із них учетелем. Цей заснував український хор, а другий регент - керує церковним хором... Керує то керує, а головне переманює з українського хору дівчат до церковного хору... Запитує дописувач: «Що робити з таким регентом, що приваблює усіх у церкву таким способом?» От і давай відповідь!.. Що ж його робить? - Одрізать язика регентові - не поможе, - буде руками манить... - Одрубать руки, щоб більше вже не керував - не поможе, - головою крутить, ногою притоптувать, а все керуватиме... Вони такі, оті церковні регенти. - Засісти під церквою та поперебивать дівчатам ноги, щоб не ходили, - так тоді й до українського хору не долізуть... Залишається єдиний, випробуваний спосіб: Це мобілізувати найкращих хлопців з українського хору й комсомолу і почати «ухажувать» за дівчатами, тоді зразу їх приверне до українського хору... А тоді їм лекції про чорта та бога... Зразу вам з дискантів та альтів в церковному хорі утвориться «жінвідділ»... А ну, попробуйте! 
Метеорний
