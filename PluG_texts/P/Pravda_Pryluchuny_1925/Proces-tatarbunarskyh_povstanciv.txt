ПРОЦЕС ТАТАРБУНАРСЬКИХ ПОВСТАНЦІВ
На процесі татарбунарських повстанців у Кишиньові обвинувачені заявили, що свідчення на попередньому слідстві вони дали 
після катування і, тому, вони від цих свідчень відмовляються. Далі обвинувачені заявили, що акт обвинувачення збудовано 
на свідченнях тих осіб, що їх вже розстріляно і що ці особи не були приведені до присяги і їхні свідчення ніким не були 
стверджені. Обвинувачений Решетник заявив, ЩО з тих 100 селян, що здалися у Бенкові, румунське військо половину 
розстріляло на місці, а решту було замордовано після нечуваних знущань. Прокурор запропонував судові притягти оборонців 
до відповідальности за те, що, намагаючись довести вимушеність свідчень обвинувачених, вони плямують суд.