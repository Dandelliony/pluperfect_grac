Шефство над селом.
Підсумки нашого шефства.
Військова ячейка і О. Р. Клуб за чотирі місяці шефства над селом Ольшаною провели два масових і 19 індівідуальних виїздів у село. Селяне зробили більше 10 виїздів у клуб і ячейку. Група селян була в клубі на ювілейному вечорі. Силами шефа було переведено на селі 1 концерт, 1 спортвиступ, 3 лекції по світознавству, 1 по мистецтву, 3 по санітарії та соцхворобам і 3 по сільському господарству. Докладів було 9, із них 3 по міжнародньому стану СРСР, 3 по радянському будівництву, 1 вечір запитаннь і відповідів і 2 про комсомольську роботу на селі. Шеф допоміг очистить від старої літератури книгозбірню сельбуду й дав селу більше 500 книжок. За весь час, сельбуду підшефного села виписано за рахунок шефкомісін 1415 примірників газет, дано 27 портретів діячів революції, 6 діяграм, 21 штуку художніх плакатів і багато ріжних лозунгів. З матер'яльної допомоги з боку шефа треба відмітить виплату утримання завсельбудом, дано стільців для оборудованого шефом при сельбуді Ленінського кутка. При О. Р. Клубі відкрито куток підшефного села, що наглядно знайомить, як із станом підшефного села в усіх галузях, так і з роботою шефкомісії. Селянство цікавиться шефом. Приїзд представників шефа завжди збірає повну залу слухачів. На селі переведені с. - г. курси, що поглибили цікавість селян до научного землекористування, ростуть організації села, наприклад - КНС за 4 місяці збільшився на 100 %, а КВД майже на 500 %. Поволі, але вірно, йдемо до свідомого єднання робітників міста і села. Дальність села й відсутність транспорту заважало зімою масовому виїзду на село. Весна і літо, будемо сподіваться, дасть змогу в дні відпочинку, чаще робітникові з селянином зходиться на товариську бесіду. Робітники цікавляться шефською роботою. На загальних зборах членів О. Р. клубу про шефську роботу буває завжди багато запитань. Зараз ми підготовляємось до масового виїзду на село 2 травня, де в цей день буде святкуваться 2 - х річний ювілей селянського будинку. Намічений на початку шефотва план праці до 1 - го травня, буде виконано повністю. 
Член шефкомісіі.

