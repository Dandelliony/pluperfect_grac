Кожному потрібно бути членом Аерохему. 
(ЯК ЧЕРВОНОАРМІЙЦІ ОКУРЮВАЛИСЬ ГАЗАМИ).
Нам було сказано, що ми підемо на камерне окурювання газами. Тут зразу червоноармійці почали перевіряти свої 
противогази, щоб не трапилось бува якої лихої години при окурюванні. 7 серпня пішли до камери всією сотнею й почали 
проходити через гази по ІO-15 чоловік одразу. Не бачивши ще такої штуки, хоч правда й учили цьому, трохи боялися. 
Коли-ж пройшли камеру, де було пущено гази (хлор), нічого й не почули, тому що противогази дуже гарні, а як скинеш 
противогаз уже на дворі, то зразу шпигне в ніс: це від одягу. Отже побачивши це на ділі, багато червоноармійців 
заходило по декілько разів у камеру, кажучи, що коли тепер привикнем гарно володіти противогазами, так і в хемичну 
війну не буде нам нічого страшного. Гарно також дивитись і вгору, де літають наші „Червоні Журавлі", бо гарно знаєм, 
що в них літає наша селянська братва, така як би й ми. От, товариші, я повинен сказать що Аерохем дуже й дуже потрібна 
для нас річ, Ми, червоноармійці, всі вступили до т-ва Аерохем, куди при одержанні утримання вносимо членські внески, 
щоб хоч невеликим своїм внеском підтримати т-во Аерохему. Аерохем потрібний нам не тілько у військовій справі, а й у 
сільському господарстві та промисловості. Мені здається, що ще багато селян не уявили собі гарно, що таке Аерохем і 
тому мала кількість вступає до Аерохему. Треба всім селянам довідатись про це т-во, про його значіння через газети, 
книжки та зібрання. Всім селянам треба стати членами АЕРОХЕМУ, внести членський внесок, щоб як найскоріше зміцнити 
своє червоне т-во. Червоноарміець Окремої Сотні Зв'язку дивізії Л — ко.