Чергова робота т-ств допомоги ліквідації неписьменносте імени Леніна.
У нас на Прилуччині в справі лікнепу є велика хиба — це байдужість письменних. Гасло «письменний допоможи навчити грамоти неписьменного!» погано переводиться в життя. Окрграмчека ще восени ухвалила в цьому році довести лікпункти на утримання т-в до 80. Зараз це виконано тілько на 50 відсотків. У нас т-в допомоги є 130 й 18 осередків, а лікпунктів на ріжні громадські кошти утримується 53 та 54 кутки. Одже не кожне т-во спромоглося відчинити куток, навіть не в кожному населеному пункті є т-во допомоги лікнепу. Це свідчить про те, що письменні здебільшого ще не в лавах борців на третьому фронті — на фронті боротьби с неписьменністю. Неписьменних одвідує лікпункти 6000, а письменних членів т-в допомоги лікнепу лише 3978. Хиба це не яскравий доказ, що письменні ще мало відгукнулися на заклик органів грамчека? Т-ва допомоги мають 2900 карбованців грошей, з яких до 500 карб уже витрачено. У кожному районі є районове т-во, а чи воно знає про те, як витрачаються кошти на селі? - Ні! Бо ще районові т-ва не приступили до роботи, не виявили власної роботи, а керовництво зараз роботою т-в дуже потрібно. Треба так поставити, щоб це робилося з відому районового т-ва, а районове товариство давало звіт про роботу Округовому т-ву, цеб-то, щоб робота йшла по тому плану, якого Окр-тво надіслало до райт-в. На місцях треба влаштовувати збори членів т-ва допомоги лікнену імени Леніна. Районовому т-ву треба переводити наради голів, чи представників од сельт-в допомоги. Уже велика робота буде, коли т-ва поставлять своїм завданням зробити облік неписьменних по своєму селу від 16 до 35 р. Це проробити легко. Може де-яким товаришам буди здаватися, що треба ходити по хатах та запитувати кожного, скільки тобі років, та чи ти письменний? - Ні! Мені доводилося робити такий облік, то я не ходив по селу, а сів за стіл, запрохав трьох товаришів, що добре знали село, й ми особу за особою, господаря за господарем, родину за родиною записали як імення, по батькови, призввще, скільки років і чи письменний? Перебрали всіх неписьменних по пальцях і зробили правдивий облік. Одже коли т-ва допомоги візьмуться за цю роботу, їм допоможуть навчателі лікпунктів, то ми вже по весні будемо бачити, яка перед нами стіна неписьменности й як треба гартувати кайло, щоб до 10 річчя Жовтня її зламати. Коли в селі Дубовому-Гаї 500 членів т-ва, то хиба не сором для міста Прилуки мати лише до 500? Або Турівському разом з Іваницьким районом? Це свідчить ще й про те що не скрізь провадиться як слід, кампанія по лікнепу й можливо самі представники влади на місцях не досить ще звернули уваги на ліквідацію неписьменности. Час же для лікнепу слушний! Одна лише спілка «Робос» веде перед і по місту й на селі. Три частини членів спілки «Робос» є членами т-в допомоги. 54 навчателі працюють у кутках даремно, як члени т-в допомоги. Лише невелика частина членів спілки «Робос» ще не членами т-ва — це всі ті, що завше плентаються в хвості. Иншим спілкам треба взяти приклад, бо не всі спілки навіть мають осередки. Єднання міста з селом гарне буде й тоді, коли спілки допоможуть селові ліквідувати неписьменність. Це теж треба запам'ятати! Це теж є чергова робота бюро осередків по місту. 
Тодось Юрченко.
