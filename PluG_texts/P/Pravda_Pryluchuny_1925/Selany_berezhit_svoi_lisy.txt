СЕЛЯНИ, БЕРЕЖІТЬ СВОЇ ЛІСИ!
Площа лісів на Прилуччині 24 970 дес. розподіляється так: у державнім лісовім фонді залишилось 6.784 дес. (27,2%) передано установам та органі заціям 2061 дес. (8.2%) і передано населенню — 16,125 дес. (64,6%). Передаючи населенню майже 2/3 всієї лісової площи, Держава одночасно зацікавлена в запроваджені доцільного лісового господарювання в цих лісах, щоб запобігти нищенню їх. За постановою ВУЦВК та Раднаркому для організації лісового господарства в селянських лісах засновуються по сади округового та районових лісничих; округові та районові лісничі призначаються, переміщуються й звільняються Округовнм Земельним Відділом. Для здійснення всіх господарських заходів по завданнях лісничих, безпосереднього керовництва охорони лісів земельні громади вибірають комісії, або уповноважених по лісових справах; утримуються вони за кошти цих громад. Роспорядження округових і районових лісничих, що до загального догляду й техничного керовництва лісовим господарством є обов'язкові для комісії та уповноважених по лісових справах. Громади для охорони своїх лісів повинні на свої кошти утримувати лісову охорону, яку призначають, переміщують і звільняють ці громади; лісова охорона підлягає комісіям і уповноваженим у лісових справах. Лісничі складають на лісові ділянки господарські плани, якими встановлюється розмір, місце й час користування, роботи по відновленню лісу й розведенню його, та взагалі догляд за лісами; плани ці затверджуються ОЗВ. До затвердження плану господарства рубати ліс і пасти худобу в лісах заборонено. До призначення лісничих селянсь ких лісів, складання господарських планів покладено на ліс ничих державного лісництва за особливу платню. Щоб ця організація лісового господарства дала населенню позитивні наслідки, себ-то, щоб не допустити знищення лісів, що мають величезне економичне значіння, особливо на Прилуччині, де більшість лісів так звані „байрачні" — ростуть по байраках, ярах і балках, — і знищення лісу збільшить площу ярів, а значить зменшить площу здатньої землі, треба, щоб громади, що одержали в своє користування ліси, неухильно додержувалися вимог плану господарства, що до місця, розміру порубки, то-що. Конче потрібно вживати заходів до повного збереження всієї площи під лісом, та охорони лісів од пошкодження пожежами, то що; не дозволяти пасти худобу на лісосіках і молодняках, що не мають 4-х аршин, взагалі на ділянках, де цього не дозволено планом господарства й відновлювати вирубану площу через лісонасадження. Громади користуються деревом й лісосікою, а також пасовиськом для худоби, сіножаттю, то-що даремно; щоб мати кошти на провадження лісового господарства, громади можуть установлювати оплату за всі ці користування. Право збирати ломаччя, гриби, ягоди, то-що надається всьому трудовому сільському населенню. Крім своїх членів, сільські громади мають давати дерево, а також право на побічне користування всьому місцевому трудовому населенню: робітникам, кустарям і иншим за плату не вищу від такси, що вистановлють державні лісництва. Поділяти ліси, що передані в користування громад, на окремі ділянки, віддаючи їх у користування поодиноким групам і особам, заборонено. Коли земельні громади порушують правила користування лісами, ці ліси на позови органів Народнього Комісаріату Земельних справ постановою округових судів можуть бути відібрані від громад. Отже, земельні громади, тільки додержуючись правил лісового господарювання, зможуть зберегти ліси, одночасно одержуючи з них велику користь.