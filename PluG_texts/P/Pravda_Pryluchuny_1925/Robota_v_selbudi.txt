Робота в сельбуді занепала.
(с. Малківна)
В Малківському сельбуді не провадиться ніякої роботи, тоді як у Малківці можна її добре налагодить. Газет 
передплачується чималенько, але їх ніхто не чита, бо колективної читки нема, а куткові читці ще не виросли. Правда, 
збірається до сельбуду кожне свято селян чоловік 20 — ЗО, але лише до сельбуду в „дурака прокинуть". А чи не можна для 
них газету кинуть? При сельбуді нема справстолу, (хіба на папері) а про гуртки, що притягували б до участи доросле 
селянство і балакать нема чого. Наслідком цього є те, що доросле селянство сельбуду не навіщає, а лише діти та молодь, 
серед яких хоч трохи вів роботу комсомол. Серед жінок теж нічого не зроблено, бо жінорганізатор і комсомол нічого не 
роблять, а покіль що сплять. Треба райсельбуду краще керувать роботою, бо коли і надалі завідувач т. Стененко так буде 
робить (а краще він не зуміє) то й діти відцураються; перестануть селяни й думать, що в них є сельбудинок. 