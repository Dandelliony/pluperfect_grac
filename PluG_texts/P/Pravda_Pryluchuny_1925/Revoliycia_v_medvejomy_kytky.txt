Революція в медвежому кутку.
(с. ГЕНЗЕРІВКА, Ялтинського району).
Наше село міститься на версті від Прилуки та 25 верст від райцентру й має всі ознаки медвежого кутка. Але зате це невеличке село в 296 дворів висмоктували аж три павуки — пани, що гадючим кільцем охопили глухе село, роскинувши свої мастки навколо нього. У Жовтні, здобувши землю та волю, село одержало в спадщину від своїх гнобителів і ту темряву, що вони її старанно викохували. І ось, у був. поміщицьких маєтках в 1920 році організовується комуна й зміцнівши починае провадить на селі свою культуру сприяючи й побуджуючи творчі сили села до будування нового життя. Спершу по ініціативі партосередку, комуна організовує бідняцькі активні радянські сили села в КНС, потім організовується кооперативна крамниця, далі школа, сельбуд і врешті вдалось поступово охопить роботою всі галузі в житті села.
І. КНС. 	
КНС засновано в 1923 році; охоплено 54 члени. Організація активро бере участь у всій громадській роботі й провадить скрізь свою класову линію. Регулярно збираються на збори що тижня, обмірковують питання громадського життя й заслухують відчити сільради, кооперації й т. ин. дають їм в роботі свої вказівки.
ІІ. СЕЛЬБУД. 
Сельбуд заснований в жовтні прошлого року. Але встиг розгорнути … можливости свою роботу, 4 рази на тиждень читаються лекції на цікаві для селян теми. Засновано гуртки: політичний, природничий та с. - го сподарства. Засновано лікнеп, яким охоплено до 35-ти неписьменні переважно з молоді. Придбана бібліотечка вартістю біля 40 карбованців. Передплачуються ріжні газети.
ІІІ. ШКОЛА. 
До 1924 року школа містилась у Селянській хаті громадській, мали одного учителя. В цьому році комуна відпустила своє помешкання, й дала від себе двох учителів і улаштували 4-х комплектну школу. Всього охоплено 105 дітей із загальної кількости 299 дітей шкільного зрісту При школі організований колектив молодих піонерів, який нараховує до 40 душ дітей, і в цьому відношенню виховання молодого покоління забезпечене. 
IV. МАСОВА РОБОТА. 
Крім планової роботи провадиться біжуча масова робота, ставляться доклади про міжнародні події та освітлюється внутрішній стан господарства СРСР. Особлива увага звертається на розвиток сільського господарства. Крім цього партосередок та ЛКСМ улаштовують свої збори на селі, ставлячи на порядок денний питання громадського характеру, зацікавлюючи селян своєю роботою. Крім цього по ріжних організаціях та по селу передплачується 38 газет, по 1 на 8 дворів і 10 газет самою коммуною. Передплачуються головним чином селянські газети. Всею роботою керує парт та комсомольські осередки, активну участь приймав вчительство. В загальному закладені всі основи до перебудовання медвежого кутка в культурне село - комуну. 
Селькор с. Гензерівки Ясинський.
