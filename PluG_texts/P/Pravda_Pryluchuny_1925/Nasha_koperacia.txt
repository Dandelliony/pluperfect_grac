Наша кооперація
(Дьогтярі, Сріблянського району).
Кооперативний рух в нашому селі почав жваво зростати. В члени — пайщики споживчого т-ва влилися майже всі незаможні селяни та середняцьке населення. Помічається велике зацікавлення з боку селян до кооперативної справи. 1924 рік треба вважати за рік відродження, остаточного зросту та зміцнення Дьогтярівського споживчого т ва. З невеличкого т-ва, раптом повстало міцне т-во, що має в своєму балансі 1157 карб, чистого прибутку. Разом з цим треба відзначить, що прибутки виникли не від високих цін на крам, а від вірно взятої правлінням торговельної політики. Торгівля велась ввесь час жваво; крам брали не лише свої селяни, а багацько із сусідніх сіл. Спекулянт, що розташував крамницю поруч кооператива. продавав свічки та ладан; ввесь час, що називається «ловив мухи» і його «торговельне підприємство» тепер на передодні занепаду. Наші старі, «миколаєвські» кооператори, побільше куркулі та церковники, не раз намагалися підірвати кооперативну справу, навіть до цього часу не заспокоїлись і все прагнуть прикласти рук до роботи. Не можна змовчати про вислуги в кооперативній роботі О. Коналя, що як член правління, за два роки поклав багато зусиль на відбудовання кооперації. Село досить цінить його працю. Треба сподіватися, що і надалі наше т-во не схилить кооперативного прапора і буде працювати на добробут селянству, пишаючись зразком, для слабіших селянських т-в. 
М. Зайченко.
