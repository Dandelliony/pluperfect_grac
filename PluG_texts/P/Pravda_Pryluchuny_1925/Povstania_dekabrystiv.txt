Повстання декабристів.
(1825-1925)
27 грудня радянська країна святкуватиме століття зо дня грудневого повстання 1825 року. Рух декабристів, що виявився в повстанні 14 грудня (ст.ст) 1825 р. в Петербурзі й на півдні Росії, був рухом поступової частини російського дворянства, що перероджувалося спочатку XIX століття, під впливом господарчих змін у Росії, в майбутню російську буржуазію. Організації декабристів. 
Перше з таємних товариств майбутніх декабристів „Т-во справжніх і вірних синів отчизни" — виникло спочатку 1817 року. Воно було засновано братами Муравйовими, Олександром і Микитою, Якушкіним, Пестелем і Сергієм та Матвієм Муравйовими-Апостолами. Пізніше замісць цього товариства організувалось інше — "Союз Добробуту" що теж існувало недовго, уступило місце двом іншим: Північному та Південному. До останнього близько прилучалось „Товаротство Сполучених Словян".
Ці товариства об'єднали кращих представників офіцерства, якому довелося під час наполеонівської війни побувати в Європі і порівняти останню до злиднів кріпацької Росії. Звідси — шукання шляхів для зміни порядків, що існували тоді в Росії, звідси напружена робота думки і спроби організації однодумців. До чого прагнули денабристи, які завдання й мету вони ставили? Вони намагалися перетворити Росію в конституційну монархію (обмежену народнім представництвом), вони висовували питання про визволення селянства, а „товариство об'єднаних словян" висовувало навіть думку визволення „всіх словян од самовлади й об'єднання їх у федеративну спілку". Найлівішим і найреволюційаішим був Пестель, що замісць конституційної монархії висовував ідею (думку) республіки й обстоював революційні засоби боротьба. Наслідком боротьби Пестеля з
поміркованою частиною декабристів було утворення Південного товариства, що, найбільше обстоюючи інтереси народу, штовхнуло й північан на шлях одвертого виступу, — історичного повстання 14 грудня 1825 року. Декабристи, скористувавшись наглою смертю Олександра І та непевністю троноємства поміж Костянтином і Миколою І, поклали використати момент присяги Миколі І для озброєного виступу. Братам Бестужевим пощастило привабити на сенатську площу Московський полк, до якого приєдналися частина моряків і три роти лейб-гренадерів. Повстання було придушено. Проте, з цим виступом на сенатській площі не пощастило. Микола І виставив певне військо, придушив повстання, заливши кров'ю сенатську площу. За декілька день вибухло повстання в Чернигівськім полку, де орудувало Південне товариство. Проте й тут повстання було придушено, а ватажків повстання, Сергія та Матвія Муравйових і Бестужева-Рюміна, було заарештовано й відряджено до Петербургу.
Жорстока розправа Микола І урочисто справляв перемогу. Він сам допитував декабристів і утворив перший великий політичний процес, до якого було притягнено 121 обвинувачених, із яких 5: Пестеля, Рилєєва, Сергія Муравйова-Апостола, Бестужева — Рюміна і Каховського було повішено. А інші пішли на каторгу та заслання. Заслуги денабристів. Заслуга декабристів у тому, що вони виступили зі зброєю в руках проти самодержавства. Вони дали приклад озброєного повстання. Пізніше, за 80 років, трудящі маси Росії використали це озброєне повстання але в ширшім розмірі, як один із найпевніших засобів боротьби проти самодержавства. Крім озброєного повстання, до якого декабристи готувалися, силкуючись організувати скинення царату, вони висовували ще терор, як спробу дезорганізації діяльности уряду і пропаганду, як засіб втягнення до боротьби з царатом салдатських мас. А тому декабристи були першими проводирями російського революційного
руху, що накреслили основи його майбутнього розвитку. Од декабристів до першої російської революції минуло вісім десятиріч. Але чи змінилась суть мети боротьби з царатом, звязаних з цими двома історичними датами? Ні. Ріжниця лише в тому, що декабристів було де-кілька сотень, а учасників першої революції було навіть не сотні тисяч, а мілійони. Революційне зерно, посіяне декабристами, дало рясні жнива революції 1905 року. І, святкуючи 20-річчя першої російської революції, ми не можемо не схилити свої голови перед пам'ятю декабристів, що перші розпочали боротьбу з самодержавством, перших російських політичних каторжан, що сто років тому назад викресали революційну іскру, з якої запалився великий полумінь російської революції. Отже, два славетніх ювілеї російського революційного руху для нас повинні влитися в одно свято, в день якого ми будемо згадувати всіх тих мученів і героїв російської революції, що пройшли довгий шлях боротьби в царатом од декабристів до днів першої російської революції — l9o5 року.