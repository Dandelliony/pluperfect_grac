В спілці Робземлісу.
Цукровики перейшли до Робземлісу З 1 серпня всі члени спілки Цукровиків Київського р-н у в числі до 1250 душ, що 
працюють у ЗО економіях на Прилуччині перейшли до Робземлісу. Заробіток цих робітників до переходу в нову спілку був 
малий і життя їхнє було поганим. Але з 1 вересня складено умову з київським цукротрестом, що по ньому пересічний 
заробіток робітника буде 17 — 18 крб. на місяць, тоді як раніш — l2 — 13 крб. Тако ж оплачуватиметься окремо й двохгодинна 
праця поверх 8 годин. Робземліс перевів вибори робітничих комітетів у кожнім радгоспі й їм дано відповідні інструкції. 
А щоб їх вірніше було запроваджувано, до комітетів виїзжають інструктори. Культробота раніше провадилася погано, тепер 
роб. комітети роспочали організацію червоних кутків. До кожного кутка буде надіслано до 100 книжок. Вже провадиться 
регістрація (перепис) неписьменних і буде організовано лікнеп. Робітники задоволені, що перейшли до Робземлісу. є 
багато заяв, де робітники прохають прийняти їх до спілки. Платня провадиться нормально. З усіх членів спілки 60% жінок. 
Робота осеред їх квола. Спілка виділила жінорганізатора. Профробота серед батраків. Професійна й культурна праця 
осеред батраків влітку занепала. Тепер робота стає жвавішою, бо найголовніші с.-госп. роботи минають. З усіх батраків 
Прилуччини — 3563 — 40% є членами спілки, що й працюють по трудумовах. Чистий заробіток кожного батрака 4 крб. на місяць 
при хазяйських харчах та одягові. Є серед них члени сельбудів та хат читалень, Модру, Авіохему тощо. Головне завдання 
спілки на зіму — піднести культурний рівень батраків, особливо важливо ознайомити всіх батраків із основами політграмоти.
Пересічний чл. внесок 2%, з найбідніши — нічого. 