По Радсоюзу.
Наказ народнього комісаріяту фінансів. Народній Комісаріят Фінансів Радянського Союзу наказав з 1 - го квітня причинити примусовий збір недоїмок, штрафів по єдиному сільсько господарському податку, а також продаж з торгів за недоїмки майна. Замісць цього повинно скласти списки недоїмщиків, де треба зазначити, скільки з господарства належить податку, скільки є їдців, худоби то - що. Податкові комісії повинні розподілити недїмщиків на три розряди: перший розряд - бідняцьке господарство, господарства сиріт, удів червоноармійців, інвалідів, хворих та селян, що постраждали від стихійного лиха; другий розряд - господарства, що їм тимчасово важко заплатити податок та третій розряд - господарства, що мають змогу заплатити податок, але ухиляються від цього. Господарства, що належать до першого розряду, зовсім звільняються від виплати недоїмок та штрафів, господарства другого розряду можуть виплачувати недоїмки та штрафи разом із єдиним податком на 1925 - 26 рік. Що до третього розряду, то такі господарства мусять виплатити усі недоїмки та штрафи, не гаючи часу. До третього розряду повинно залічити тільки злісних неплатників.
Змова дрібних хижаків.
Відбувається таємна нарада надбалтійських держав з участю Польщі та Румунії. Є відомости, що в нараді беруть участь офіцери французького ген. штабу. Нарада скерована проти СРСР.

