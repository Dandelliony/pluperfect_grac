Із життя пожежників.
(м. Прилука).
Світає. Ранок. По першому фабричному гудку пожежники збираються на зміну. Всі в казармі балакають про дещо із життя. Пів на сьому — дзвінок і розпочинається убирання та зміна, що заступає чистить коней, а та, що йде додому, наводить порядок в конюшні й казармі. Убирання закінчується о 8 год. Частина готується до роботи на варту. Вже кінчають снідать. Молодий пожежний комсомолець взяв „Правду Прилуччини" й читає. Коло нього зібралась майже вся зміна. Він голосно читає про події за кордоном, а потім — червоний суд. Коли дзвонить телефон. Всі посхвачувались. До нього підбіг вартовий
 — «Де? Бий на сполох... На Кузнечній горить». Черговий вдарив у дзвінок. Всі вже коло коней. Коні рвуться, люди дріжать. Пожежник — наоруджений. Запрягли. Через 21/2 хвилини вже весь обоз летів до пожежи. Одні возять, другі спасають сумежні будівлі. Дві години натрудженої праці — й пожежа була ліквідована. їдуть повагом додому. Обмили обоз, а потім, хто промок — переодягаються. Знов вечірня робота коло коней, конюшень. А ввечері в нову зібралась вся зміна і комсомолець дочитував газету.