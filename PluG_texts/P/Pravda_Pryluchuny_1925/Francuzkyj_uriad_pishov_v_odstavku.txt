Французький уряд пішов в одставку.
Голова ради міністрів Франції Пенлеве подав президентові республіки Думергу прохання про одставку ради міністрів. Причина цьому така: уряд Пенлеве увесь час не 
міг вдіяти, щоб припинити знецінення французький грошей. Франція по самісінькі вуха загрузла в боргах. Щоб виплачувати відсотки та борги, доводиться давати 
біля двох третин усіх прибутків. Міністр фінансів Кайо збільшив надмірно податки на трудящих, але цим врятувати гроші французькі від знецінен ня не міг. Війни, 
що їх провадить французький уряд у Мароко та Сирії, беруть силу грошей. Оподаткувати капіталістів, як слід, на це буржуазний уряд Пенлеве не погодився. Пробував 
він випустити золоту позику та тільки сьому частину цієї позики розкупили. Як но крутив Кайо, міністр фінансів цього уряду, та зарадити лихові не зміг. Серед 
широких мас трудящих та навіть дрібної буржуазії почалося велике обурення, бо-ж саме їм найбільше дошкулило знецінення грошей. Почалися тоді суперечки серед 
міністрів. Пенлеве хотів прогнати Кайо, наказував йому подати прохання про звільнення, той відмовлявся. Побачив Пелеве, що зайшов у глухий кут із своєю 
політикою, і подав заяву про звільнення.