Нам пишуть.
Чи кооперація для робітників, чи для тих, у кого повні кишені?
Ми добре знаємо, що кооперація - шлях до соціялізму і тому турбуємось про те, щоб вона була міцною організацією. Кооперація - хороша річ, але поводження службовдів кооперації з робітниками не таке, яким воно повинно бути в нас. Службовці кооперації уявляють, що вони у власному магазині і тому можуть робити те, що їм подобається. В центральному кооперативі можуть траплятись такі випадкі: заходить покупець - робітник і прохає 2 коробки сірників або 1 хунт білого борошна, а на це йому говорять, що на 2 коробки сірників не варто писати чека, а з 1 хунта борошна нічого путнього не можна зробити. Робітник на це відповідає, що у нього немає більше грошей, а що він буде робити з борошна, можна побачити у нього дома. В хлібопекарні на Радянській вулиці жінки робітників прохають гр Андрущенка видавати хліб тим, що з талонами в першу чергу, бо з талонами нігде не приймають. Гр. Андрущенко на це відповідає: - «у нас черга для тих, у кого є гроші». А хиба талони не гроші? Коли доходить черга до талонів, то хліба не хватає і робітниці повертаються до дому, проклинаючи кооперацію, бо дома їх давно чекають голодні діти. Таким особам, як Андрущенко, слід взяти приклад у базарнім відділі кооперативу, де кожен дрібний покупець може купити, що йому треба і скілько треба. Належним органам раю звернути на вищезазначене увагу, щоб кооператив був допомогачем для трудових мас, а не для тих, що з великою кишенею. 
Жінка робітника Рудавська
