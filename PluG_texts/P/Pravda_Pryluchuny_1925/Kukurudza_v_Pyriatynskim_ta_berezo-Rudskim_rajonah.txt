Кукурудза в Пирятінськім та Березово-Рудківськім районах.
Кукурудза садиться на Прилуччині як городна рослина давно вже і багато ріжніх сортів. З появленням посухи в нашій місцевості, наслідком 
якої була голодовка 1922 року, всі звернули увагу на кукурудзу, як на посухостійку рослину й винесли її в поле в окремий просапний клин, 
як от на півдні України. 1924 — 23 року була велика потреба на посівний матеріял взагалі й кукурудзу зокрема. Місцевих сортів кукурудзи 
надзвичайно мало в населення. Це й примусило земельні органи заготовити так звану румунську кукурудзу, що з кліматичних та грунтових умов 
у нас не визріває, а через те й дала великий зріст з одним недозрілим качаном. Отже і провалилась кукурудзна кампанія 22 — 23 руку. Повернути 
в населення довір'я до ції культури було не легко. 1924 — 25 року Пирятинський РВК вкупі з агрономією почали вживати заходів до введення 
ції культури. Наслідком проробленої роботи ми маємо цього року: насіння розповсюджено 600 пудів і уцілілих посівів до 100 десятин. Було 
заведено кукурудзу сорту „Король Пилип" та „Мінозета", що найкраще родять на нашому грунті, як це показали досвідні станції. В обох 
районах кукурудза гарна на якість, урожай од одного до трьох качанів на стеблині, що цілком визріли, й загальний урожай з однії десятини 
пересічно 125 пудів зерном. Під час посухи кукурудза дає врожай значно більший до 200 пудів з десятини, чим і забезпечує гесподаря від 
недороду. От через що й потрібно звернути увагу на цю культуру. Зерно кукурудзи йде для їжи як людини так і тварини, верхня частина 
стеблини іде на різку для годівлі худоби, а товща частина на паливо, а чиста земелька від бур'яну під яру пшеницю на другий рік. 