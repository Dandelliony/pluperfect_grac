Постанова ЦК та ЦКК РКП про Димівку*.)
Комісія ЦК й ЦКК, в складі тт. Стрієвського й Подвойського, дослідила на місці обстанову в с. Димівці й обставини, що при них було забито селькора Малиновського, а також відношення партійних організацій до цієї справи. По докладові комісії ЦК й ЦКК ухвалили таку постанову:
І. На підставі повідомлення представників ЦК і ЦКК т.т. Стрієвського й ІІодвойського, визнати, що судовий процес по справі про вбиство селькора Малиновського, переведений у Миколаєві, дійсно виявив картину господарювання в Диміввці зграї Попандопуло - Постолаті, шо складалася з злочинних і політично занепалих елементів і була під прямим впливом куркульства. Визнати, що злочинна діяльність ції зграї, яка точилася протягом порівнюючи довгого часу (2 - 3 останніх роки), вчинила велику шкоду, як безпосереднє місцевому трудящому населенню, так і авторитету компартії та радянської влади. Визнати також, що навіть, не зважаючи на повідомлення комуніста - селькора Грицька Малиновського, про непевний стан у Диміввці, Миколаєвський Окрком, що не міг не знати про викриття тов Малиновського в пресі, не вжив потрібних заходів до викриття діяльности ції злочинної зграї Попандопуло - Постолаті, не звернув на вказані т. Малиновськнм факти належної уваги, не перевірив їх і не заважав друкувати неправдиві спростовання, що писалися розбещеними, злочинними елементами з димівських організацій. На підставі цього ухвалити, що партійне керовництво Миколаєвського Окружкому що до низових сільських організацій до цього часу було незадовольняючим і що не було в нього з місцевими організаціями доброго зв’язку.
ІІ. Визнати, що Миколаєвський Окружком, а також Одеський Губком не зважили своєчасно й в повній мірі політичного змісту вбивства селькора Малиновського. Ці організації, не зважаючи на низку ухвалених ними постанов, не підготували належно процес про вбивство селькора Малиновського й не вжили потрібних заходів до з'ясовання широким робітничим та селянським масам політичного змісту вбивства Малиновського, а також для дійсного серйозного звороту парторганізації до села, через що результати процесу не зробили потрібного впливу на оздоровлення, як самої Димівки, так і на збільшення уваги партійних і инчих організацій до роботи в селі Миколаєвської Округи. Відзначаючи, що останнім часом Миколаївський Окружком, а також Одеський Губком звернули велику увагу на поліпшення роботи партійних організацій на селі ЦК і ЦКК вказують на потребу дальшого зміцнення партійних організацій, потребу більшого зв'язку з ними й розгортання роботи в селі, на підставі загально - партійних постанов. 
А тому ЦК і ЦКК, вважають потрібним поновлення й зміцнення складу Миколаївського Окружкому на найближчій партконференції, що на неї мусить бути надісланий представник ЦК РКП і ЦКК РКП. У зв'язку з заявою т. Сосновського, що в Миколаєві до нього надійшли заяви про злочини в радапаратах Котляревсько Шевченківського району, запропонувати Миколаєвському Окружкомові ретельно це розслідити й негайно повідомити ЦК про вжиті заходи.
ІІІ. Визнати, що постанови Одеського губкому, ухвалені після Миколаївського процесу, що загалом, вірно ззажили політичне значіння процесу в справі про вбивство селькора Малиновського, не дали, одначе, потрібних результатів, бо Одеський губком ще не вжив належних заходів, як по освітленню дійсного політичного змісту процесу перед широкими масами, так і по енергійному переведенню практичних заходів для оздоровлення й виправлення роботи низових організацій губернії. Відзначити, що представники ЦКі ЦКК відряжені до Миколаївської Округи, встановили оце поки - що недостатні зміни в становищі та обстанові праці навіть у самій Димівці. Разом із тим, ЦКі ЦКК вважають за потрібне вказати, що не зважаючи на те, що Одеський губком визнав велике політичне значіння процесу, він припустив у своїх постановах про т. Малиновського помилки й необгрунтовані твердження, що зменчують вартість зробленої ним політичної оцінки процесу.
Всупереч постанові бюро Одеського губкому з 28 жовтня 1924 р. про сумнівну партійність т. Малиновського, вважати доведеним, що Грицько Малиновський не виходив із лав партії й увесь час був чесним та відданим комуністом і відважним борцем за радянську законність. ЦК та ЦКК визнають, що твердження бюро Одеського губкому в тій же постанові за те, що «селькор Малиновський під час. голоду купив порядний будинок у м. Миколаїві з декількома кватирями», тако - ж є не доведеним, бо Грицько Малиновський справді одержав у спадщину від батька невеликий будинок на краї Миколаїва, володіння яким не виріжняло його з цілої низки робітників, що мають невеликі будинки, і не було перешкодою до його належности до партії.
IV. ЦК та ЦКК вважають за потрібне відзначити велику заслугу тов. Сосновського в тім, що він своїми виступами в пресі (газетах) підніс інтерес широких кол робітників та селян до процесу, до з'ясовання його політичного змісту й до питання про низовий радянський апарат на селі. Визнати, що постанова бюро Одеського губкому з 28 жовтня про, немов би - то, припущені т. Сосновським протиставлення радапарату в селі - селянству й про гнилість апарату є необгрунтованою.
V. Всі пропозиції комісії тт. Подвойського й Стрієвського по питаннях господарчих та радянських передати до відповідних комісій ЦК і радорганів.
*)Суд над димівською бандою,що підготувала й учинила вбивство т. Малиновського закінчився розстрілом трьох найбільших злочинців: Попандопуло, Отецуна й Постолаті.
