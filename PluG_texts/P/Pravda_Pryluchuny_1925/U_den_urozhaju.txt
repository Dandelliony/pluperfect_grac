В ДЕНЬ УРОЖАЮ.
(с. Канівщина Яблунівськ р-ну). 
Надходить день снопа. Напередодні 19 серпня, ввечорі, гукають в хату читальню на урочисте засідання. Зійшлись на збори 
найбільше культурні господарі й підводять підсумки врожаю. Зазначають, що десятина дала сто пудів хліба та біля 150 пуд.
тютюну, а тут ще 40% знижено податку — є чим підвищити своє господарство. Гуртом розбірають постанову З з'їзду рад по 
докладу Каменева. Після цього й розійшлися. 19 ранком всі як один — до уборки хліба. З раннього ранку і до пізнього вечора
скриплять вози, бо випала добра година. Хай собі спас гнівається, селяни не звертають уваги, — возять. Ті селяни, що 
обвозились, зійшлись до хати-читальні на свято й страшенно здивувались, що голова КНС Івченко з жінкою, членом президії 
РВК, їдуть у Рудівку в гості. Сидять в парі, з дочкою на руках і везуть в платку, певно, святити яблука. Отак голова 
КНС провів з селянами день снопа, не подумав, що треба поділитися з селянами думками. 