СВЯТО СНОПА.
(с. Березова-Рудка). 
Ще 18 серпня районова комісія по улаштуванню свята, приступила улаштовувать арки для свята. “Увечорі по всіх установах 
було вже вивішено червоні прапори, що нагадували, що завтра повинно відбутись велике свято. 19 серпня о 2 годині дня 
почали прибувать представники ріжних сел та організацій з ріжними експонатами для виставки. Прибули також і від 
Грабарівської агробази, Линовицької цукроварні. Коли B‘їхались представники від инших сіл, Березо-Рудське селянство 
вкупі з артілями теж прибуло на свято. Свято провадилось в Березо-Рудському радколгоспі. З привітанням виступали 
товариші від ріжних районових організацій. Після привітань секретар райпаркому зробив доповідь про постанови 3 з'їзду 
рад; особливо торкнувся питання про підвищення сільського-господарства. Потім було заслухано доклад про значіння цього 
свята та чим ріжниться воно од релігійного свята. Доклади уважно було заслухано селянством; особливо цікавились, коли 
промовець торкався практичних вказівок про підвищення сільського-господарства, що накреслив 3 з'їзд рад. По закінченню 
свята було зроблено агрономією пояснення до експонатів. Вечором була прочитана лекція про підвищення скотарства та 
боротьбу з шкідниками. Лекція з чарівним лихтарем справила гарне вражіння. 