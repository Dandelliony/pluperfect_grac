Обов'язки судових виконавців потрібно було б зняти з голів сільрад.
(В порядкові обговорення) Багато тепер розв'язується питань у судово-земельних комісіях та нарсудах. По закінченні справи виконавчі листи надсилаються до сільрад для виконання. Отут голові сільради занадто тяжко доводиться справлятися з ними, бо селянство ще не цілком зрозуміло революційну законність і, здебільшого, ухиляється від виконання постанови суду. А тому без рішучих заходів із боку голови обійтись не можна. Голови сільрад не всі добре знають обов'язки судових виконавців і почасту трапляються такі випадки, коли, виконуючи судову постанову, голова сільради, щоб додержатись революційної законности, порушує її через брутальне повод ження та опис майна, після продажу якого господарство занепадав, а иноді й зовсім припиняв своє існування. На цім грунті часто виникають нові судові позви за незаконні вчинки, то-що. Чи не краще було б зняти ці обов'язки з голів сільрад і покласти їх на спеціяльних судових виконавців, що, анаючи добре свої обов'язки, уникали б цих непорозумінь і новий курс "обличчям до села" краще провадили б у життя. Більшість селян не хочуть розуміти того, що це належить тепер до обов'язків голови сільради й коли торкається кого з них постанова суду, ставляться негативно й самі викликають потребу адміністративних заходів при виконанні. Провадячи часто виконання судових постанов, голова сільради губить свій авторитет серед односельчан, а иноді й сільрада в цілому. Оцю справу потрібно було б обговорити як слід.