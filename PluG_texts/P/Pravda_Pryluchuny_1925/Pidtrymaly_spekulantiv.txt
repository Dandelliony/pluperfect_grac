ПІДТРИМАЛИ СПЕКУЛЯНТІВ.
(с. Лозовий Яр, Яготинського р.) В с. Лозовому Яру є фруктовий сад, площею в 8 дес. В межах саду є кам'яна контора (стіни лише) та кам'яний погреб. Сад орендується сільсько-господарським т-вом. За останніми розпорядженнями Наркомзему сад передається до сільради. 27 жовтня Агроном Седлер по дорученню заврайзу т. Коваля приїхав у село вкупі з головою сільради та головою с-г. т-ва, зробив оцінку контори та погреба. Споживче т-во офіційно звернулось до заврайзу т. Коваля, щоб продав йому будівлі, але останній сказав, що будівлі будуть продаваться з прилюдного торгу. Коваль відкрив прилюдні торги й будівлі продав спекулянтам, що будуть тепер спекулювати цеглою і вдесятеро драть шкуру. Т-во мало на меті дати будівлям належний ремонт. Яготинське РЗУ в особі т. Коваля не пішло назустріч кооперації. Треба, кому слід, звернути увагу й торги визнати не дійсними, а будівлі продать т-ву, або залишити за сільрадою.