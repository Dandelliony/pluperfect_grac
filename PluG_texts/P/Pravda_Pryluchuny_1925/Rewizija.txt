РЕВІЗІЯ.
(нарис).
Попередили, що завтра приїдуть... В канцелярії закипіла робота... Що не було зроблено за рік, вдавалось буде зроблено за один день. Готувалися... Поспішали... Чекали — Швидко літала голка в руках діловода, що нервово підшивав наряди, по черзі підбираючи папірці. І що за нещастя, — ця ревизія? — Звідкіля вона взялася на мою голову — Це ж вони скрізь заглядати будуть, і хто видумав таке лихо? Ревівію... — сиділи б собі дома, та не рипались, — хвилюючись кричав голова канцелярії — він же і зав. Ото ж, Степан Трохимович, я ж вам казав, що ревізія буде, треба було б ціркулярики почитати, а то як який дядько приходить — стоп... нема ціркуляра про оплату гербового збору — прийдете, дядьку, иншим разом. А дядьки хиба дурні тепер? — Всі розумні... — зразу до прокурора скаржаться. А прокурор це не жарт! — Чортиків принесе... — хвилюючись більше зава — мовив діловод. Терпіти не міг він цього зава, в якого в голові замісць розуму щось чуже сиділо. Пень пнем, а корчить з населенням — зава. Ніякої системи в роботі не було, в канцелярії за рік змінилось три зави, а наплутали добре. Ось і цей сам малий, а теж пана корчить. Діловод радів... — нехай ревізія їде... нагріють... а Зав хвилювався. В цю мить він заздрив діловодові, що спокійно підбирав наряди.
Мучили не давали спокою думки... Куди б приховати оце капосне листування від очей ревізії? (Листування без руху лежало 5 місяців). Ну що, як побачить? Приховать... тільки приховать... Там треба негайно телефонограму передати, підіть, нехай вартовий подзвонить... — звернувся зав до діловода. Діловод, чомусь усміхаючись, взяв телефонограму й вийшов. Рипнули двері — діловод повернувся, бачив, як зав запихав щось під шафу .. Цілу ніч не спав зав. — Все мерещились справи, що заховав під шафу. А ранком себе заспокоював: Це ж шафа... — хиба ревізії охота лізти туди буде? Канцелярія була чистенько прибрана. На стіні красувався новий портрет Калініна, на місці якого раніше висів опис справ. Опис буду заставлено портретом. Зав був у новім одязі. Вони зайшли спокійно, не поспішаючи. Оглянули канцелярію. В очі кинувся новий портрет Калініна. Розумне обличчя молодчого з портфелем — чомусь всміхнулося, — ревізорським оком кинув на обличчя вава, діловода, кімнату, в якій великого стола було закидано папером. Забігали рахункові колещатка, щось журилися, розказували; їх перекидала ревизорська рука і багато, багато розказали вони людині, що так уміло їх перекидала. Рахунок це — поема. Він иноді розкаже вам те — чого не чув і не бачив ніхто. І з'ясувала ревізія все, цілу ніч сиділи. Зав був уже не зав, замісць його сидів малесенький чоловічок, з таким же малесеньким обличчям. Тільки одно вертілось у голові - „пропав, пропав"... Ревізія ставила питання. Доводилося відповідати... Малий штат... Надалі справлюсь... виправлю всі хиби... А молодий з розумним обличчям чудно всміхався — хиба ж і після цього хиби будуть не виправлені? — А чи нема в вас справ — які пересилати потрібно? Зав зблід — „ні, ні нема, у нас все своєчасно надсилається". Підійшли до шафи, присоромили діловода, що були розкидані якісь папірці, палітурки. Ревізія пильно дивилася на полки. Раптом молодчий нагнувся і, всміхнувшись, сказав: Не вдало кінні приховали... — що це за папери під шафою лежать?. Засунув руку і вийняв пачку справ... — Пишіть-коротко ввернувсь до помішника, що писав акта. По глупості, по глупості... — белькотав зав. Що мені буде? Невже запишете в акт, невже під суд?... Розумне обличчя молодого було похмуре. Запитав: — Ви ніколи не чули дитячої приказки? — Не бери чики — не буде вави. Зав схилив голову. Сиділи, кінчали акта... Портрет Калініна дивився зі стіни, не розуміючи — чого за ним було наліплено опис.