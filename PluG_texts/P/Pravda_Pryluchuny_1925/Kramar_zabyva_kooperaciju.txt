Крамар забива кооперацію.
(с. Дьогтярі)
Я хочу — про кооперацію. Про нашу Дьогтярівську кооперацію.. Так ото — зветься воно: „Дьогтярівське Споживче т-во 
„Відродження", Так і зветься!... Навіть у статуті так написано. Доросла наша кооперація, не молода — ще в дев'ятнадцятому
сторіччі народилася... Ну, ото жила, відживала, хиріла, животіла, а це раптом у цьому році, почала відроджуваться. 
Селянство охоче горнеться до кооперації. Піде хто до спекулянта в крамницю — „Почім сахар?“  — „32 коп.", піде до 
кооперації: „Почім сахар?" — „34 коп." Беруть ясно де, бо всякому ж відомо, що кооперація «шлях до комунізму». Та хіба 
тільки цукор? Майже на всьому переплачують копійку, другу .. ради кооперації. А правління поважне, серйозне. Все рахує,
перераховує, перецінює.. А надто голова! Як сяде думати, та поки додумається до чого — багато води з Удаю втече... А 
спекулянт метушливий... Крам все возить, возить... Дарма праці, пане - брате! Не на таких нарвався Це тобі не що-небудь,
а — „Відродження"... А наші хиба не возять? Ого!. Райспілка краму на наш кооператив не може надати. Так правління прямо — в 
Київ! Знай наших! Котушок аж.. мішок цілий привезли. . Буде чим дірки зашивати! Ото спекулянт вийде на ґанок крамнички 
та те місце, що пузом зветься, поглажує, свої „горьовані" рахує, з заздрістю дивлячись на свого конкурента, А бабуся 
яка, чи то молодиця, прийде в кооператив, здихне тяжко, та: „горе тому селу, де Хома староста". 