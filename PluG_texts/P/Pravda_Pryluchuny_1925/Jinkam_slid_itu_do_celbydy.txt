Жінкам слід іти до сельбуду.
Раніш жіноцтво часто ходило в сельбуд, від чого одержувало велике задоволення, але тепер помічається якась зміна серед жіноцтва. Жінки перестали ходить до Сельбуду через те, що, як вони кажуть, там непривітно до них відносяться, а іноді й насміхаються з їхніх думок, балачок та нарад. А тому бажано було б щоб на таке відношення звернули увагу члени всіх організацій, як Сельбуд, КНС і т. ін., ішли назустріч жіноцтву, помагали розганять ту темряву, яка панує серед них і не стояли на перешкоді до будівництва нового життя. Жінки! Не звертайте уваги на їх балачки та насмішки, ідіть до Сельбуду, де одержите освіту, яка необхідна для нашого майбутнього.
О. Сердюченко.
