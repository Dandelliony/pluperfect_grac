Злочин польських катів
ПОЛІЦІЯ ЗАБИЛА ДВОХ РЕВОЛЮЦІОНЕРІВ. 
29 березня вранці в польскому містечкові Стовбці забито політичних в'язнів Вечеркевича і Багинського, яких везли на радянський кордон для обміну на ксьендза У саса та бувшого польського консула Лашкевича. Справа була так: коли вагон, в якому знаходились Вечеркевич і Багинський, підійшов до ст. Колосово, проминувши Стовбці, польский поліцейський Мурашко, що був у вагоні, вистрелив з револьвера у Вечеркевича і Багинського. Багинського забито зразу, Вечеркевича - ж смертельно поранено. Зараз він уже помер. У вагоні були сильна польска варта і представники польскої адміністративної та судової влади. Газети повідомляють, що Мурашко, віддаючи після арешту револьвера, сказав: "я виконував свій обов'язок патріота". 
ХТО ТАКИЙ ВЕЧЕРКЕВИЧ ТА БАГИНСЬКИЙ. 
Вечеркевич та Багинський, був польскі офіцери, що переконалися на ділі в злочинній організації панської держави й стали терористами (що вбивають політворогів). їх кілько разів засуджували до розстрілу, більш ніж 1.5 роки морили в тюрмі і зрештою погодилися обміняти на двох польських злочинців, що були арештовані Радвладою за шпіонаж та катування співробітниць польської місії. 
ЯК ПОСТАВИВСЯ ПОЛЬСЬКИЙ УРЯД І ПРЕСА ДО ВБИВСТВА. 
Польський уряд призначив слідство, але польські буржуазні газети випровдують убивцю - поліцая й намагаються заплямувати забитих, яко бандитів. Помітно побоювання, що це звірство погіршить взаємини Польщі з СРСР і викличе неприємне вражіння в Європі. 
ПРОТЕСТ РАДЯНСЬКОГО УРЯДУ І ДЕМОНСТРАЦІЇ. 
Представник Радянського уряду т. Боркусевич склав протести від імени СРСР радникові польської місії в Москві. В Москві, Ленінграді, Мінську відбулися бурхливі демонстрації протесту проти польських катів.