Побільше таких з'іздів
Недалеко від ст Драбово-Барятинської, серед широких просторів степу, самотньо розкинулась Драбівська с -г. досвідня станція. Вперто, зо дня в день на ній працює десяток людей, що своєю працею невтомною прокладають шлях до підвищення с. г. нашої краши; вони в наслідок довгорічної праці — селянству показують і учать його, як треба обробляти ниви свої, щоб мати високий урожай, щоб позбутися злиднів. Отже, щоб довгорічні досвіди Драбівської станції просувати в гущі села, щоб селянство зрозуміло, яку корисну для них роботу провадить станція, щоб практично об'єднати досвідню роботу станції з роботою сільсько-господарських кооперативних товариств — в помешканні Драбівської с.-г. досвідньої станції з ініціятиви керовника ставці М Левицького 24 листопаду ц. р. було скликано з'їзд робітників с.-г. кооперативних товариств, райагрономії та Цукротресту, ближчого району досвідньої станції. На з'їзд прибуло до ЗО чоловік. На порядку денному з'їзду стояли питання, висунуті самим життям: про значіння цього з'їзду та про об'єднання роботи кооперативної з роботою досвідньої станції. Другим питанням, що хвилює селян — представників с.-г. т-ств, це є організація короткотермінових с. г. курсів взімку 1925-26 р. З'їзд вирішує курси провадити двома партіями одночасово й протягом грудня та січня м-ців провести короткотермінові 3-4 денні с.-г курси по 33 селах навкруги досвідньої станції. Курси будуть провадитись по с -г. кооперативах. Представника с.-г. кооперативів дуже задоволені цією постановою. Уважно прислухаються селяни кооператори до докладу про досягнення Драбівської дообідньої станції. В своїм докладі докладчик т. Лобовіков яскраво змалював роботу станції в її досвідах по підвищенню врожаїв. Підтверджуючи свої слова цифровими данними з досвіду станції, докладчик розповідає, які сорти хлібів дають найвищі врожаї, як угноювати ниви, які пари найвигідніші й багато нових для селян висновків Після доповіли рясно сиплються запити - „Деж дістати сортового насіння? Де дістати насіння кормових трав? А суперфосфату?" - й ціла низка инш. На всі запитання даються докладні відповіді. Отут найяскравіше вияснялась потреба зв'язку станції з кооперативами. Досвідня станція своїми досвідами доводить, що такі то сорти хліба найврожайніші, але посівматеріялу в такій мірі, щоб задовольнити селянство вона не має, от треба тут с.-г. кооперативам зв'язатись із Всеукр. Т-вом Насінництва і придбати такого зерна для розповсюдження серед селянства Делегати з'їзду виносять постанову, щоб на-весні, коли на ділянках досвідньої станції буде видко наслідки ріжнох досвідів в травні — червні влаштувати низку екскурсій. Представники кооперативів кажуть: „дуже добре було, коли б при наших кооперативах та були закладені показкові поля, на яких би за керовництвом досвідньої станції вести обробіток так, як каже досвідня тут би кожний селянин наочно побачив, що досвідня станція працює не даром". „Наші с.-г. кооперативи, кажуть представники з'їзду, торгують усім, а ні один не потурбується за те щоб розповсюдити серед своїх членів книжок із сільського господарства. Треба кооперативам взятись за цю справу". І з'їзд нагадує про це кооперативам, виносить постанову, щоб кооперативи взялись за розповсюдження сільсько господарських книжок серед селянства. Тому що в районі дообідньої станції є плантації цукрового буряку, і в цукротресті, і в селян, досвідній станції треба завести колективні досвідні участки з культурою цукрового буряку. Також з'їзд виносить постанову, щоб частіше скликати такі з'їзди, бо користи від нього багато. І йдучи широким степом, кожний делегат з'їзду яскраво тепер уявляє, що тілько в дружнім співробітництві селянина кооператора та агронома-дослідника, можна скоріше просунути на село досягнення досвідньої станції, втілити їх у життя. 