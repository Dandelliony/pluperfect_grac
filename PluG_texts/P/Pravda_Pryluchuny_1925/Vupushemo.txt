Випишемо!
- Випишемо? - А як же!... - А яку? «Правду Прилуччини»! - Гарна газета! Чисто наша селянська. Двічі на тиждень і за місяць 30 копійок. Дуже дешево! І чого тільки на її сторінках нема. Що у Франції, що в Англії і що в Америці, - все тут єсть. Агрономи тут розвозились із своїми многопіллями та плодозмінами. Воно оте многопілля майже зайве. Ну, ми зплоха не заведемо його, хай дурніші, побачимо, що далі буде. Далі тут тобі, як голова сельради спить, або як самогон п'є. Це те - ж зайве. Ну й хай - би собі пив. Ні, треба в газету ще що - б усі знали, що він пив. Велике діло! То ранше: - ех! пий, пий, ще й очкура попусти!.. Лахва була! А накази та постанови! - теж тут. Ми їх і не любимо, а вони сунуться на село. Є тут ще чимало всячини. Де кого заховали, або охрестили по - новому, - сюди його втаскали. Про оті лікнепи одно, пишуть та й пишуть. А чого воно раніш? – «Вольному – воля». А тепер: - організовуйтесь, єднайтесь, «сполучайтесь», ідіть за освітою, культура й «розкультура». Треба виписать! Гарна штука - небезпремінно треба!!
Почитайло
