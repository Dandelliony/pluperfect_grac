Мистецька хроніка.
У філії «Плуг». На черговому засіданні філії «Плугу» 1 березня затверджено відчит про діяльність філії за січень — лютий для ЦК «Плугу». Розглянуто план роботи Пирятинського літгуртка. Ухвалено план затвердити з предложенням літгурткові звернути увагу на громадську роботу (вечірки в сельбуді, робклубі), а також звернути увагу на вивчення техніки твору, художніх засобів то - що. Ознайомившись з анкетами членів літгуртка, філія ухвалила затвердити членів (18 осіб) І список надіслати до ЦК «Плугу»для оформлення справи. Розглянуто заяву мешканця с. Грабарівки П. Тищенка про вступ до літгуртка. Ухвалено зарахувати членом Прилуцького літгуртка. Вірші Тищенка справили приємне вражіння: автор дає свіжі образи і не заялозені рими і теми бере з сучасного життя. 
У Прилуцькому літгурткові «Плугу». На об'єднаних зборах літгуртка і філії «Плугу» зачитано резолюції Всеросійської конференції пролетарських письменників (вміщені в «Правді») і статтю з приводу цієї резолюції т. Осинського. Обговорення одкладено до зачитання инших статтів у цій справі. Переглянути склад гуртка й виключено 5 товаришів, що фактично не ходять до літгуртка. На літвечірку, присвячену Т. Шевченкові, ухвалено виділити докладчиком Єв Хоменка. Члени літгуртка зачитають ряд віршів. Росповсюджено журнал «Плужанин».
У Пирятинськ. літгурткові «Плугу». За лютий місяць відбулося 4 засідання літгуртка. Зачитано слідуючі доклади: 1) Ідеологична та художня платформа «Плугу». 2) Мистецтво, як культ і 3) Українська література перед Жовтнем. Зачитано ряд віршів членів літгуртка. Твори членів літгуртка містяться в стінній газеті «Червоний студент». Склад літгуртка за лютий збільшився на 4 особи. М.
