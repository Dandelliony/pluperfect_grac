Лист до тов. Смоляра, завідувача хатою-читальнею в Ряшках. 
(Малий фейлетон).
Гр. Смоляре, нехороші про вас вісти. Пише якесь „Жало", (бодай воно йому всохло), що, мовляв, і сякий, і такий, і он — 
який!.. А мені вас жаль, бо ото ж ви мабуть людина молода, гаряча людина... вам мабуть здається, що ото як би вхопив 
світ за вуха, то тілько — дриг... так його й перекинув. А воно світ — штука кріпка, важкенькая штука. І хочу я вам порадити 
як у світі жити, хатою-читальнею керувати, щоб у газеті ото не гудили. Пише отеє «Жало», що спочатку зав був хороший, а 
потім став поганим: Задається, нікого не визнає, „матом" криє, а коли хто вказує на помилки, то викидає з хати... за 
вуха. Воно, звичйно, начальникові піддаватися трохи треба, щоб люди бачили, що то собі не хлібороб — сірая темнота, а 
можна сказать, як авангард, уперед культуру попихає. От уже „матом" — не слід. Правда іноді... як гепнешся, скажемо, об 
лід потилицею, то воно закортить, але-ж свідома людина мусить натиснути на язика й ізмовчати, а як уже що, то є чимало 
символів підходящих, як от: „Сосонки зельониї" та й то нишком, про себе. Або й за вуха викинути. Ну там ще цуцика якого,
дитину (як що не піонер) може й нічого, але дорослій людині обидно: коли-б ще там по-уху, чи коліном під сіделку, то 
воно ще-б сяк-так, а то як сопляка якогось. Жаліється „Жало", що ви присвоїли кошти, що їх дав сельбуд для хати читальні
й нікому за це не скязали, а газет не передплатили. Гроші штука корисна а коли ото їх у руці тримаєш, то воно в кожного:
Ех, як би оце мої, ну й ділов-би наработав! Думати так — можна, а от... у власну їх кишеню заборонено, це треба 
пам'ятати. А про газети... справді, як же їх передплачувати, коли ні за що! Іще пише, що ви знищили стінну газету, де 
було вас похвалено, кажучи: Хиба можна за нас писати? Воно то так, я це розумію, що буває, коли не то що газету, а й 
самого писателя отого поганого розідрав би... Отак — за обидві ноги та тілько... раз — раз! І немає сількора. Тілько, 
голубе мій Ряшківськмй, розстрілюють за це, по тюрмах тримають. От ви там може не вспіли ще як слід і газету тую 
скоренити, як уже до «Прилуцької Правди» хтось ударив — вам конфуза, а мені робота: вставай удосвіта, пиши вам науку. А 
в газеті писати можна про всіх, це ви трохи відстали, треба життя нагнати. Ще одно: обминайте отого сількора десятою 
верствою й не оглядайтеся бо він все одно, як радіо. Не встигнеш там ненарошне помилитись, як уже він вроді как-би без 
дроту до газети. Може їх коли й введуть, ну поки живі, то треба якось остерігатися. Словом слухайте моєї поради й буде 
вам від громади шана, а від отих писателів спокій. А задаватися треба вміючи. Тоді це — нічого. 