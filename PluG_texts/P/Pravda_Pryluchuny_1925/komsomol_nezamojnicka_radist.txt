Комсомол – незаможницька радість!
Присвячую Яблунівському осередку ЛКСМУ.
Ще ніч не росправить чорного крила над селом, а комсомол увесь вже в сельбудинку. Сельбудинок вже ходором ходить, гуде. Сельбудинок — комсомольське «тирло». Комсомольці — народ аховий. Як стануть у кружок, як бахнуть на 20 ть ротів «По морям» — сами вікна розчиняються. Співають без нот — народ же простий, не «учоний». Запівайло почина, витягайло витяга, а баси «тєнь наводять». Начхать, коли якийсь там «нежной» семінарці не по утробі. - Світле око — хоч до дядини в гості! - Ми реб'ята вольниє. Кансамол — радость незаможницька! Чужі примхи «братві» не по серцю. Будь ти хто, хоч сам керовник комсомольський — сами дистипліну понімаєм. Парень сміло огризається: - Чого ти шкабарчиш, зараза! Гляди, щоб ми тебе не оддисціплінували. Хлопці не люблять, як начальство портфелем задається. До школи не всі ходили. Змалечку корови пасли, «кізячки» курили. Що-ж там і дивуваться, коли Іван, приміром, так «комнезамі» пише: «До Яблунівської Комнезами. Заява в Яблун. Комнезаму. Прохаю Яблун. Комнезаму прийнять мене в члени Яблун. Комнезами. Прохач — Іван, товариш Кесему, Козодий. Прошу пожалуста приннять тоесть как я уже осознав девствітельность». Бач, яка штука!.. Парням до дівчат кортить, ой як же! Та на улицю не підуть, з досвіток тікають.
... «те девствітельность осозналі!» Вся що-вечора в клубі. Иноді боса, нечесана, по - за ушами не мита. Але там всім - незаможницька воля, привіт! Там сам Ленін на стінах поблискує лисиною (як місяць!), посміхається до червоних шибенників. Ілліч бачить: — в його кутку «свинопас» гуляє, государством править учиться. Ілліч радується!.. Опівночі сельбудинок порожній під осокорами спить. Опівночи Комсомол реготом шлях засіває, з комсомолкою у хрещика грає. А в реготі кохання росою тремтить! А там місяць, як злодій, поза хмарами шляється. Ніч тікає — на обрії день займається. Гей, незаможницька радість шляхом червоніє! Скоро родиться сонце! 
Ол. Гладкий.
