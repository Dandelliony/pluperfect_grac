8-річчя Жовтня й лікнеп.
На Прилуччині за 1923 — 24 і 1924-25 роки план по лікнепу виконано на 50%. До 10-річчя Жовтня лишилося два роки. За ці два роки нам треба 
навчити грамоти ще на 50%, а саме: 60.000 неписьменних. Зокрема на цей 1925 — 26 рік припадає разом із підлітками навчити громоти 33,000 
неписьменних. Держава відпускає коштів на ліквідацію неписьменности серед 12 000 неписьменних. Щоб навчити решту неписьменних грамоти 
потрібно 30.000 карб. їх мусять дати Ленінські т-ва „Геть неписьменність". З 7 листопаду й буде провадитись двохтижневик допомоги лікнепу. 
Протягом двох тижнів Ленінські т-ва „Геть неписьменність" мають право провадити добровільні збори, продаж марок, листівок, жетонів. На 
окрузі вже всі т-ва мають гасла, плакати, відозви, підписні листи, марки, листівки, жетони й картки. Зуміємо провести кампанію як слід, то 
й план по лікнепу цього року виконаємо. Та й сором буде нам, коли не зуміємо провести! Ленінські т-ва мають 6360 членів. На допомогу нам 
стають учителі лікнепу, навчателі трудшкіл й всі організації. Від нас чекають на допомогу 33,000 неписьменних. Чи можна бути байдужими? 
Ото ж під час свята мусимо сказати, що зроблено по лікнепу й що лишилося зробити. Мусимо сказати про двохтижневик допомоги лікнепу. Під 
час свята мусимо дати слово, що до 10-річчя Жовтня виконаємо завдання — навчимо грамоти 60 000 неписьменних, як і до 8-річчя Жовтня 
виконали 50% свого плану. Нехай кожен громадян узнає про лікнеп, про двохтижневик допомоги лікнепу й відчує, що його допомога потрібна. 