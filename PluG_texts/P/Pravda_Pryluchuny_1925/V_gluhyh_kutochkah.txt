В ГЛУХИХ КУТОЧКАХ.
(Запорізька Круча, Пірят. р.).
Село — не село, а скоріше куточок в 30 господарів. До 1922 р. — буйне село, революційне. Кипіла праця, працювали ріжні організації. Працювали, бо була тоді в селі сільрада. Як не стало після реорганізації її — то весь лад погас. На засіданнях сільради та партячейки товкли питання про підвищення культурного рівня на цьому кутку. Балакали, ухвалювала та й тілько. Роботи не було. І минув так сьомий рік Жовтня.
Настав восьмий. Думали, що й далі тут так буде. Але ні! Заворушились селяни. До сільради пішли, до сельбуду й инших культорганізацій. Гукають: Треба хати-читальні, лікнепу! Прийшла з сільради, ухвалили, що треба. Не знаю, як виконувати будуть. Треба з боку роздувати вогник, бо до освіти потяг є. Треба хоч на 8 рік Жовтня ліквідувати відсталість таких куточків.