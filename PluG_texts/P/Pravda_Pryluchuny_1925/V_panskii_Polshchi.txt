В панській Польщі.
ПІД КОРМИГОЮ ПАНІВ. На польських окраїнах повстанський рух знову зміцнюється. Дрібні повстанські загони провадять напади на поміщиків, військових поселенців та поліцаїв. Цими днями сталася сутичка між білоруськими селянами і польською поліцією в районі Молодечно. Польська поліція, довідавшися, що в селі Заболяки переховується повстанець Рак, дуже популярний між місцевим селянством, вчинила вночі напад на це село й заарештувала Рака. Коли поліція везла Рака до найближчої станції Пруди, її наздогнала юрба селян із наміром відбити Рака. Поліція відстрілювалася й викликала на допомогу в Молодечно й Вилевки військові частини, що розпочали бій з селянами й розігнали їх. Того самого ж дня жандармерія заарештувала в найближчих селах дуже багато селян.
