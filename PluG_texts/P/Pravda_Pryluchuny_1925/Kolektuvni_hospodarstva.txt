Колективні господарства.
Протягом літа 1924 року в с. Березовій Рудці засновано З с.-г. трудових а ртілі в яких об'єднано 56 господарств, 277 їдців, на 390 дес. землі. Завдяки енергійним виходам рад артілів та прихильному відношенню до них робітників РВК. земля усім відведена в поодинокі шматки, на яких установлено 7 ми пільний сівозмін з уведенням інтенсивних культур — буряку, картоплі, м'яти, посівних трав, олійних та бобових, а особливо кукурудзи що повинна цілком замінить ячмінь, як несухостійку й вередливу культуру. Артілі кіньми забезпечені цілком, але бракує де якого мертвого реманенту: культиваторів, сівалок, жаток, молотарок та січкарень, котрих артілі мають набути через Окрсільгоспсоюз. Зараз артілі турбуються про набуття, очистку і взагалі підготовку посівматер'ялу до весняної посівкампанії, набуття потрібного реманенту та племінних росплідників, розробку планів організації промислових та молочарських підприємств і іаш. засобів, що до підвищення господарства, щоб у майбутньому році заняти певне місце в конкурсі та с. Г. виставках. Для регулювання взаємовідносин поміж артілями й розвязання питань тяжких одній артілі, а також питань загального характеру, утворюють місцеве Бюро артілів при участі робітників Райвиконкому.
Г. Борисенко
