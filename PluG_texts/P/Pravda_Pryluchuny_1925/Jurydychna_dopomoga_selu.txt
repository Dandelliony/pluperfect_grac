ЮРИДИЧНА ДОПОМОГА СЕЛУ.
Партія та Радянська влада рішуче запроваджує в життя революційну законність. А це ставить перед нами питання про юридичну допомогу селу. Організація на селі 
осередків юридичної допомоги стоїть з самого початку існування судового апарату перед радянськими й судовими органами. А проте, й до цього часу ми маємо 
незначні наслідки. Причин багацько: перш за все, до революційне село, за винятком поодиноких випадків, юридичної допомоги на місці не мало; через те на місцях 
і немає старих робітників у цій галузі. По-друге, особи, яким належить працювати в цій галузі, не одержують платні; тому багацько не хоче йти на цю роботу. 
Стан у нашій окрузі такий: Прилука, Пирятин і Ягогин мають досить захисників. Драбівський, Варвинський, Мало-Дівицький і де-яка частина Сріблянського району 
обслуговуються значно менше. Решта ж районів зовсім не обслуговуються. Отже, нам потрібно в першу кзергу виділити захисників у районах: Ковалівському, 
Турівському, Іваницькому, Березово-Рудському та Харківецькому. Слід зазначити, що в цих районах підпольна (недозволена) адвокатура широко працює, заводячи 
селян в оману. Підпольні адвокати є в нас і на инших районах, але там, де є захисники, вони менш активні й менше шкодять. Навколо організації в цих районах 
юридичної допомоги, потрібно розворушити громадску думку. Потрібно з'ясувати сільським активам усю корисність ції роботи, щоб останні виділили з свого складу 
відповідних кандидатів. Таких кандидатів, що після де-якого часу практичного стажу та роботи, при округовій консультації, мігли б повернутися на села, будучи 
до відповідної міри підготовленими до ції роботи. Місто також мусить піти назустріч селу, виділивши цілком свідомих робітників. Останніх округова комісія 
захисників повинна підготувати й також відрядити на село. Ця робота заслуговує пильної уваги з боку громадських та професійних організацій, і виконано її буде 
з успіхом лише за їхньою допомогою. 