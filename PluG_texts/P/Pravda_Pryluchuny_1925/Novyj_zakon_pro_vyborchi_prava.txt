НОВИЙ ЗАКОН ПРО ВИБОРЧІ ПРАВА НАСЕЛЕННЯ.
Велика Президія ВУЦВК'у затвердила на своєму засіданні ухвалений Раднаркомом, закон про виборчі права громадян та порядок проведення виборів. ХТО КОРИСТУЄТЬСЯ ВИБОРЧИМ ПРАВІМ. За новим законом правом обирати і бути обраними до Ради та на з'їзди Рад користуються всі громадяни УСРР та инших Радянських республік незалежно від полу, релігійних переконань, національности і від того як довго перебувають вони у данній місцевості Республіки, коли вони до дня виборів мають 18 років і належать до таких розрядів. Робітники, службовці і инші особи, що перебувають на роботі чи тимчасово безробітні, громадяне, що працюють у сільському господарстві, або провадять особисте господарювання, або беруть участь у колективному землекористуванні (ті, що користуються найманою працею в сільському господарстві, як допоміжною і в межах установлених законом виборчого права не позбавляються). Військові службовці Червоної армії, військ ДПУ, конвойної варти, а також співробітники міліції, особи вільних професій, навчателі та учні всіх учбових установ, одиночки — кустарі й ремісники, що користуються найманою працею, наймаючи не більш одного дорослого робітника, або двох подлітків, члени кустарних артілів, особи, що провадять хатнє господарство, і непрацездатні члени родини осіб, що користуються виборчими правами, особи, що торгують по безкоштовному патенту, виданому Наркомсобезом, а також особи, що вибирають патент першого розряду (рознощики), коли їх з яких инших причин не позбавлено виборчого права. Виборчими правами користуються також чужоземці, що проживають на території УСРР і належать до трудящих. Вживання найманої праці для хатнього обслуговання, а також одержування відсотків з внесків кредитових установ, та з випущених Радянською владою облігацій державних і комунальних позич не тягне за собою позбавлення виборчих прав. ХТО ПОЗБАВЛЯЄТЬСЯ ВИБОРЧИХ ПРАВ. Не обірають і не можуть бути обрані до Рад особи, що вживають найманої праці з метою дістати прибутки, що живуть на не трудовий прибуток, себто на відсотки з капіталів, прибутки від підприємств та маєтків, а також і приватні торговці і приватні торгові комерційні посередники, службовці й агенти бувшої поліції, корпуса жандармів і охранки, агенти контррозвідок, члени Романівської родини, а також особи, що прямо, чи побічно керували діяльністю поліції, жандармерії та караючих органів царського та контр революційних урядів. Позбавляюються виборчих прав також ченці й духовні служителі всіх релігійних культів, при чому дяки, кантори, муедзини та инші подібні їм особи позбавляются виборчих прав у тому разі, коли ця робота є для них основна професія. Позбавити виборчих прав можуть також по присуду суда. Особи, позбавлені виборчих прав, через те, що живуть на нетрудовий прибуток, можуть бути допущені до участи у виборах надалі, коли документами доведуть, що тепер вони не визискують чужої праці і живуть на кошти, які здобувають своєю особитою працею. Цей пакт нового закону, звичайно, не стосується до колишніх службовців поліції, контррозвідок_і духовних служителів. Колишні службовці й агенти поліції, жандармерії та контррозвідок можуть бути відновлені в правах тільки в постанови ВУЦЗКу.