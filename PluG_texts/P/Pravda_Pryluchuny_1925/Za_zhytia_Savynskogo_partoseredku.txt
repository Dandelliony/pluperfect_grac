З життя Савинського партосередку.
(Сріблянського району). 
В неділю 20 липня відбулось відкрите паргзібряння. Не дивлячись на возовицю, на зборах було присутніх більше ста селян. 
На повістці денній стояли питання: постанови 3-го Всесоюзного З'їзду Рад, що-до підвищення сіль-господарства розробка 
плану партосередку, перегляд парт нагрузки й инше. По першому питанню — секретар райпаркому тов. Руденко зробив доповідь 
і на цікавих прикладах з селянського життя з'ясував вагу і користь для селянства постанов З'їзду, щодо підвищення 
сільгосподарства і Селянство цікавилось доповіддю. Задавало багацько запитань: чи ліси повертаються бувшим власникам, 
чи громаді, чи зменшуються відсотки на кредит, про податок і инше. Досить активно селянство обговорювало постанови 
З'їзду, вказувало, що влада правдиво поступила, передавши ліси громаді, а не бувшим власникам — біднота буде мати ліс. 
Далі селяни бажали, щоб уряд вжив заходів, щоб хліб і инші речі сільського господарства не знецінювались в осени 
Партосередок ухвалив розказать кожному селянину і селянці про постанови З'їду, а також в купі з агрономією й кооперацією
розробить план переведення в життя цих постанов на селі. Селяни залишились до кінця зібрання, приймали участь в 
розробці плану партосередку і давали досить практичні добавки, наприклад: організувать школу для дорослих, машинове 
товариство, покликать агронома в село, потурбуваться, щоб був лікар, то-що. Партосередок ухвалив занести ці предложення 
в план і через відповідні органи добиватись переведення в життя. Потреби села ростуть, більше напруження сил вимагається
від сількомувіста, щоб не від стать од села і вміть задовольнить его потреби. Будем сподіваться, що партійці з цим 
справляться. 