Наші с.г. кооперативи і торговля.
В останній час єсть погляди сільських, громадських, а почасти й кооперативних діячів, що с -г. кооперативи не повинні торгувати взагалі і особливо крамом споживання. Безумовно, коли буде торгівля с.-г. кооперативу виключно крамом споживання, таке явище нормальним назвати но можна. Але ж коли с. г. кооператив, ведучи заготовчо-збутову роботу в обмін на продукти і речи сільського господарства, продає своїм членам крім краму природнього характеру (с. г. машини, знаряддя, збруя, підкови, ріжне насіння, будівельні матеріяли, гвіздки і инш.) і речи широкого селянського вжитку як взуття, мануфактуру, посуд, то така торгівля в умовах сучасної дійсности у нас на Прилуччині буде цілком доцільною. З метою розвитку і зміцнення наших окраїн ми повинні поставити не відкладною нащою задачею охватити найбільше збуту с -г продуктів і використати взагалі всі багацтва нашої місцевості. Для цього, в обмін на продукти праці селянина, ми повинні дати йому все те, що потрібно для корисного ведення його господарства. Безумовно, тут с -г. кооператив повинен мати иідбор краму з ухилом у свій природній сільсько-господарчий бік; керовники повинні привчати селянина розуміти природу і завдання сільсько-господарської кооперації. Але не слід так уже критично ставитись до того, коли селянин при розрахунках з своїм кооперативом замість 2-3 коп. здачи (по його ж бажанню) одержить 2-3 коробки сірників. А от із за цього на Мало Дівицькому участку досить багато прийшлось вислухати критичних розмов. Критика річ хороша, однобока ж і пристрастна критика — лише балаканина. Крім того, щоб не балакати не знати чого, треба знати останній декрет про сільсько господарську та кредитову кооперацію ВЦИКа і РНК від 22 серпня 1924 р. Займаючись торгівлею в с.-г. кооперативах ми повинні уникати краму, що не задовольняє серйозних потреб наших членів (бублики, цукерки, соски, ріжної галантерейної дрібниці і т. инш ). Повинні твердо знати, що мета нашої торгівлі не «торгівля», а засіб для набуття средств. Посадити пітомника, улаштувати зразкове поле, оборудовати плантацію чистосортного насіння, набути зерно - очистні, прокатні й опорні пункти без коштів не можливо. Для розвитку кредитових кооперацій, на безмежні потреби сільського господарства, для набуття важких машин, на меліорацію, на безліч с.-г. заходів потрібні кошти й кошти. Пайовим капіталом, як би добре справа з, ним не стояла, обмежитись не можна. Це є тільки підвалина, на котрій будується велика й серйозна кооперативна робота на місці, І «горе» не кооперативи, що не збудували й досі належної підвалини, але ще гірші ті, що зібрали паї і слухаючись «мудрих» вказівок своїх товаришів на місці, нічого на їх не роблять, або боючись торгівлі, бо це мов не наша робота, вложили всі кошти товариства в «бичка» (Петрівське товариство) котрий за чотирі місяці з'їв все товариства. Така робота нікуди не годиться; за неї товариство повинно братись тільки, маючи у себе зайві кошти. Потрібна наочна праця товариства, і ця праця здебільшого у нас повинна починатись з збуту і постачання, або инакше сказати з «торгівлі». І уже коли набудемо шляхом торгівлі стільки вільних коштів, шо можна виділити частину для кредитових операцій, тоді тільки можна брати курс на чистоту роботи сільсько-господарської кооперації. Покіль що ж будемо робити так, як цього вимагає життя сільсько-господарської кооперації на сьогодняшній день, бо це не є видумка місцевого значіння, а є вказівки Радянської Влади в справі практики сільсько-господарських кооперативів першого щабля І. Середа
