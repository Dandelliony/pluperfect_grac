ПРАЦЯ ГОРОБІЄВСЬКОГО ОСЕРЕДКУ ЛКСМУ.
(Сріблянського р-н у.) 
ЛКСМУ у нас значно зріс і в сучасний мент налічує вже 17 членів, переважно незаможньої молоди, із котрих 3 дівчини. 
Спочатку осередок найбільше працював над політвихованням членів: тричина тиждень провадилось навчання по вивченню 
політграмоти. Члени осередку майже всі уважно відносяться до політнавчання, особливо цікавляться політфантами. Осередок 
провадить масову роботу, улаштовуючи масові читки газет для масові політфанти. Молодь осередку провадить роботу на 
дубках, прищеплюючи серед молоди села нову радянську пісню. Молодь охоче допомагає в роботі комсомолу і завжди навіщає 
збори осередку, допомагаючи в вирішенні де яких питань. У громадській роботі комсомол теж приймає жваву участь. Багато 
комсомольців займають відповідальні громадські посади. Працюючи на громадській ниві, комсомол має авторитет серед селян.
При стінгазеті, комсомол організовує т-во друзів Червоного Слова, яке налічує 27 членів, з котрих більшість селян. 
Селяни звертаються до комсомольців за ріжними порадами і комсомольці дають їх, а також по проханню селянства пишуть 
ріжні скарги, чим відбивають в селянства охоту звертатись до сільських «адвокатів», що деруть гроші. Комсомольців 
також прикріплено до ріжних організацій села, де вони провадять роботу і про наслідки своєї роботи дають відчити на 
загальних зборах. Серед жіноцтва комсомол теж провадить працю, є прикріплена від комсомолу до жінок комсомолка, що 
працює головою жінвідділу. Батрацька робота осередком дуже гарно поставлена. Є комісія по роботі серед батрацтва. При 
хаті-читальні улаштовано куток батрака. Єсть при осередкові колектив юних піонерів, що налічує в своєму складі 50 
членів. Батьки селяни з радістю відсилають своїх дітей до піонерів, бо вже пересвідчились, що дітей комсомольці 
навчають всьому гарному. Робота осередку в цілому гальмується, бо бракує коштів, немає змоги придбати комсомольської 
літератури, а також передплатить потрібних комсомольських часописів. Комсомол силкується збудувати спорт-приладдя, але 
в цьому не йдуть на допомогу сільрада та хата-читальня, через що справа не посувається вперед. 