На крилах перемоги.
(Спогади з перших часів революції в с. Рудівці...).
ПОВИНЕН. Прощалося сонце в життям на землі на ніч, кидаючи повстанцям останній вітальний промінь. Чорним туманом насувалася ніч на очерет, осоку, повстанців, 
революцію, життя... Було холодно. Шелестів очерет... З далеку неслися співи сумні, сумні... Сумувала ніч своїм холодним повітрям, та шелестінням пожовклого 
листя. Петро на вухо Грицькові: - Сьогодні підемо в село і зберемося в Василя... Добре, добре... шопотілн всі... Накрапав холодний дощ... Вітер в безмежжя... 
Ніби вовками вилазили, крадючись поза кущами, болотами, повстанці зі зброєю в руках. Перекидаючись між собою короткою розмовою: — Де Іван? Пішов з хлопцями на 
той бік! Ага!... Знову затихала коротка розмова. Шелестів вітер... Шумів дощ. Вийшли на дорогу. Подалися навпростки... праворуч у городи... у двір Василя... 
Сиділи, — поночі гомоніли: Треба зорганізувати добрий загін. Нас мало, лише 10. Доручити це Сашкові — він знав як це діло... Так... - Ми доручаємо тобі. Тм 
повинен!!! Знаєш, повинен! Добре все буде!.. З РУК У РУКИ. Морозиться степ, инколи пролітав сніг... Сполохано шугають ворони... Переливаються дні. Німці 
тікають, у селі гайдамаки, тікають гайдамаки... Переходять петлюрівці... Повстанці в кущах, очеретах... уже рік. Раптом увійшли більшовики в село. Тиждень...
два... і гайда... Знов повстанці в очеретах... ... Зіма..
ДЕНІКІНЩИНА. Лютують денікінці... Зажурився, вкритий снігом, день. Заплакав замерзлими слізьми... Мов вихор, літали золотопогонники — децікінці по вулицях 
переляканого села. Не в одного тоді комбідовця щеміла спина від нагая. Не одна тоді дівчина загинула на віки.. Тягли, знущались, катували... забірали майно за 
контрибуції... Сухі очерети ж, закидані снігом, не зостались порожніми: Там були повстанці. Минали дні... місяці.. Плакав, під снігом заплямований кров'ю, 
день. Денікінці скаженіли. ОСТАННІ ДНІ. Далеко було чути гуркотіння гармат... Тихо, тихо шепотів на вухо вітер повстанцям: Ви чуєте? чуєте? Легко затріщав 
очерет і до гурту підійшов Грицько — був на селі, біг і задихався: — Червоні недалеко! Іваниця наша... В Прилуці метушня. Денікінці тікають... Нам потрібно 
звязатися з червоними загонами. Сашко з своїм загоном уже там... А де це Василь з своїм Ж.? На селі формує загін другий, що-вечора нам дає звістку про стан на 
селі, а сьогодні його щось довго нема?!.... Може впіймали?... Можливо. А як, ти, гадаєш, Грицько, ми переможемо? Звичайно... Останні дні...
 СМЕРТЬ ВАСИЛЯ Й Ж. Що дня, як тільки сонце попрощається з землею наніч і в останнє поцілує заплямовану кров'ю, укриту снігом, землю — вони сповіщали своїх 
товаришів. Василь — старий комуніст, ватажок комбідівців, Ж. його помішник. Зараз їх ждуть і не діждуться. Вже давно місяць дивиться на своїх нічних товаришів. 
А їх нема... Василя та Ж. несподівано схопили... Напередодні великого дня схопили... Вивели в поле обох у самій білизні — їхали, лаялись... Мороз зі злістю 
шмагав, колов ватажків, кусав за голе тіло... Як жалібно плакав вітер, чіпляючись за кожен вершок сухої рослини з під снігу... Як щулилося сонце, які сумні
були хмари, коли почули останнє слово комуніста: Дайте закурить... Дали... Курив... Мріяв про смерть, життя... жінку... дітей і сина Михайла .. Хотілося жити... 
Отут і розстріляйте! Встали. Бах-бах... здрігнуло лунко в повітрі... Загойдалося дві постаті і впали, обливаючи своєю кров'ю червоно-гарячою сніг. В останнє 
здрігнуло в корчах тіло.... Тікали денікінці. НА КРИЛАХ ПЕРЕМОГИ. А там в очеретах порожньо. Шляхом йшли червові загони ... Близько гули гармати.... Стрункими 
лавами на крилах перемоги врізалися стрункі вагони товаришів... Співали Інтернаціонал. Ласкаво вітало сонце Червоних лицарів. Тут же в лавах зпереду вже на 
конях вигравали: Грицько, Петро, Яків, Іван, Стенька й инші товариші. Плакали діди, плакали бабусі, жінки, дівчата стрічали з хлібом, з сіллю... Хмари отарами 
бігали по небу граючись із сонцем. Цього дня й ховали забитих товаришів Василя та Ж. А ввечорі лунали співи дівчат і хлопців — повстанців. Біля збірні грав 
оркестр. Заповнював простори переможним маршем. Повно народу.... Сход.. З цього часу тихо, тихо на селі. Лише часом гвалтувалось село наскоками банди Махна, а 
потім Коваленка, що забив Грицька. Грицько був тоді військомом. Грім і блискавиця був цей Грицько... Шелестять очерети; вже не ховали в собі тих славних 
переможців, що сиділи в них цілих два роки. Немов качки дикі, перелітали, лякаючись стрільця з місця на місце... і врешті вирвались на легких крилах перемоги... 
Туди... Туди... в червоні простори, до нового щасливого життя... Через громи, через буруни... З боєм пройшли ввесь степ України, Коней в Дону напували, Під 
Перекопом ворога били, Й на Карпатах бували. В Чорному морі панство топили, Гади в Парижі дріжали, Раптом зірвалися глибоко в Польщу, Чули "дайош" під Варшавой! 
А зараз, тихо, рівномірно, мов годинник, відбиває життя крок за кроком вперед, і ми всюди переможці... На крилах перемоги пееможемо ввесь світ!!!...