Пасічництво.
Головний пожиток. 
Уся надія пасічника на головний пожиток. А тут головний пожиток стає загадкою. Не один пасічник міркує: „А як цього 
року? — Чи доведеться коштувати мед? Чи може буде так, як торік та позаторік?". Бо останні два роки далися в знаки, — 
переполовинили в багатьок пасіки, а дрібні пасіки то й зовсім загинули. Ці два роки так дошкулили пасічників, що 
багато каже — годі! Пасічникувати треба вміючи: „Бач, як у Грицька є в голові, то невидно порожніх точків! От візьме й 
цього року!". І я кажу, що набере меду повні липівки, бо цьго року пожиток добрий. Ходить пасічник по пасіці та радіє: 
„Ну й курить! Такого давно не бувало."
БДЖОЛАМ ПОТРІБНА ТОВАРИСЬНА ДОПОМОГА ПАСІЧНИКА. 
Головний пожиток пасічницькі жнива. А раз жнива, то працюй! Працюй так, як бджоли працюють. Погано робить той пасічник, 
що під час головного пожитку рої збирає. Треба рої брати за здалегідь, або зовсім не брати, бо під час рійби бджоли 
гуляють. Добре робить той пасічник, що до головного пожитку в родинах силу зіб'є (розведе) Коли в його довбанки, то 
зачиняє старих маток у клітки, щоб не червили, робить медовики. Коли пасіка з рамкових вуликів, то те й знай, що 
вибризкуй на млинкові мед. Не треба тільки дуже захоплюватись вибризкуванням меду. Завше в вулику має бути де кілька 
рямок із медом у запасі на вйпадок припинення пожитку. Не треба забувати й того, що чистий мед добру ціну має. Отже, 
млинок окропом вимивати. висушувати, а мед проціжувати й держати в липівках закритим.
МЕД Є. 
У нас так буває: або нема меду, або є, та не вміємо його збути за гарну ціну. Буває ще й так, що пасічникові до зарізу 
грошей треба, згоден мед і дешево продати, так ніхто не купує! Це все через те, що ми, пасічники, неорганізовані. Коли 
б усі ми були в пасічницьких т-вах, то під гарячий час кожний одержав би кредит, а мед не збував за безцінок. 
Пасічницьке т-во провадило б заготовку меду в инші місця, де він платиться добре, влаштовувало б тижні, протягом яких 
доводило б населенню про користь меду. Тоді збільшилось би споживачів на мед. Пасічницьке т-во продавало б медовий 
квас і ріжних гатунків медяники. А то наше громадянство швидче купує малясники, й у цім винні ми, пасічники, що ще й 
досі мовчимо про користь меду. Отже, кожний пасічник, що бажає мати нагороду за свою працю й навчитись як краще 
пасічникувати, мусить стати членом пасічницького т-ва.