Нарада про електрофікацію на селі.
(м. Варва).
23 січня у нас відбулось об'єднане засідання осередку КІІ(б)У, ЛКСМ, Жінвідділу, .КНС й Сельради. На засіданні було багато селянства, зацікавленого в радянському будівництві. На засіданні зроблено два доклади: Про електрофікацію в радспільці і її значіння, а також про електрофікацію м. Варви, де було дуже багато запитань з боку селян и як видно населення м. Варви зацікавлено цим питанням. Тут була обрана комісія для цих справ з трьох осіб: від партійного комітету, кооперації й селян. Під кінець розбірались заяви про вступ до партії: було прийнято 9 душ, із них 3 жінки. Ленінець

