ЧОМУСЬ НЕ ЧУТИ.
(Загін Іваницьк. р). 
Гарний будинок стоїть у садку: тут міститься сільрада й всі сільські організації. Так і треба, гарненьке місце, але 
глянули ви на дах будинку, та й мимрите — не хазяїни, пропадає дах. Що стоїть покрасити, а як пропаде зовсім дах, то 
тоді багато треба витратити коштів, щоб новий зробити. Та воно й школа чомусь не ремонтується, а вже час, бо скоро 
діти йтимуть до школи. Запитаєте: а може коштів не має в сільраді? Ні ви трошки не вгадали, кошти є. При передачі від 
старого голови сільради гр. Кушніренка, новий мусив одержати грошей сільради 51 карб. 45 коп., але голова гр. 
Кушніренко, ці гроші розтратив. Ревізійна комісія, ревізуючи сільраду, склала на ці гроші акта, і надіслала куди слід 
ще аж у листопаді 1924 року, а гр. Кушніренко грошей сільради не повернув і досі й про акта нічого не чути, а гроші 
сільраді дуже потрібні. Що-ж ще треба зробити, щоб одержати гроші? 