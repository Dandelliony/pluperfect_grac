Наша кооперація зростає.
(с. Ряшки)
В нашому селі є крамниця споживчого товариства. В серпні цього року було зроблено товариству ревізію, якої довго не було. Найдено недостачі у прикажчика більше, як на 300 карб. Правління й прикажчик були змінені і притягаються до відповідальности. Обрано нове правління. Головою обрано т. Ялтекова — комуніста. Новому правлінню прийшлось прийнять чисті книжки, порожню крамницю та заборженість. ІІайщиків було всього 39. Трудно було новому складу правління налагодити діло в товаристві, не маючи ні грошей, ні краму. Були такі людці, що в душі раділи вміранню споживчого товариства. Але нове правління доказало своєю працею кожному громадянину, що можна зробить з нічого велике діло. За недовгий час, правління зробило те, що тепер повна крамниця краму і він продається дешевше, чим в Прилуці. Тепер селяне охоче записуються пайщиками. 
А. Костриця.
