Про газету та селькорів
(малий фейлетон).
Єсть у нас на окрузі отака «уредна вещ», як газета... Нема через неї життя отим «активним іліментам», що або нічого не роблять на громадській роботі, або роблять таке, що й на голову не полізе... Ти там нагонив самогону та заробив трохи, чи то ладанцю ок празнику привіз у кооператив, чи там справу не по законах вирішив, - а тут якійсь уже «протигосударственний, злонамеренний, подрівающий совецкую уласть» тип і пише: - У нас ненорядки... - Комнезам заснув... - Сільрада куняє на похмілля... - Дорога до сельбуду заросла... І скілько після того клопоту! Відділи Окрвиконкому зразу - давай пояснення... Іде розслідування. А прокурор – собі.. та всіх отих активних - до суду... Добре як закінчиться тим, що вас тільки в «одставку без мундира» попросять, а то бува, що за ваш власний мундир потягнуть та посадять туди, відкіля видно: - І лани широкополі, і Удай, і кручі...- «На віку, як на довгій ниві - всього трапляється!..» Раніш було - піймав того, що... селькора, - намняв йому боки, або з - за угла бебехнух безвіном по голові - і не писне тобі, в друге не напише... А тепер... ех, порядки! Он у нас на Трубаровщині стінкора (цеб то того, що лише до самої стінної газети пише) помняли тільки «собственноручними кулаками» без всякого там безвіну - і то на 5 років у Допр!.. А як за отих селькорів, що ото писалося по всіх газетах - Малиновського та Лапицького - так і до розстрілу засудили!.. От і займай їх!. Де - хто так «випірає» селькорів нишком – «скоручує», «звільня за бездіяльність» чи що, одним словом, щоб позбавитись від нього... А тут на захист стає Бюро дописувачів... Знов розслідування, давай пояснення... Селькор залишиться на посаді, а тоді вже стережись. От декрета ні на крок - бо зразу в газету попадеш!.. Ні, хам їм грець... Краще ладнати з ними, щоб було «і мир і тишина»... Оце округовий з'їзд селькорів та робкорів... 3‘їзжаються з сел та хуторів... Тут треба сільській владі зразу й допомогти їм... Зустрівши голову комнезаму, голові сільраді треба сказать: - Чув, Іване.. Буде з’їзд отих «рябків та сірків»... Чи нам би своєму на дать підводки .. - Щоб не гавкав на нас?... Догадливий ти - не даром голова... Ходім предложимо йому... Підете до того «сірка», та: - Василію Пилиповичу! Ото ж з'їзд ваш.. Поїдьте, ми дамо підводку... Почуєте, що гарне, і нам розкажете... А голова комнезаму має додаки: - Конешно... Ви, як селькор, як значить - совецкоє око, то нужно... Ми подводку для вас - з нашим удовольствієм... Послуха селькор, та: - Спасибі, я й пішечки... Не треба гонити зря коней... Вийдуть голови та: - От зараза! - Хто зна, з якого боку до його й підїхать... І, як не під'їзжають, а справжній селькор тобі пише та й пише: похвалить, як є за що, погудить, як заробили... А селяне читають та горорять: - Молодець, і наше село «продрюковав»... Візьме охота й ще когось написати до газети… й пишуть та пишуть... Уже редакція не може всіх дописів «надрукувати», а частину передае до органів влади, шоб «продрюкували» кого тем належить... - Ох, оця газета, ох, оці селькори! Такі вам живучі! 
Метеорний.

