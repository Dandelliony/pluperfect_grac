Вовчок – ворог сільського господарства.
Серед мало-помітних шкідників останнім часом дуже поширився і загрожує сільському господарству вовчок. Цього сорняка 
зразу помітно й селянам легко з ним познайомиться. Вовчка є два розбори: один — низенький гіллястий з блакитними 
квітками, другий — росте одним стеблом, довгий із жовтими квітками. Гіллястий вовчок росте здебільшого на тютюні та 
коноплях. Негіллястий — на сояшнику, але він може рости, переходячи з сояшника й на тютюн і на коноплі. Інколи, дуже 
рідко, вовчок негіллястий переходить і на боклажани, на капусту та ще на де-котру городину. Ростуть обидва вовчки так, 
що не мають свого коріння. Вони причіплюються до корівння будь якої рослини сояшника, тютюну, конопель то-що і з його 
тягнуть ті соки, що ними рослина годується, й нищать її. Зараз, особливо на місцях, де зрубано тютюни — сумна картина: 
росте цілий ліс вовчка й ніхто не думає його нищити. Вовчок визріває, розсипає своє насіння й засиває поле знов, щоб на 
майбутній рік вчинити ще більшу шкоду. А насіння в вовчка багато: в кожній коробочці до 2000 штук дрібненького як порох.
Селяне того дрібного вовчкового насіння не помічають і не знають із чого він росте. Отже щоб не допустити засмічення 
грунту насінням вовчка, його слід зривати ще тоді, як він цвіте. Під час цвітіння насіння в його ще немає. Тільки таким 
полоттям вовчка можливо очистити ниву від цієї пошести. Багато допомагав очищенню грунту від вовчка зміна засівів. На 
дуже засміченому вовчком місці слід років за 2 за З заводити рослини, що не бояться вовчка. Найкраще садити картоплю, 
баштан, бо на них вовчок не росте. Отже доки вовчок не росповсюджився остільки, щоб зробити цінні культури 
безприбутковими з за низьких врожаїв селянам треба почати найрішучішу боротьбу з ним. Боротьбу слід вести не окремим 
господарствам, а всією громадою, бо тільки тоді будуть гарні наслідки. Річ у тому, що насіння вовчка остільки дрібне й 
легке, що його гарно переносить вітер на великі простори. Отже один недбалий господар може заразити вовчком дільниці 
инших господарів, що ведуть боротьбу з вовчком. Вже виведено багато сортів сояшника, що не бояться вовчка, бо ця 
пошесть до них не чіпляється. Заводити такі сорти треба тим господарям, що займаються культурою сояшника. 