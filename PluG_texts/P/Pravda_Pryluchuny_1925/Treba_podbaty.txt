ТРЕБА ПОДБАТИ.
(с. Загін, Іваницького району).
У нашому районі 27 вересня ц р. буде с.-г. районова виставка. Селяне жваво готуються до неї. Не один селянин, навіть 
з нашого хуторка темного, затурканого, має дати свої експонати. Це все наслідки виставки минулого року, де одержували 
кращі господарі премії. Кожний селянин ще з весни роспочав підготовку і жде нагороди. Може це й помилка селянина, може 
йому нагорода більша від того, що кращий врожай по кращій обробці. Але крім цього, він хоче винести свою працю на суд 
громадський. Він має надію, що цей суд винесе ту чи иншу подяку йому, як революціонеру землі. Він гадає: „Хоч порося, 
та дали-б“. Потрібно райвиставкому звернути більшу увагу ніж минулого року, особливо на індивідуальні господарства, 
хоч наша мета — колективізація. Це збільшуватиме що року кількість господарів, що прямують до поліпшення господарства. 
