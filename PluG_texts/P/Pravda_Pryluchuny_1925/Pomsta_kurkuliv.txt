ПОМСТА КУРКУЛІВ.
У с. Драбові 9/8 вночі в громад. Путрі счинилась, пожежа: в горіла клуня та стіг жита в 40 кіп. Злочинці простежили, 
коли Путря звіз хліб, поставив молотарку і хотів другого дня молотити. Напевне ворогові хотілось, щоб згоріла й 
молотарка, бо вона належить активному середняку, що за часів революції багацько роскулачував куркулів. Сам Путря теж 
активний середняк, уповноважений по землеустрій, був обраний селянством на працю до Золотоніської округи, де й був до 
цього часу зам. зав. ОЗУ. Перебуваючи там, він багацько допоміг селянству, особливо по землеустрію своєї громади, але 
йому на перешкоді стояло 19 „кріпаків хліборобів“(як вони самі себе називали), що відверто заявляли -не підемо на 
землеустрій і землі своєї нікому ні ступня не віддамо, хоч би довелось і вмерти за неї. Не раз вони звертались до 
ВУЦ ВК-у та Наркомзему, що їх землю порізали, але нічого не вийшло. Треба зауважити що цим 19 господарям завжди 
таємно давав поради та писав гарні прохання до центру один із навчателів с. Драбова Чепурний В. Ів., що напевне від 
цього мав користь. Нарешті, громада землеустрій провела, а злочинці з гр. Путрею розправились сірником. Зараз серед 
селянства ходять уперті балачки, що це робота когось із „ 19“. Місцевій владі райміліції та прокуратурі треба взятись 
за цю справу.