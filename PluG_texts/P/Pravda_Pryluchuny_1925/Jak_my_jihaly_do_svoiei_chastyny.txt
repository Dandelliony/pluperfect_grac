Як ми іхали до своєї частини.
16 го листопаду з'їхались ми з ріжних куточків Прилуцької округи до Окрвійськомату; відправку до частини війська призначено було на 18 листопаду. Хлопці ходять по двору збірного пункту в напрудженні, подекуди відбилися окремі гуртки і про щось гаряче тлумачать, всі з нетерплячкою чекають дозволу нашого вожатого рушити до залізниці. Аж ось уже над вечір 18-го, по двору збірного пункту голосно пролунало суворе, серйозне й разом з тим радісне — „команда № полку звязку, становись". Після такого оклику, кожного пронизало уявлення майбутнього, нового, колективного дісціплнованого життя; кожен із радістю рвонувся до ряду і за декілько хвиль команда, струнко вишикувавшись, уже стояла готового до відправки. Через де-який час нас відряджено на залізницю й потяг рушив. Непомірно забилися серця хлопців, відбиваючи все дужче й хутче „скоріш, скоріш". У вагоні веселий регіт молодих, здорових духом і тілом поповненців — лав Червоної армії. Майже цілу ніч ніхто не спав, розпитували командира про життя полку, червоноармійців, роботу, обов'язки та дисціпліну в полку. Подорожній командир нам охоче оповідав про свою частину, і ми, не счувшись, ранком другого дня почали наближатися до Київа. Київ, Київ!! - Рознісся по вагону здоровий радісний голос. Раптом хлопці кинулись до вікон, дверей, на площадку, поглянути дідуся Київа. Перед нами широким плесом розливався і суворо бурлив, мигаючи проти сонця срібними хвилями старий Дніпро. А за ним над кручами, поміж дерев, виглядали, стрункі, високі будинки, вітаючи потяг із соняшним ранком. Потяг зупинився на вокзалі Київ 1-й, де нас гаряче зустріли представники частини музксманда полку, з якою ми під голоси і згуки похідного маршу, весело попрямували до своїх касарень.