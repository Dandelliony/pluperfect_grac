Шкідники цукрових буряків та боротьба з ними.
Багато шкодить бурякам гусінь - озимий черв'як. Гусінь ця виводиться з вічного метелика озимої совки, що літає на весні. Друге покоління цієї гусені виплоджується на початку вересня й багато шкодить озимому хлібу. Як раз у нас тепер дуже багато росплодилось цього шкідника. Засоби боротьби. 1) Ловить метелика на маляс, як і метелицю. 2) Нищити кругом бур'яни, бо метелик на бур'янах одкладає яєчка й молода гусінь харчується спочатку бур'янами. Гусінь годується вночі, а вдень залазить у землю на 1/2 вершка коло буряків, тут її можна визбірувати руками, розгорнувши землю й нищить. Блохи. Рано по весні їдять молоденькі буряки ріжного роду маленькі жучки, що стрибають як блохи тому й звуться блохами. Часто їх з'являється дуже багато й тоді вони приносять велику шкоду. Засоби боротьби з блохами такі: 1) Виловлювать жуків на полотняні прапорці обмазані густим дьогтем. Такими прапорцями, обмазаними дьогтем, водять над буряками, блохи скакають і прилипають. 2) Винищувати бур'яни, на котрих спочатку блохи харчуються. 3) Обризькувати бур'яни паризькою зеленню або хлористим барієм. Засоби виготовлення отрути для нищення шкідників буряку. Паризька зелень готується так: беруть порошок паризької зелені з розрахунку 4 золотників на відро води (30 х.) у тарілку, доливають стільки води, щоб утворилась така маса, як густе тісто і ростирають гарно деревяним або фарфоровим макогоном. Крім того у відрі роспускають у невеликій кількості води негашену в грудках вапну з розрахунку 8 золотників на відро води. Таким чином погашену вапну й розтерту паризьку зелень виливають у бочку з такою кількістю води, яка потрібна. Наприклад, коли взяти зелені 40 золотників, а вапни 80 золотн., то води повинно бути 10 відер., або 300 хунт. Мішанину гарно розколочують і отрута готова. Порошок хлористого барію розпускають у воді з розрахунку 11/2 х. на відро води. Бордоська рідина. Роспускають у гарячій воді синій камінь (мідний купорос) з розрахунку на відро води 34 золотники. Синій камінь треба роспускати у дерев'яній або глиняній, тілько не в залізний посуді. Роспускають у воді погашену вапну з розрахунку на відро води 24 золотники. Далі в бочку з такою кількістю води, яка потрібна для мішанини, виливають з початку розчин синього каміню, а потім вапни й гарно росколочують. Щоб узнати, чи гарно приготовлено бордаську рідину, пробують лакмусовим папірчиком. Коли його помочити у сумісі й вона не змінює коліру, то гарно, а коли червоний папірець синіє, то значить багато взяли вапни й треба добавити синього каміню, а коли синій папірець червоніє, то навпаки, треба добавити вапни. Бордоська рідина, коли постоїть добу, то псується, а тому треба обризькувати тілько свіже виготовленою. Можна заготувати зарані росчин синього каміню й окремо вапни, а перед обризькуванням їх змішувати. Всі ці отрути треба виготовляти обережно й обережно робити обризькування, щоб отрута не попала в очі, або в рот, бо вона шкодить не тільки гусіні та буряковим хворобам а й людям та тваринам. Обризькувать треба в гарну соняшну годину, коли опаде роса. Коли після обризькування пройде дощ і змеє з листя отруту, то знов треба обризькати. Коли після одноразового обризькування не всі шкід ики знищяться, треба через днів 10 обризькування знов повторить. Обризькування робиться особими обризькувателями, що бувають як ручні, так і кінні. Такі обризькувателі, а також і отрутні порошки, можна дістати в Окрсільгоспсоюзі й на одну десятину вийде 60 - 70 відер рідини. 
Агроном Шибіко
