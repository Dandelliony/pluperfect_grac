ВДОВА ЗА СМЕРТЬ НЕ ДБАЄ, З ЗАНУДОЮ ГУЛЯЄ
(Линовицька Цукроварня)
При Линовицькій цукроварні єсть економія „Павловка", а в ній єсть службовець, старший прикащик тов. Зануда, що робить 
так: чи справив чи не справив свої службові обов'язки, а як тілько починає вечоріть, то він чи то сідла коня, чи 
запряга бричку і на Ковтунівку до однієї вдови. Ну тут звичайно починається звичайна гульня. До вдови підійде ще декілька
 чоловіка, а раніше було й голова сільради тов. Гмирянський М. (не знаю тепер). Вдова звичайно на починок
пляшечку Ковтунівської "горької". Мало. Зануда тоді на бричку і ну по селу гасать уночі по „горьку“. Годин за 3-4 добре 
понасмоктуються, звичайно за рахунок Зануди й хто куди попав, а сам то Зануда садовить цю вдовицю (вагою пудів у шість) 
і ну по селу ганять о 12 годині ночі, а дядьки зпросоння думають, що це хтось коні покрав та тікає й вибігають із хат 
дивиться, чи все гаразд у господарстві. Все гаразд, тілько чуть, що в другому кінці села щось погуркотіло. Так бідного 
коня на такому ділі вгонить Зануда, що тому хоч лягай серед дороги. Цікаво знать, чи знає про це Заводська адміністрація
й чи коні в неї для таких потреб? А ще що каже, цей Зануда, як зійдеться з хлопцями: Дурні ви, хлопці, у заводі стілько 
кіп вівса стоїть на полі, а ви спите, запрягали 6 коні, та їхали-б і брали. Оце добре береже державне майно. Пора 
звернуть увагу на це, кому слід. 