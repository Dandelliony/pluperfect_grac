ДО ПЕРЕДАЧІ ЛІСІВ СЕЛЯНСТВУ.
На підставі постанов XIV партконференції та ІІІ Союзного B‘їзду рад — ВУЦВК та Раднарком УСРР видав декрета від 27 травня 
ц./р,, що передбачав передачу селянству в безстрочне лісове користування всі ліси трудового значіння та лісові участки 
не більші 50 д., що одірвані від основної лісової площі. Всі ці ліси можуть бути передані виключно земгромадам та 
трудовим організаціям і тільки дрібні лісові участки та поодинокі дерева на нивах та сіножатях можна передавати в 
користування власника земельних наділів, де ростуть ці дерева. Згідно з декретом від 27 го травня 1925 року всі 
попередні плани, що складено 40 Райкомісією по Нацземель, переглядаються тепер в Округових Землеустрійних нарадах при 
Окрземуправлінні й всі ліси б трудового користування, а також лісові участки нетрудового користування площею не більше 
50 десятин кожний, що відірвані від лісової площі і не мають промислового та експлоатаційного значіння, виключаються з 
Держлісфонду і передаються місцевому населенню. Лісові участки, що не мають захисного та водоохороного значіння, 
остаточно виключаються з Держлісфонду і належать до передачі в повне роспорядження селянства. Всі великі лісові площі 
колишн. трудового користування має бути передано земгромадам лише в лісове користовання (ст. 7 декрета). На цих 
лісових участках конче потрібно, згідно з декретом, вести лісове господарство, як слід по правилах лісоустрою. 
Експлоатація та охорона лісів мусить бути такою, як у лісах державних і всі витрати на лісоустрій та охорону цих лісів 
має бути зроблено на кошти земгромад. Робітниче - селянська влада, передаючи ліси трудовому селянству, має також на 
увазі забезпечення лісової площі від знищення, а в майбутьому доцільне ведення лісового господарства, бо на Вкраїні є 
лише 8% лісової площі, чому й потрібно з великою обережністю рубати та корчувати ліс. 