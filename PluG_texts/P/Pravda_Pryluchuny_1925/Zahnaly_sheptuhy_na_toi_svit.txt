ЗАГНАЛИ ШЕПТУХИ НА ТОЙ СВІТ.
(с. Дейманівка, Харківецьк, р-ну).
Неначе й наше село, як село, і від міста недалеро, і допомога близько. Але у нас воно якось робиться навиворіт: спершу треба попробувать свого власного, а тоді вже й до лікаря звернутись.. У нас так і сталось: селянка вдова Балацька Пр. захворіла: зробився звичайнісінький тобі нарив. Що робить?!.. Тут знайшлися шептухи, знахорки, навіть і хірурги, коли є потреба, свої власні. Шепчуть... припарки ріжні, не допомага, і врешті, зробили операцію якимсь ножем, тим мабуть, що цибулю та картоплю чистили. І що ж? А от що: через три дні вмерла, бо заразилась кров. Залишилось троє дітей — сиріт. Погано, що ми звертаємось до лікаря тільки тоді, як умірати треба. А лікар приїздить за день до смерти тільки для того, щоб: „завтра умре". Тепер селянам раз назавжди треба зарубати собі на носі, що тільки до лікаря треба звертатись у час хвороби.