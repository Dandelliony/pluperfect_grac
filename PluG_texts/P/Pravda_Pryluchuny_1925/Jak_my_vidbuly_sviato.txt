ЯК МИ ВІДБУЛИ СВЯТО.
(с. Заїзд, Прилуцького р-ну).
Ще тільки почало сіріть, як діти зібрались біля школи й нетерпляче чекають початку. Зібрались до школи також батьки дітей. О девятій годині 
свято в школі розпочалось. Діти школи проспівали дитячий Інтернаціонал. Далі вчителем був зроблений доклад про те, яке значіння має Жовтень 
для дітей та школи. Представники організацій села вітали дітей із святом. Діти співали пісні та декламували вірші. Дитячий ранок справив 
приємне вражіння, як на дітей, так і на батьків. Організовано діти з прапором школи пішли до сільради, де вже зібрались селяни. Аж ось на 
підводах з червоним прапором їдуть селяни х. Петровського, співаючи „смело, товаріщі, в ногу". Свято було відкрито. Пішли по селу. Село 
вкрилось червоними прапорами та гучними піснями. По дорозі багато селян приєднувалось до маніфестації. Представник РВК т. Свириденко 
вітав селян з святом, де підкреслив досягнення за рік на фронтах промиоловости та сільського господарства. Вітали також представники 
організацій: школи, КНО, кооперації, ЛКСМУ, батрацтва, сільради, неорганізованого селянства, хати читальні. Цікаво відмітить вітання селян 
х. Петровського. Простий селянин у своїй промові підкреслив значіння революції для селян та дякує радвладі та комуністичний партії, «що 
не забува й про нас». З усіх вітань видно, що селянство стає свідомим і бажає на далі провадить в життя діло Леніна. Вечором був зроблений 
для селян доклад про досягнення за рік та роботу надалі. Хором Заїзької хати-читальні було виконано де-кілька пісень. Свято Жовтневої 
Революції зробило приємне вражіння на селянство. 