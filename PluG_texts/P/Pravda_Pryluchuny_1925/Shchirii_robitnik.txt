Щирий робітник.
У м. Прилуці є інженір Навруцький (він і уповноважений К-ри Держбуцівництва). Матер'яльно людина видно забезпечена гарно, бо їздить на добрих конях. Але йому в місті мабуть не весело живеться, бо він часто їздить на село. А чогож він так часто їздить? Може хто подумав, що він хоче навчить селян будувать гарні хати — ні... Він має у с. М.-Дівиці кума куркуля і їздить до його побенкетувать, та ще не сам, а з дівчатами. Тільки і тут йому щось не везе. Один раз поносила коняка і побила його так, що повезли чуть живого, а другий раз він уже набравшись духу, сам не піддався а так спішив, що тільки приїхав у двір до кума зразу кінь упав і здох. Нічого, щирий робітник, добре шанує скотину? Чи слід так поводиться з кіньми. 
К. Мельник.
