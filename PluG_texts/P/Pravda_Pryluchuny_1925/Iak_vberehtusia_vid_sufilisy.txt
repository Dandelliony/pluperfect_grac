Як вберегтися від сифілісу.
(Пранців)
- «Куди учора їздив, Грицьку»? Пита сусід Петро. - Та був у городі у Вен – в - вендіспосері, тепер такі назви лікарень, що трудно й вимовить. – «Ну й що тобі сказали?». - Та казали те, що ти казав - сіфон. Та все це нічого, а от біда: лікар строгонастрого приказав, щоб і по свадьбах не ходив, не цілувався з окремої посуди їв, дітей щоб на досвітки не пускав, бо сифіліс передається не тільки через полові зносини, а й другими шляхами, а саме головне - щоб не причащався і не пив самогонки. Добре, що на першому тижні причастився. Та ще казав лікар, що місяць, як з'явився й припадає на той тиждень коли я говів, каже, що хоч ікону поцілував після сифілітика або - ж піп з причастям на ділив. Тілько мені не віриться, щоб з святою тайною христовою от - таке лихо в рот попало. – «Е, Грицьку я давненько у нашому сільбуді чув від лікаря, що ця болість може приліпитись від усіх тих річей, що користувався сіфілітик. А чим ти певен, що ніхто не цілував ікон із сіфілітиків, або не причащався. Тепер у нашому селі богато мається з сіфоном. Ти може чув, як Остапів Панас балакає, зовсім хрипить. Кажуть, що він десь у городі захватив, та і дівчат ним чимало наділив. Та ще таке: - наша премудра Килина - знахорка до того його долічила, що й зуба не залишилося. Давала йому чогось намоченого на самогонці, так тепер і зубів нема і живіт болить. - Та він один, а у мене четверо дітей, тай у малої дитини мабуть сіфон. Е, ні, науку не перехитриш. Лікар правду каже, що від причастя, от хоч би й у дитини, де мігло узятись, в сім'ї не. було. А то, як отець Василь пихнув ложечкою злегенька, так що воно бідне криком так і залилося, як сіфилис попав у ту щилинку та й причипився. Та невже господь милосердний допустить це? Прийдеться молебень найнять спасителю і Пантелеймону сцілителю. - Нічого, Грицьку я тобі дам найкращий совіт: не трать даремно грошей, а слухай совіту лікаря, почаще ходи до «Вендиспансеру» повези сім'ю туди на медичний огляд там тебе сцілять, і спасуть. А оті молебні й знахарство - то все пусте. 
Лікпом Панченко
