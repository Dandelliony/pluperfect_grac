КОМІСІЯ НЕ СХОТІЛА БАЛАКАТИ З СЕЛЯНСТВОМ.
(с. Крячківка, Березово-Руд. р.)
В кінці липня градом було вибито по-над 25 дес ярини. Зібрались селяни й ухвалили викликали з району комісію. Комісію 
довго чекати не довелось. Тільки члени, що були в її складі, погано турбувались про селян. На предложення селян ввести 
одного представника від їх, т. Стешенко (райфінінспектар) відповідав: „на чорта, не нужно“. Комісія складала акти „на
око“ і зовсім не схотіла ходити по нивах. Тов. Сергієнко хоч де-кілька нив обійшой а т. Стешенко од фаетона й не 
одходив. Як почали торгуватись, скільки відсотків попсовано, так цілий ярморок вчинився. Набавляють по 3 та по 5%. 
Довелось селянам викликати другу комісію. Приїхав агент держстраху з агрономом, обходили всі ниви і селянство ними 
задоволено. 