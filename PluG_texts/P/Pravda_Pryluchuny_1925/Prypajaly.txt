"ПРИПАЯЛИ".
(Сулимівка Яготикського ра-ону). 
В червні минулого року Сулимівське с.-г. т-во вступило пайщнком до Українбанку. За 1 пай було заплачено 50 крб. 
готівкою, а на 4 паї (200 крб.) було видано вексель терміном до 25/9 1924 р. Велика робота по обробці бурякової 
плантації в 90 дес. обійшлась т-ву в 13500 крб. Маючи такі витрати, т-во своєчасно не мігло заплатити банкові паї, і 
векселя було опротестовано. Т-во гадало, що Українбанк анулює вексель на 200 крб., зменшивши на цю суму паї т-ва, але-ж 
для „балансу" Українбанкові корисніше було мати такого пайшика, що після протесту векселя вже не мав жодних прав на 
одержання кредиту не тільки в самому банкові, а й по всіх кредитових установах. Викуп опротестованого векселя з усіма 
накладними витратами влетів т-ву в 300 карб., не кажучи про инші збитки, зв'язані з опротестованням векселя. Це зветься 
„припаяли" за паї! Але-ж т-во не журиться, маючи за один рік свого існування (за 1924 р ) чистого прибутку майже до 
500 карб Слід зауважити, що т-во 3% прибутку асігнувало на школу, 2% на сельбуд, а на решту закупило реманенту та 
краму, є на сьогоднішній день 11 возів, 7 плугів, сіялки, трієр, 2 жатки, дискові борони та краму на 3000 карб. Боргу -
ніякого. Біжучого року т-во обробляє 40 десятин цукрового буряку, а поки що не має можливосте кредитуватись у 
кооперативних установах. Бо — „припаяли"!