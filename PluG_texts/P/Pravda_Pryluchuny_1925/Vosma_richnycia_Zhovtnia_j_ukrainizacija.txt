Восьма річниця Жовтня й українізація.
„Жовтнева революція проголосила право націй на самовизначення: наше завдання, йдучи по шляху Леніна, поглибити державне та культурне будівництво українських 
мас, забезпечити вільний розвиток инших народів України на грунті спілки робітників та селян Союзу Радянських Республік і всього світу. Переведення цього гасла 
в життя почасти спірається на українізацію. Переведення українізації (до 1 січня 1925 року призначений термін) полегчить і допоможе здійснити цілком це гасло. 
Який же стан українізації на сьогоднішній день? Треба сказати, що справа українізації усвідомлена, немає організації, або установи, що не намагалась би 
закінчити проведення українізації до терміну. Які ж наслідки маємо тепер? Майже цілком провадять листування українською мовою наші партійні, державні, професійні 
та инші організації та установи. Українською мовою обслуговують селян в час виконання службових обов'язків. Правда, де які лише намагаються, не знаючи ще добре 
мови, задовольняти вимоги громадян що-до обслуговування їх рідною мовою. Партійні й комсомольські організації мають досягнення в справі українізації. На роботу 
висунено робітників, що володіють українською мовою. Засвоєння теоретичне і практичне знання мови тими, що раніш її знали. Днями перевено облік виконання 
активом завдань Округового Партійного Комітету що до українізації. Є певні досягнення. Є й недоліки: кволо переводиться українізація паргосвіти по місту, та на 
сільських підприємствах, що пояснюється багатьма причинами — не досить української літератури та відсутність пропагандистів, що орудують українською мовою. 
Часткова українізація роботи профсоюзів, але тут маємо незначні досягнення. А тому, професійні організації приступили до впертої роботи по українізації 
професійного активу (курси в місті й гуртки української мови на селі для членів профспілок). Повна українізація шкіл, за винятком шкіл національних меншостей. 
В галузі друкованого слова зацікавленість де далі зростає: поволі збільшується попит на українську літературу, збільшується кількість українських стінних 
газет; поширилось росповсюдження українських газет (вдвічі збільшився тираж українських газет і втричі продаж української літератури на Прилуччині за останній 
рік). Можна сказати, що українізація втілилась у робітниче-селянські маси й українська мова стає засобом для піднесення культурного рівня селянських мас та 
змички робітників і селян. Надалі потрібно закінчити вчасно українізацію, зосередити увагу на українізації побуту, поглибити українізацію й удосконалювати 
мову. Цим ми допоможемо поглибленню державного та культурного будівництва. 