Гарно дбають 
(с. Дейманівка). Із с. Дейманівки в Срібне є дорога – зімняк. Поки земля була мерзла, їздили люди і шкоди ніякої, а як відтала, люди їдучи і йдучи на базар, обминяють весінню грязь і грузять ниви озимини в шир на цілу верству. Власники землі не знають, що робить. Але Дейманівська сільрада догадалась, чого то дядьки потилиці чухають, і щоб допомогти їм постановила припинити їзду навпростець. Зробила дошку і надписала: «Дорога на Срібне через жито, строго воспрещается», та цим і кінчилось. А дядьки знай чухають потилицю та ждуть, чи то вже скоро сільрада допоможе. 
Д. Свояк
