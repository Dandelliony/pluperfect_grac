Багатоголовий, безголовий голова.
(с. Остапівка, Варвинського р.). Остапівка темне, відстале село. Політосвітньої роботи немає ніякої, бо хата читальня зовсім не працює. Молодь вся на досвітках. Навчателькам організувати жіноцтво ніяк не вдається. Куди не поглянете — скрізь усе спить, мертве. А причина вся в голові сельради, т. Науменкові. Це так би мовити «голова» із багатьома головами й без голови: він голова сільради, голова хати читальні, хоче бути головою драматичного гуртка (гурток починає організовуватися) і трохи не голова організації КНС (бо саравжній голова КНС знаходиться під впливом т. Науменка). Коли поглянути до продуктивности праці нашого «голови», то маємо таке: у сільраді роботи майже немає, секції сплять, листування району головою не переглядаються, він навіть не знає, про що там пишеться, всю справу веде секретар, па пери виконуються невчасно або й зовсім не виконуються, у самій то канцелярії - непорядок. Помешкання сільради в самому антисанітарному стані. В хаті - читальні роботи ніякої немає, у книгозбірні — жадної новенької книжечки, не дивлячись на те, що хата читальня має 15 дес. землі. А наш «голова» коли не в прокурора, або в слідчого, то ходить по селу та «брехні» возить, а інколи так і «свяченої» попробує. Тов. Науменко утворив скрізь таку атмосферу, що а ні учительство, а ні хто инший працювати не може. Сам голова не робить і другому не дає: він може не вагаючись попрохати навчательку залишити відкриті збори КНС. А жіноцтво, особливо від хати - читальні, так аж кричить та тікає, бо голова може заманити ще в хату - читальню і почати «любезнічать». Словом, такий голова, що куди не кинь — так клин, над головами голова. А село спить, сільрада спить, хата - читальня спить, все спить. Хай спить, за те голова головує. 
Реп'ях.

