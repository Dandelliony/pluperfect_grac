Як користуватись лісами.
(ЗАМІСЦЬ ФЕЙЛЕТОНУ).
Одержала, приміром, Малківська земгромада ліс. Хто ж її навчить як доцільніше господарювати? Крім обов'язкових постанов та обіжників ніяких підручників немає. А ось Грицькові Голому до зарізу треба оглоблю, чи рогача, а то й хреста поставити на могилі. Хто дасть пораду? — Звичайно газета. Справа тут цілком звичайна: Господарювати треба по плану, себ то: коли ти сьогодні зрубав березу в південній частині лісу, — завтра „работай" на північному фронті. Зберігайте лісову площу - бо справді — на лихого батька тобі ота площа, коли завтра «безпремінно» потрібно вторгувати за дубки на базарі 5 крб. Не пасти худоби по лісосіках. Ну — ця порада відноситься до зимового сезону. Випускайте на-весні з березок
сік: повнокров'я шкодить не тільки голові кооперації, чи там «матушці», а навіть дереву. На „зелені святки" рубайте тільки липу та клен: від них „дух" дуже запашний. Вартових (лісників) не ставте: все одно буде піячити з нудьги, а кум Терешко потихеньку возитиме дубки. Коли каросні пастухи розпалять багаття в лісі, — так що видно становиться і в Прилуці — вам нема чого робить: махніть рукою. «Хай йому хрін», скажіть: „все одно на церкву ліс дають, а мені нема з чого ночви зробити". Цього на перший раз досить. Ті земгромади, що скористуються оцими вказівками, безумовно одержать при конкурсі найкращу нагороду: право на місце в будинкові відпочинку, що міститься в урочищі „Бупр“. 