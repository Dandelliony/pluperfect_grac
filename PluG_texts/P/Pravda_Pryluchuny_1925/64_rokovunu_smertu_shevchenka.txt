64 роковини смерти Т. Г. Шевченка (с. Грабарівка).
11 березня в помешканні театру відбувалося свято з нагоди смерти поета - революціонера Т. Г. Шевченка. Зала вміщала до 250 душ селян з них до третини - жінок. Свято відкрилося співом, «Інтернаціоналу», та «Заповітом», а потім була влаштована інсценіровка: «Поет – незаможник», що малювала життя Шевченка. Доклади, що характеризували Шевченка, як революціонера й борця за пригноблений нарід, ще більше освітили значіння поета. Далі виступав хор і була декламація віршів. Селяне з півчуттям віднеслися до страдника, поета - незаможника й з щирістю, спом'янули його «не злим, тихим словом». 
Чубатий

