Сільське господарство
Інтенсивні (високоприбуткові) культури та землеустрій
Багато вже говорилося про інтенсивні культури, про добрі прибутки, що вони дають господарству з невеличкого клаптя грунту, але селянство ще не досить уявило, які саме культури належать до цих високоприбуткових культур. Здебільшого обмежуються такими культурами, як цукровий буряк та тютюн, що за останні роки досить значно поширилися в селянських господарствах. Инших інтенсивних культур селянство не дооцінює, або зовсім їх не знає. Взяти хоч би такі культури як садівництво, ріжні ягодники, городина, лікарські рослини то що. Більшість цих культур дають прибутку з десятини значне більше від цукрового буряку та тютюну. При умілій організації садового господарства на площі хоч би 1.5 — 2 десятини можна одержати прибутків більше ніж дає звичайне господарство з площи 8 - 10 десятин. Ось приклад: громадянин села Ольшани Артюх має садок в 300 кв. саж., де, як між рядна культура, посажена чорна смородина. У минулому (1924 році) громадянин Артюх одержав 20 пуд. ягід смородини, які продавав на базарі по 10 карб. 8а пуд. Виходить, що 300 кв. саж. дали 200 карб, прибутку, не рахуючи врожаю від фруктових дерев. Це того року, коли ціла десятина хлібних культур давала 20 — ЗО пудів, що по цінах на хліб дало тоді на суму 12 — 20 карб. Одже ці культури не можна вводити в загальний польовий сівозмін, крім де - якої городини та почасти лікрослин. Виходить, що треба мати або добру садибу, або десь відокремлену леваду, чого як раз бракує в дрібних незаможніх господарствах. В районах землеустрій такий стан господарств легко усунути, але до цього треби заздалегідь приготуватись, як слід це питання обміркувати, бо воно надзвичайно серйозне й важливе. При переведенні землеустрію краще - б усього господарства з дуже малою площею грунту (так звані 2 - х десятиники) відокремлювати в окрему групу й нарізати їм землю в однім лану коло села. Це дає можливість таким дрібним господарствам заводити виключно інтенсивні культури насамперед сади, врожай яких не має обмеженого ринку збуту й споживання. Для таких відводів треба вибірати кращі грунти відповідно до вимог культур. Що ж торкається господарств більш землезабезпечених, але в яких також бракує доброї садиби, для культури садків і инших інтенсивних рослин, що не можуть бути введені в загальний сівозмін, добре було б таким господарствам виділяти невеликі частини грунту, сполучати їх в окремі громадянські лани, росташовані близько від села, поруч з цілковитими наділами дрібніших господарств. На цих ланах перших 1 — 2 роки культивуються головним чином городні рослини, грунт добре випахуеться й угноюється, а потім засаджується садком чи то всю площу, чи частину, залишаючи другу частину від инші інтенсивні культури. Тут такі роботи як охорона, боротьба з шкідниками й инші, добре було б провадити спільно, об'єднуючись в окремі групи або в одну громаду; це зекономить багато робочих рук, а успіхи й наслідки роботи будуть кращі. Отже одержуючи окремий канн для інтенсивних культур, цим самим ми збільшуємо загальну площу просапних рослин у господарстві. Таке становище бажане лише в тому разі, — коли господарство має доволі робочих рук, якому по силі всю площу просапних обробити. Справді для обробітку зернових культур треба до 30 людських робочих днів на десятину, тоді як для обробітку десятини інтенсивних культур треба до 150 робочих днів, а для де яких культур навіть до 200 днів. От чому таких спеціальних відводів не слідує робити господарствам, які мають велику садибу та значну площу просапного клину в загальному польовому сівозміні. 
Фахів, по інтенс. культурах 
О3У Їв. Бойко