Французькі робітники готуються до страйку.
Французькі робітники проти ганебної війни в Мароко. Французькі буржуазні газети дуже полякані тим, що робітництво 
думає об'явити 24 годинний страйк протесту проти війни в Мароко (країна в Африці, що визискує Франція та Еспанія. Саме 
тепер Франція та Еспанія люто втихомирюють повстання проти їхньої влади). Страйк організує компартія й революційні 
профспілки. Французький уряд вже вживає суворих заходів на випадок страйку: заборонено мітинги на відкритому повітрі й 
маніфестації, об'явлено, що з Франції вислані будуть всі чужоземці що візьмуть участь в страйку. По всій Франції 
продовжуються утиски комуністів, що проводять агітацію за страйк. В Парижу під час поширення прокламацій заарештовано 
депутатів Бурлуа, Офрея і Бару. У місті Валажені заарештовано комуністичних агітаторів. Так в Парижу, як й в 
найголівніших провінціяльних центрах Франції мобілізуються поліцейські загони. Поліція в цих містах поставила варту на 
електричних станціях, водопроводах та управліннях почт і телеграфу. Із де-яких портових (приморських) міст надіслано 
до Парижу морські бригади що на випадок страйку мають працювати, як кондуктори та службовці трамваїв і автобусів.
СУТИЧКИ У ПАРИЖУ. 
Між робітництвом та поліцією під час зібрань робітничих сталося чимало сутичок. Число заарештованих у Парижу і околицях 
досягає 300 чоловіка, з них 100 сидить у тюрмі Поліцайських агентів поранен — 16. 5 зібрань, організованих комуністами, 
відбулися без сутичок.