Правда очі коле. 
(МАЛИЙ ФЕЙЛЕТОН).
„Минули ті часи, коли кривда правду заступала" пише сількор із Срібного т. Жук. Що тепер правда панує, то це правда, а 
що „правда очі коле" так це те ж правда. Через оце саме де хто й не любить правди. Не любить її й голова та секретар 
сільради с. Срібного. Та ще й як не любить! Заборонив громадянам просто говорити про себе, про голову, значить, і про 
секретаря... Що ми робимо й як — це не ваше діло. Поки я головую, а секретар секретарює — мовчать про все. Як начальство — 
забороняю вам говорити! Видавши отакого декрете (писаного чи усного — сількор не пише) про «свободу слова» і почало 
начальство начальствувать. Ішло все наче добре, благоденствовали, та баби уплутались у справу. Єсть на селі ота капосна 
стінна гавета. І попала на гачок у ту газету жінка голови. Що, як? мою жінку протягувать? Цеб-то головиху? Цеб-те 
половину мене, началника! В суд його, того шкрябопера! Розглядав суд справу. Розглянув і залишив „без носледствія", бо 
невинен той шкрябопер. Піймав голова облизня. Нічого, ми своє докажемовтіша секретар. І доказав скоро. Знову допомогли 
баби. Купила жінка секретаря узвару на кутю. Ну, і хай собі купила, хай варить той узвар. Підгледіли баби та: Оно-но, 
купує... А чоловік проти лиригії... Питає якийсь селянин бабу Настю: Нащо ви, бабо Насте, купуєте узвар? Це старі 
примха... Чом мені не купувать, коли жінка секретаря б то купила!... Як довідався про це секретар: Це дескридитація 
мене, власти... Яке вона право має так говорити? У суд її!... І подав на бабу до суду. А суд знову — «без послєдствія». 
Одним словом, суд не підтримав „началство". Видно у суду єсть правда, що відріжняється від правди голови сільрада. От 
і розбірай тепер голові сільради: Яка правда правдивіша: чи його, чи суду? А селяне сміються; Піймали облазня... 
Розносились із своїми жінками... Як повезло голові та секретареві Правда очі коле. Не допомогла і ота „свобода 
слова"... Загомоніли дядьки, загомонів сількор, підхопила газета і тепер в усі куточки гукає: Правда очі коле, але 
правда єсть!