Над Збручем.
Над Збручем сьогодні розмовляю з вітром. Я сьогодні ранком готуюся в бій. І в майстернях волі золотії списи Гартую у лаві грізно - боєвій. Цокотить блакиті телеграф безмежний. Розсікає сонце стрілами кордон. Гей, виходьте сміло без сумніву й жаху День новий зустрінуть без порфір - корон! Регоче Вкраїна туманами вкрита І клекочуть груди матері - землі... О, мої коханці, зорянії квіти, Розвивайте в небі буйні прапори! Я сьогодні ранком, як орел могутній, По Європі вдарив вогневим мечем. І з яким завзяттям бідолашні люди У незломні лави стали за Збручем!? Гей, ти вітре, вітре, віковий ковалю, Не втихай на хвилю віять в далечінь, Розійдись в просторах, як бурун, з косою, Занеси в Європу Жовтневії дні! Над Збручем, сьогодні розмовляю з вітром. Я сьогодні ранком гутуюся в бій. І в мастнрнях волі золотії списи Гартую у лаві грізно - боєвій. 
Т. Огневик. (Член Кам'янець - Подільської філії «Плугу».
