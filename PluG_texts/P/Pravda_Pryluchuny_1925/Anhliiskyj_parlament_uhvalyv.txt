АНГЛІЙСЬКИЙ ПАРЛАМЕНТ УХВАЛИВ ПІДПИСАТИ ЛОКАРНСЬНУ УГОДУ.
Як відомо, за цією угодою Німеччина вступає до Ліги Націй (об'єднання буржуазних держав, де порядкують Англія та Франція), за це їй дають де-які дуже незначні поступки. Найбільше домагався, щоб було підписано угоду цю, міністр закордонних справ Англії Чемберлен, бо він через цю угоду думає запрягти і Німеччину до англійського воза та присилувати її вороже ставитися до Радянського Союзу. Представник робітничої партії Понсонбі під час обговорення справи про Локарнську угоду заявив, що, на його думку, Локарнську угоду можуть вважати за бажання об'єднати держави західньоєвропейські проти Радянського Союзу. Далі Понсонбі зазначив, що англійський уряд неприхильно ставився до радянського представника в Лондоні. Чемберлен у своїй відповіді заявив, що Локарнська угода складе на не проти Радянського Союзу, а що, навпаки, вона принесе мир Європі.