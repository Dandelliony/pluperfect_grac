Чому закрито двоє сільсько-господарських товариств.
Мало Супоївське с. - г. товариство (Ковалівського району) та Яготинське с.г. товариство, на які дуже часто вказували, 
як на саме міцніші т-ва, виявились з великими розтратами і їх ліквідували. Сума дефіціту Мало-Супоївського с-г. 
товариства виявилась до 20.000 карб., а Яготинського більш 10.000 карб. Яготинське т-во, яке тільки в серпні 
ліквідовано, має заборженість в декілька тисяч карб, державним банкам, установам та с.-г. Союзу. Які ж цьому причини і 
хто винен? А всеж та безгосподарність, та розтрата. Мало Супоївське с. - г. т-во наприклад, понесло 5000 карб, збитків 
через те, що правління заорендувало з колишнім власником Берлявським парового млина і своєчасно не ліквідувало ції 
умови, як вимагали збори т-ва. Треба зазначити, що Берлявський одержував щомісячно з т-ва 100 карб., і збитки лягли 
цілком на т-во. Великі витрати були на розїзди членів та голови правління Краснощока А в Яготинському т-ві члени
правління та голова Майоренко на роз'їзди витратили з жовтня 1924 р. по квітень 1925 р. (за 6 міс.) більш 3000 карб., 
есб-то 500 карб, на місяць. Хто винен? Звичайно, члени правлінь, а більш, їх голови: Краснощок та Майоренко, що 
зловживали громадськими коштами та данними правами. Так, значні по кількості членів та оборотів с.-г. товариства, в 
таких великих селах ліквідовані Не скоро тепер селян приміниш до організації с -г. товариства, бо цей досвід відбив у 
них не тільки охоту до кооперації, а навіть віру в неї. А ще гірше це те, що винних не покарано. Селяни ще більше цим 
відбиваються від кооперації, бо вони на прикладі бачать, що їх вороги нічим ні перед ними, ні перед державою не 
відповідають. Потрібно над винними влаштовувати показкові суди. Треба інструкторам с.-г. союзу ближче приглядатись до 
справ т-в (а не тільки до їх балансів); треба підбирати чесних робітників, що відповідали б перед членами т-в за свою 
роботу.