Що робиться по району.
Березово рудський район. (продовження).
Перевибори сільрад. До перевиборів партія й влада в цьому році вели величезну підготовчу роботу, прагнучи до виявлення найбільшої активности мас. Оскілько це досягнуто в Березово - Рудському районі? З загальної кількости виборців брало участь у виборах 37,1 %. Але незалежно від загального % треба відзначити, що в більшості сільрад перевибори пройшли незадовльняюче. В окремих сільрадах становище таке: в Сасанівській сільраді із 38 членів середняків — 3 (7,8%); Наталівській із 8 середняків — 3 (10,6%) і т. ин. Із наведених прикладів видно, що потреба втягнення середняків у сільради не була врахована. Крім того, під час перевиборів були випадки нав'язування незнайомих селянству кандидатів (Сасавівка то - що). По за цим окремі представники Райвибіркому на виборчих зборах у де яких сільрадах остілько зневажливо ставилися до селянських промовців і взагалі до зборів, що викликали цим гостре обурення селянства (Березова - Рудка). А тому треба перевести нові перевибори в де - яких сельрадах. Декілько слів про позбавлення виборчих прав. Під час виборів 1923 р було позбавлено виборчих прав по району 1501 гром., в 1924 р. 442. Наведені цифри говорять самі за себе. 
Нові кроки в роботі на селі. 
В напрямку пояснення селянству та низовому апаратові основних завдань роботи на селі переведена серйозна робота на протязі ленінського тижня. На відчинених засіданнях, сільрад, що фактично були сільськими сходами, було зроблено доклади про чергові завдання роботи на селі. Потім на райвиборах парторганізацій і на Пленумі Райвиконкому, в якому брали участь усі голови сільрад, це питання було також грунтовно пророблене. Нарешті, в недалекому часі скликається з тою ж метою поширена районова конференція КНС. Таким чином по лінії всіх організацій цій роботі дано відповідного напрямку. Масові доклади було зустрінуто селянством надзвичайно приязно, а подекуди (нігде правди діти), і з недовір'ям. Момент перевиборів сільрад особливо цікавив середняцькі кола. В де яких селах удалося прослідкувати не тілько безпосередні вражіння селян од докладів, а й практичні наслідки їх. Напр.: спостереження над двома сільрадами що до одвідування й активности в них середняцького елементу говорить за значне підвищення одвідування за час після докладів. Разом з тим відзначити як негативне явище де яке занепокоєння серед організації КНС. Це свідчить про те, що КНС ще не парежила остаточно настрою військового комунізму. Тому по відношенню до КНС на нашу думку слід провести спеціальну кампанію. 
Шкляр
