10 КРБ. НА ДИТИНУ.
Харитина Петровна К. а с. Мамаївки Яблунівського р-ну в 1924 р. познайомилася з Іваном Силенком. Спочатку Силенко не 
чіпав дівчини, а потім, запевнивши, що одружиться з нею, спокусив її на полове співжиття. Дівчина завагітніла і 
народила сина. Силенко, одуривши Харитину, від одружіння одмовився й перестав із нею гуляти. Дівчина подала скаргу до 
суду про стягнення утримання на дитину. Силенко на суді тримався дуже самопевно і сказав, що він з нею не був знайомий, 
ніколи з нею не гуляв і полових зносин не було „з таким барахлом не став би юзжатися" — зухвало зауважує підсудний. 
Свідки окрім Каленига не підтвердили факта батьківства Силенка. Але суд, оберігаючи інтереси жінки, ухвалив викликати 
для встановлення факту народження дитини від Силенка медичну експертизу (комісію лікарів). Експертиза встановила, що 
голова в дитини по формі подібна до голови Силенка, руки й верхнє піднебіння теж схожі. Нарсуд 1 поділу, зваживши на 
всі данні слідства й експертизи, ухвалив: свідка Кабановського Миколу притягти за неправдиве свідчення до карної 
відповідальности й зараз же позбавити волі, а що до Харитини та Івана Силенка то визнати, що дитину прижито від їх 
співжиття й із батька — Силенка стягнуть на утримання дитини по 10 крб. щомісячно до 16 років.