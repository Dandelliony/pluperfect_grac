Перший раз
Невже в мене нічого не вийде? Не святі ж горшки ліплять!.. Чуть не на всю вулицю гукнув Андрій Городовенко, йду чи до дому. Давно в його голові, як черви, рилася думки, щоб що написала, й не давали спокою. Сьогодні Андрій був у сельбуді. Хоч і кожний вечір без Андрія в сельбуді не буває, але сьогодні Андрія зачаровано. То завше жвавий, валкий в розмовах, не обмине жодної лекції мовчанкою, а сьогодні — ніби нема Андрія. Прищулився в куточку й звідтіля цілить своїми блакитними очима в лектора, що читає про нове письменство. Де Андрій? Де Андрій? — шукали товариші. Ніхто не бачив з них, де він подівся опісля лекції. Усі шукали Андрія. Лише байдужий місяць оглядав Андрієву постать, коли вона показувалась з тіней дерев, що задумано понахилялися над вулицею. Несчувсь Андрій, як і дома опинивсь, мов вітром принесло. Зразу за оливець, папер і до столу. Невже в мене нічого не вийде? А ну почну з дитинства. Великими літерами на напері вивів заголовок: "з дитинства". Далі маком сапав строчки. "Де було тоді, як усе 
здавалося червоною квіткою. Ну що ж, коли розхрістаний, в піску, на ногах хоч гречку сій! Сьогодні не доїв, учора мати хворостила, а завтра будемо горобці драти. А в клуні вгорі за сохою їх така сила, що ой ой ой! Грицько з третього сучка вже полетів і добре що на солому попав, а то були б гороб'ячі яйця! Знову таки ж лізе, кривиться, бо в нозі сіпа, в боці ніби хто веретеном довго й нарочито чуха, а ліве... Ось тікай! Я видеру! А ну, ну, задавако... Через півгодини в пелені в Андрія було повно гороб'ячих яєць. Чвірінькали горобчики слідом за дітворою, що вже вони хотіли сказати, невідомо, але надоїли своїм криком Андрієві, бо він обвернувся, вхопив, цеглину й шпурнув на горобців. Грецько любив баштани садити. Сяде було серед шляху в піску і почне нагортати купки. Більша купка, то будка, а менші кавуни. Поставить сторожу. Появляться злодії — їх ловлять, і на всю вулицю дитячий галас. Увечорі за вівцями наввипередки грати в куряви. Матері лозинами заганяють до хати. На другий день знову не вмивавшись на 
вулицю. Нічого, що драна сорочка... Він тобі перший й по груші, й по кавуни, й по половинці. Було так що й натрапить на біду, але не кається. Як почав скотину пасти, то всі баби його знали на селі. Біда, коли яка бабуся починає з-за воріт, або крізь лісу виглядати - зараз Андрійко своїм бичем і штирхне в лісу, або піску жменю шпурне. Ах ти песиголовець проклятий! — кричить бабуся — щоб ти й головою наложив окаянний хлопець! Відьма, відьма куцохвоста — дратує її Андрійко ще й бича з викрутасом покаже. Ну, коли на його подивишся, то й сум бере: осатанів. На обличчі в ямках од віспи грязь чорніє, засмоктаний чуб став кучерявим, його иноді бьють і він б'є. Що буде в руках, те й кине. У кого з хлопців добреньке що є, то всім переділить. Андрійка всі хлопці боялися. Сьогодні гурт зібрався. Іван вихвалявся, що він був у місті й бачив дива — там гарно, там їздять, там гуде, там пани, там бачав таких, як і ми. - А чи вони дуже сильні? — питав Андрійко от як-би побороться! Заїдь!.. Заїдь!. і побігла дітвора. Андрій біг попереду всіх, кричав, куди забігають.. Бузівки та телята попідіймали голови и дивилися. Корови паслися. Городовенко кинув оливець: — щось не так у мене виходить — подумав. Дуже я себе тут таки описав та ще й Андрієм назвав. Ні! Треба щось инше. Андрій встав з ослону й почав міряти в одного кінця хати в другий. Чи ти довго будеш сидіти? — спросоння забурмотіла Андрієві мати. Світло тільки палиш, Андрій зливсь, але мовчав. Риптом сів, схопив оливець і написав: "плюнув з любов'ю в любов". А далі: "тоді як хмари налягали, наш стрункий юнак Грицько орав сухореброю. Нюхала стара кобилиця панську землю. Плуг як нарочито її краяв, ніби тупий ніж недопечений хліб - Гайвороння позаду шукало їжи в борозні. Грицько думав. Засіла в голову панночка. Учора односив третину грошей за землю пану й знову бачив її запитувала звідкіля. Грицько давив на плуга. З борозни показувалася панночка, й плуг робив огріх. Грицькові здавалося, що вона його кохає, або покохає, забере з собою, возитиме, розказуватиме, буде гніватись, бити й 
голубити. Ось вона його лає, а він її благає; вона б'є — а він цілує; вигонить з двору, шукає, знаходить і голубить . На заході загуркотіло. Не стало дома й Грицька. Баба Параска оповідала: "сижу оце я в будці на баштані. Ніч така тобі місячна, така, мої голуб'ята, що я зроду з віку такої й не бачила. Дивлюсь на небо, а по йому так же зірки грають, так грають, як росинки капають з верби. Господи, думаю, які великі твої чудеса! Оце-ж скільки зірок, стільки ж праведних душ. Тільки подумала коли це мої голуб'ята, небо все нижче та й нижче сідає. Зірки почали світити долі, а я ніби на небі. Ось і хмари руками дістаю, а тоді шусь... нічого не стало. Вітерець так і дмхнув у будку. Це щось буде. Може нашого Грицька вже й на світі нема. Душа його може зіркою котиться по небі". І покотилися сльози в баби Параськи, а тоді й у баби Палажки, Марусі, Мотрі, Олени, Марини.... Згадували Степана, Івана й усіх з села. Знову щось не так клеїться розвів руками Андрій. Напишу: далі, як Грицько бився на війні, потім як бив панів, як став уже в своєму селі головою, комнезаму. Й як зустрів панночку. Люде казали, що вона десь тягалася. Перша зустріч була в комнезамі. Прийшла прохати землі на грядку. Обід, рана й така ж лялька, як і була. Тільки дуже поганою вдалася вона Грицькові. Пригадав Грицько та й плювув... Уже сіріло в окні, як Андрій закінчив своє оповідання. Перечитав декілька разів і вгорі написав: т. редактор! Прохаю, коли моє оповідання буде гідне до друку, надрукувати, а коли ні, то дати пораду по такій адресі: с. Березняки — Забівці Андрій Городовенко. Через два тижні Андрій читав у поштовій скринці: "с. Березняки, т. Забівці Оповідання ваше "плюну з любов'ю в любов" може на таку тему писати лише Забіяка. Одначе кебета писати в вас є. Лише треба працювати над тим і братися за простеньки речі, наприклад, змалювати життя батраків на селі, чи що з нового сільського побиту". Вечором у сельбуді Андрій довго балакав про утворення літературного гуртка. Уже через тиждень літературний гурток знайомився з творами своїх членів. При 
допомозі літературного гуртка вийшов перший примірник стінної газети, а редактором її був — Андрій Городовенко. 
Тодось Юрченко