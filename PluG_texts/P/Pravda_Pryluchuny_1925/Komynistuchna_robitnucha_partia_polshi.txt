Комуністична робітнича партія Польщі.
(секція ІІІ - го комінтерну)
В оборону політичних прав ув’язнених.
Проти підлих переслідувань робітників та селян, що над ними знущаються лакеї буржуазії по в'язницях та фортецях, ми жінки, цідносимо свій голос протесту. Наші гнобителі загнали до в'язниць десятки жінок, відірвавши їх від родини, від немовлят. Приєднайте свій голос в оборону овдовілих та осиротілих батьків, наших хлібодавців. Для жінки інших народів, інчих класів минули вже давно жахливі часи війни. Але для нас, жінок, робітниць та селянок Польщі, часи війни ще не минули. Як тоді так і сьогодня ми тремтимо за долю наших чоловіків, батьків братів та синів, видірваних від нас кривавою рукою ката й укинутих у брудні в'язниці. Як тоді, так і сьогодні ми конаємо від голоду, позбавлені своїх хлібодавців, засуджені на незносну працю для себе й для посиротілих дітей. Товариші, для нас війна точиться без краю. Тілько вже не випадок керує життям чи смертю наших рідних, як раніш, але підлота гнобителів людства вирішує долю зараз. Гине не той хто ситий, хто задоволений життям, хто живе з чужого лиха, хто п'є кров, а той, хто вимагає волі народові, хто живе з власної праці й не про власну кишеню думає, а думає й бореться за щастя всього суспільства. В сьогоднішній війні падають найкращі. Ці душогуби, що дістають утримання, ці собаки польської дефензиви (охранки) взяли в нас наших рідних, взяли за те, що вони, забувши за власні інтереси, змагались, за добро всього народу. До наших злиднів, до самотности нашої приєднується безмежна скорбота, бо поряд із нами і над нами живуть у спокої та роскошах експлоататори, спекулянти й зрадники, люди що свій добробут дістають із чужого лиха. Наші в'язні голодують, їх катують за мурами в'язниць тілько за то, що вони не хотіли байдуже дивитись на неправду й горе робітників та селян. Ми звертаємось до всіх, всіх, всіх, у кого самолюбство не виїло серця в грудях, хто вміє відчувати чуже горе, хто вміє обурюватись, побачивши підлоту; - хай вони відгукнуться на поклик. До наших тисяч нехай приєднаються сотки тисяч, міліони. Ми вимагаємо звільнення політичних ув'язнених, хай ніхто не лишиться глухим на наш заклик, хай уся Польща засурмить про заклик до визволення жертв насильства. Кричіть, штурмуйте всі ворота по в'язницях, рвіть грати! Кати народні, що забрали в нас наших рідних, вони не знають почуття людяности, вони поступляться тілько перед загрозою сили; змусьте їх випустити наших рідних. Хай з усіх кінців Польщі, з міст, сел, робітничих пригородів, із солом'яних селянських хат пролунає могутній крик: «Звільніть політичних в'язнів!» Геть білий терор! Хай живе революція! Хай живе влада робітників та селян! 
Центральна організація жінок комуністичної робітничої партії Польщі. Варшава.
