Про криваву сечу рогатоі худоби.
В минулому роді по де - яких лісових селах округи, а особливо в с. Краслянах Прилуцького району - мала значне росповсюдження та вчинила немалі втрати хвороба рогатої худоби - кривава сеча. Це є заразлива хвороба корови, що передається на худобу через укуси кліщів. Маючи на увазі сприятливі умови минулої зімівлі для кліщів, можна гадати, що сила їх залишилась живими, а через це треба сподіватись, що ця хвороба незабаром знову з'явиться, та ще і в більших розмірах, ніж минулим роком. Кліщі вже ожили й попадаються на шкурі рог. худоби. Головні ознаки хвороби: внутрішня температура скотини підвищується, очі червоніють, потім иноді з'являється жовтяниця, скотина мало, або - ж зовсім не їсть, иноді труситься, молока корови значно зменшують і робиться воно жовте та гірке; буває то запор, то бігунка; сеч кров'яно - червоного коліру, через що хворобу цю звуть кривавою сеччю. Коли хора скотина залишається на зараженому пастовні, то хвороба буває дуже тяжкою й через 4 - 7 днів кінчається смертю. Навпаки, коли при перших ознаках хвороби, скотина переганяється на здоровий пастовень, або - ж залишається в дворі, то хвороба проходить більш менш легко. Борючись із хворобою, не слід користуватись заразливими пастовнями, а також давати рог. худобі їжу с таких місць. Заразливими можуть бути як лісові, так і болотяні пастовні. Треба що дня пильно обглядати скотину та одривати кліщів, що впинаються в ріжних місцях на шкурі і знищувати їх. Щоб легше було цілком здіймати їх, треба спершу змазати бензином, або ж гасом. 
Ветлікар Міхура
