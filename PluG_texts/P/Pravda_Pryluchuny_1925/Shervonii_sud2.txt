Червоний суд.
УБИВСТВО НА ГРУНТІ РЕВНОЩІВ. 
1920 року під час голоду прибув на Прилуччину громадянин Воронізької губ. Андрій Михайлович Коренів і найнявся батраком 
у селі Гнідинцях до гром. Чорнецького. Незабаром по приїзді Коренів познайомився з Клавдією Мельниковою й її братами. 
Клавдія, чоловік якої втік із білогвардійцями, закохалась у Кореніва, а останній теж покохав її. Протягом 3 років 
Коренів виконував усі вимоги й проханая Клавдії, всі зароблені гроші віддав їй і працював багацько, щоб зароблених і 
зібраних грошей вистачило для влаштування свого наступного родинного життя. Але Мельникову часто навіщав гр. Гаврило 
Чернецькій, в якого 2 роки назад служив Коренів. Проте, брати Мельникової не хотіли, щоб сестра зустрічалась на 
Корезівим, бо він був для них невідомою людиною. Про це Мельникова говорила Кореніву, який із-за цього страждав. І от, 
Коренів із вимоги Мельникової пішов в инше село на заробітки й повернувся за 3 тижні — 24 лютого 1925 р. Зайшовши до 
Ан. Михайленка, Коренів застав там Кл. Мельникову з Чорнепьким. Коренів, схвильовано глянувши на Клавдію, помітив, що 
вона не звертає на його ніякої уваги. „Що це таке? Що тут сталося? (думає Коренів) — я пробіг 45 верст, щоб її побачити, 
а вона що ж це таке?... може вона мене покине?" І Коренів вийшов із хати збентежений і приголомшений. З'явилось почуття 
ЗЛОСЛИВОСТИ. Він ходив коло хати, нервувався й нарешті сказав: Ні, цього не може бути Я піду до неї і скажу — що це 
таке? — Завжди була така ласкава, цілувала, а тепер, — і Коренів внову ввійшов у хату. Мельникова подала йому шклянку 
чаю. А Чорвецький голосно сказав: „Краще мені подати чаю, ніж тому босякові?" Це ще більше обурило Кореніва й він 
вибіг із хати. Схвильований до нестями, непритомним бувши, Коренів убіг у сіни до Михайленка схопив сокиру й вийшов на 
вулицю. За де кілька хвилин, нестямний Коренів побачив двох чоловіків, що йшли городом поблизу хати. Хто вони такі — 
Коренів не знав, але від глибоко почував, що це йде його злий ворог, Чорнецький. Коренів нагнав Чорнецького й з усієї 
сили вдарив його сокирою по голові. Чорнецький подав приглушений стогін і тут же помер. Коренів ужахнувся, зрозумівши 
що він зробив, підбіг до Рубана, з яким ішов Чорнецький і сказав: «Ти не бійся, я тебе не займу... ходім до колодязя... 
я кину туди сокиру». Переляканий Рубан пішов. А другого дня Варвинська Райміліція заарештувала Кореніва, Під час 
допиту Кореніва. начальник Варвинської райміліції притягнув до відповідальности гром. Трохима, Панаса й Івана Телухів, 
ніби запідозрюючи їх у підмові Кореніва на вбивство. Але, не вважаючи на те, що Коренів заперечував участь в убивстві 
Телухів, начальник райміліції, будучи незадоволений Телухами запропонував діловодові зазначити в слідчому акті, що 
Телухи підмовляли Корнієва на вбивство Чорнецького. Проте, на суді виявилась уся правда. За що ви його вбили? Я не 
знаю, — відповідає Коренів. А ви внаєте, чим ви його вбили? Я не пам'ятаю. А пам'ятаєте, коли ви його вбивали? Ні, 
товариші судді, заприсягаюсь, що я не пам'ятаю. Окрсуд по двохгодинній нараді, ухвалив такий присуд: Андрія Корнієва, 
27 р„ визнати винним і позбавити волі з суворою ізоляцією на вісім років. Але, беручи на увагу, що Коренів дуже кохає 
Клавдію Мельникову, що Чорнецький намагався перешкоджати цьому коханню, що Чорнецький силкувався порушити довір'я 
Клавдії до Кореніва, що почуття ревнощів негативно вплинуло на нервову систему Кореніва, суд визнав за можливе зменшити 
кару до 3 років позбавлення волі без суворої ізоляції. Трьох братів Телухів суд виправдав. По оголошенні присуду, один 
із братів Телухів, звертаючись до суду, сказав: "Як громадянин Радянської Республіки, я дякую пролетарському суду й 
радію, що суд виявив усю правду. Але з жалем зазначаю, що наш низовий радянський апарат ще не на належній височині й 
висловлюю побажання, щоб начальника Варвинської райміліції було притягнено до відповідальности за те, що ми на 28 днів 
безневинно були заарештовані". Суд, заслухавши цю заяву, ухвалив: відокремити матер'ял у справі Варвинської райміліцї, 
передавши до прокуратури, з метою притягнення райміліції до відповідальности. 