Годувати худобу взімкну найкраще січкою.
Де в господарствах худоба зімує здебільшого на соломі, там часто солому ріжуть на січку. Сікти солому треба вміючи. Дуже дрібно сікти небезпечно та й недоцільно: вона коле в роті й викликає хворобу піднебіння та ясен (насоси), а в тварини, що ремигає, викликає засмічення шлунку та кишок. Ось через що сікти треба солому для рогатої худоби не менше як на 1-1 1/2вершки, а для коней — до 1 вершка. Вівцям та свиням не слід зовсім січки давати, можна давати тільки люцернову другого вкосу, себ-то з отави. Звичайно, січку з соломи давати з буряками та картоплею. Січена картопля та буряки краще перетравлюються худобою, як цілі, але їх не слід дуже дрібно кришити, бо голодна худоба хапає січку як слід, не жує й може заслабнути на шлунок. Щоб худоба краще використала солому та полову, слід її запарювати. Всі господарі практики давно оцінили запарену солому і ставлять її багато вище від незапареної, особливо коли її посипати висівками, борошном, товченою макухою. Січка люцернова далеко краща й корисніша, як гречана полова. Зерна цілого не слід ніколи давати, а треба його дрібнити, особливо — ячмінь, горох, кукурудзу, віку, й давати разом із запареною січкою. Січку треба давати тепленьку та посипати сіллю по 3-4 і лоти на тварину, а свиням 1 1/2 лоти соли, й таку ж міру крейди підмішувати в харч. 