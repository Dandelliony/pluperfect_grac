Смерть голови ЦВК СРСР та голови Закавказького ЦВК т. Наріман - Наріманова
ТРАУРНЕ ЗАСІДАННЯ ЦВК СРСР. 
Під голуванням тов. Калініна відбулося траурне засідання президії ЦВК Союзу СРР, присвячене пам'яті голова ЦВК Союзу СРР т. Наріман - Неріманову. Охарактеризувавша працю Наріманова, тов. Калінін сказав, що Наріманов давно вже був хорий на серце й не раз говорив, що може вмерти цілком несподівано. Друзі пропонували йому звернути увагу на своє здоровля, але він не хотів залишати праці, бо знав, що його присутність тут необхідна для народів, які в його особі мали свого найближчого представника. Т. Наріманов брав участь у останній сесії ЦВК СРСР у Тифлісі й почував себе добре, так що не можна було передбачати несподіваного кінця. Виходячи з Кремля, тов. Наріманов пішов пішки б на Моховій вулиці недалеко від Манежу почув себе недобре. Тов. Наріманова негайно було відвезено до Кремлевської лікарні, але ще по дорозі він помер. Смерть Наріманова для нас особливо тяжка ще й тому, що ми тим самим на де - який період не матимемо живого зв'язку з Закавказькою федерацією, особливо з мусульманським народом. Ми звикли жертвувати нашими товаришами й я думаю — сказав тов. Калінін, що й ця остання жертва не зменшить спайки між частинами Союзу, а, навпаки, ця спайка буде зростати й далі. Пропоную вшанувати пам'ять голови ЦВК РСР т. Наріманова вставанням. (Всі встають). Президія ухвалила утворити комісію для організації похорону тов. Наріманова, а також визначила місце похорону, ухвалила також постанову про приспуск прапора в день похорону, про траурний день, про припинення роботи в державних установах та инш. Після цього тов. Калінін оголосив траурне засідання Президії ЦВК СРСР закритим 
ТОВ. КАЛІНІН, ПРО ТОВ. НАРІМАНОВА. 
З приводу кончини тов. Нарімана - Наріманова, тов. Калінін заявив: "Смерть тов. Наріман - Наріманова була для нас цілковитою несподіванкою. Ще ранком у день смерти він був у Президії ЦВК СРСР і розвивав план своєї роботи. Тов. Наріманов є старий дореволюційний комуніст. Будучи тюрком по національності й інтелігентом і маючи надзвичайні здібности, він користувався величезним впливом і авторитетом серед робітників та селян Аоербейджану й усього тюреького населення. Смерть тов. Наріманова для всього Союзу Радянських Республік і, зокрема, для Азербейджану є великою втратою.