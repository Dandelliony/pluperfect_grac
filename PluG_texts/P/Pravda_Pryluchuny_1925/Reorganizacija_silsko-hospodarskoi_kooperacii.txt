Реорганізація сільсько-господарськоі коопераціі.
У Жовтні м-ці остаточно з'ясовано справу з реорганізацією с.-г. кооперації на селах. До цього часу кожне с-г. кредитове кооперативне 
товариство, згідно з своїм статутом і декретами про сільсько-господарську кооперацію, мало право провадити кредитові операції. Це положення 
спричинилось до того, що більшість с.-г. товариств мали тільки марку кредитових т-в, а в дійсності ж вони не мали жодного грунту і підстав 
для провадження роботи. З одного боку, дрібне с.-г кредитове т-во, а значить економично кволе, не мало довір'я з боку селянства, що своїми 
б вкладами створювало фонди для провадження кредитових операцій. З другого боку й держава не мала рації давати в ці фонди своїх коштів, 
бо досвід показав, що ці кошти коли й давались, то здебільшого йшли не на кредитові операції, а на ріжні инші потреби. Отже, село 
залишилось без кредитової допомоги з боку с.-г. кооперації, що йому так потрібна. Зважаючи на це, Окрсільгоспсоюзом вкуці з Сельбанком
розроблено округову мережу с.-г. т-в з кредитовими функціями. В середньому таких т-в на кожен адміністративний район намічено по три, а 
разом на всю округу 42 товариства. Цю мережу погоджено з місцевими партійними та радянськими органами й буде переводитись у життя. Із 123 
с.-г. кредитових т-в, що існують на 1/х — 25 р. на Прилуччині, 81 т-во буде переведено на фахові статути: частина на бурякові, частина на 
машинові, решта ж буде універсальними с.-г. товариствами, але без кредитових функцій. Кредитовими т-вами залишаються міцніші одиниці з 
добрим економичним грунтом. Сельбанк відпускає кожному такому т-ву певну суму в його фонд для кредитування. Вся округа розбита між цими 
42-ми т-ми. Кожне таке т-во буде обслуговувати не тільки своє село, а й ще низку сусідніх. На селі утворюється міцний кредитовий апарат,
що допоможе селянам, не боячись пропажі, зберігати свої кошти, а також кому потрібно дати вмогу одержати позику на зміцнення та розвиток 
свого господарства. 