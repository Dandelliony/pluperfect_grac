ПРО ГНІЙ.
ЗБЕРІГАННЯ ГНОЮ. 
давно вже відомо, що гній, як лежить купою, то втрачає, ще й дуже, одну з головних складових частин своїх — азот. За 
останні часи зроблено вказівки й на те, що можлива також велика втрата другої теж поживної річовини, якої найбільш 
потрібуе чорноземля — фосфору. Втрати ці, що йдуть од розпаду гною, виникають з одного боку через те, що дощі вимивають 
поживні річовини, а з другого — ці поживні річовини самі випаровуються в повітря, як гази. Дослід показав, що в нас поки 
що нема практично-доступних засобів, які б цілком усунули ці втрати. Отже й виходить: не слід, допускати, щоб гній 
залежувався по господарствах; не треба намагатись на степ вивозити дуже перепрілий гній. Досвід свідчить, що взагалі не 
буває шкоди від того, якщо ми додаємо ще якусь частину соломистого гною. Під час як збирається в господарстві гній, 
треба вжити всіх заходів, щоб він найменш втрачував поживні річовини. Зберігання гною під ногами худоби, з цього боку 
досить гарно розвязуе завдання; але є й на те вказівки, що це мож пошкодити її здоров'ю. Якщо гній зберігають на дворі, 
то його слід скидати в гноярку — ями правильної форми, з дном та стінами вимазаними хоч глиною, та, якщо можна й з 
наметом, щоб дощі не вимивали й частини поживних річовин. Яму слід обкопати рівчаками та доглядати, щоб дощова або 
снігова вода стікала по рівчаках набік та не заливала гною. Можна гній складати й на землі — буртом (теж під наметом) та 
доглядати, щоб він рівно складався та рівно осідав. Радять на низ бурти класти шар старого, досить прілого гною, В обох 
випадках гній слід щільно втоптати.
ГНІЙ З ПІД РІЖНИХ ТВАРИН. 
Відомо, що гній рогатої худоби та свиней вважають за „холодний" гній. В ньому багато води, він не так но поспадається 
(пріє) в грунті, як гній з під коней та овець — сухіший і „гарячий ". А тому й вважають, що „холодний" гній більш 
здатний до легкого піскуватого грунту, а „гарячий" до грунту глинястого, тугого. Як що в господарстві є ріжні грунти та 
досить худоби, то воно зможе відповідно росподілити й гній. Але частіш буває так, що худоби мало, грунт більш-менш 
однаковий, а гною — невистачає. Досвід, хоч і не досить численний, виявив, що ріжниця впливу товарячого та конячого гною 
ще не дуже значна; а тому й слід прийняти, що краще буде перемішувати ріжний гній, який тільки є в господарстві, не 
забуваючи разом і про дуже цінний гній (курячку) свійської птиці. Досвід виявив, що цінність гною у великій мірі 
залежить од того, як годують худобу: що кращий харч — то кращий і гній. А тому, поліпшуючи годування худоби, господар не 
тільки покращує робочу худобу а разом допомагає чимало й своєму полю.
КОЛИ ВИВОЗИТИ ГНІЙ. 
Тут треба пам'ятати ось що. Гній, який вивозять по-весні та влітку, треба що-мога скоріше заорати. Розкиданий по степу 
гній страчує дуже багато значних своїх складових частин. А тому найкраще вивозити гній під озимину як раз перед оранкою 
на пар (чи то ранній, чи то зайнятий травою — на сіно). На чистий ранній пар можна вивозити гній і взімку але треба 
намагатись, щоб повесні як найскоріше його розкидати та заорати. Це правило має силу й тоді, коли гній вивозять під 
оранку на зяб (під буряки, картоплю): треба поспішати заорювати гній. 
