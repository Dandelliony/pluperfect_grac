Що робиться за кордоном. НА СХОДІ
РЕАКЦІЙНИЙ РУХ У ТУРЕЧЧИНІ ТА АНГЛО-ТУРЕЦЬКА БОРОТЬБА ЗА МОСУЛ. Реакційним повстанням керують попи. У Турції знов почалися реакційні виступи. В лютому місяці цього року шейх (старшина) Сеід підняв повстання проти турецького уряду під гаслом відновлення халіфату (арабська держава). Повстання це було придушено, і проводирі були покарані на смерть. Проте, агенти реакціонерів продовжували свою підпільну (недозволену) роботу. Новий вибух викликано останнім декретом про обов'язкове носіння капелюхів європейського зразку замісць турецьких фесок (маленька шапочка з китицею). 23 листопаду в Ерзерумі (велике місто губерні) натовп, під керовництвом мул (попів), примусив закрити всі крамниці і влаштував велику демонстрацію. Виникла сутичка поміж натовпом і військом. В суміжних із Ерзерумом вілайєтах (губернях) реакціонери повели рішучу пропаганду під гаслом захисту шаріату (церковних законів магометан). Заколоти виникли й у инших місцях. Уряд суворо карає ватажків реакційних заколотів. Турецький уряд рішучу боротьбу веде з цим реакційним рухом. В Ерзерумі оголошено стан облоги суди незалежности (подібні до наших революційних трибуналів
за часів громадянської війни) ухвалюють суворі присуди проводирям руху. У Сівасі (губерня) одного з головних організаторів покарано на смерть. Англія не хоче позбутися багатого краю — Мосулу й рішуче допомагає реакційному рухові. Безперечно, що цей рух організовано реакційними силами, що скористувалися останніми реформами (нові зміни законів), щоб підняти широкі маси. Проте, треба вважати, що в цій спробі брала участь і Англія. Як раз тепер стосунки між Англією й Турцією дуже вигострені в звязку з Мосульським питанням. У районі Мосулу (губерня з містом Мосул у Месопотамії) є найбагатчі нафтодайні землі. Цього досить для того, щоб Англія не хотіла повернути Турції Мосульський вілайєт (губерню), захоплений Англією після світової війни. Англія користується кожною за чіпкою, щоб перешкодити Турції й примусити поступитися в мосульській справі. Отож повстання шейха Сеїда виникло за близькою участю Англії й теж збіглося з загостренням боротьби за Мосул. Отже, цілком можливо, що й теперішній реакційний рух спровоковано Англією. Потрібно ще мати на увазі, що остання постанова Ліги Націй (об'єднання капіталістичних держав) в Мосульській справі була не на користь Англії, і очевидячки, Англія поклала діяти „своїми засобами".
ІІ. АНГЛО-ФРАНЦУЗЬКА ЗГОДА НА БЛИЖНІМ СХОДІ. Головним супротивником Англії в справі Мосульській у Лізі Націй є Франція. З свого боку Англія підтримує повстанський рух у Сирії. Робить це вона, звичайно, не через те, що співчуває національно визвольному рухові поневолених народів, а з метою примусити Францію піти на поступки. Англія та Фракція злигалися для спільної боротьби з поневоленими народами За одержаними відомостями, поміж Францією та Англією досягнено якоїсь згоди, шо, мабіть полягає в припиненні підтримки з боку Англії друзів (нарід, що повстав у Сирії) й допомоги з боку Франції — Англії в справі про Мосул. Таке погодження поміж імперіалістами за рахунок східвіх країн повинно відкрити очі всім тим, хто ще вважає, що одна капіталістична держава краща за иншу. Імперіалізм і поневолення Сходу нерозривно звязані поміж собою. Лише боротьба проти всякого імперіалізму дасть можливість визволитися пригнобленим народам. Таку боротьбу провадить Союз Соціялістичних Радянських Республік. Ось через що потрібна спілка поміж східніми народами та Радянським Союзом.
ІІІ. РОЗПУСК РОБІТНИЧЕ СЕЛЯНСЬКОЇ ПАРТІЇ В ЯПОНІЇ. Злякалися. В звязку з поширенням виборчого права в Японії почала організовуватися політична робітниче-селянська партія. Відбувся з'їзд. Партію було організовано, але другого дня розпущено поліцією через те, що вона „погрожує безпечності держави". Проте можна гадати, що цілком влучно сказав голова розпущеної партії Інаджіро — розпуск партії лише поглибить класову свідомість японського пролетаріату.
IV ПЕРЕМОГА ІНДІЙСЬКИХ ТЕКСТИЛЬЩИКІВ У БОМБЕЇ Страйк бомбейських текстильщиків (робітники, що працюють на
мануфактурних фабриках) триває понад 3 місяці. Причини сутичок текстильної промисловости полягають ось у чім. Пани переборщили. Спочатку 1924 р власники бомбейських текстильних фабрик припинили виробництво з метою примусити 150 тисяч робітників погодитись на зменшення заробітної платні на 30%. Після майже 3 місячної героїчної боротьби і страждань робітники, піддурені своїми проводирями, примушені була стати на роботу. І ось ледве минув рік, як підприємці знов почали вимагати зменшення зарплатні. Вони покликаються на ті збитки, що терпить індійська текстильна промисловість, завдяки англійській та японській конкуренції. Спочатку підприємці вимагали скорочення зарплатні ще на Зо відсотків. Але потім, передбачаючи, що робітники ніколи не погодяться на таку надмірну вимогу, кінець-кінцем спинилися на 11% скорочення зарплатні, що мало бути запроваджено з 1 вересня ц. р. Рішуча боротьба робітництва примусила фабрикантів одкинути но вз зивиснузання. Індійські текстильщики знову застрайкували. Вони героїчно боролися протягом 3 місяців. Велику допомогу дав їм Комітет Міжнародньої Допомоги Робітникам, що надсилав їм гроші, зібрані серед робітників усього світу. За останніми відомостями, підприємці поступилися і страйк припинився. Трьохмісячний страйк бомбейських текстильщиків увійде в історію індійського робітничого руху, як подія надзвичайної ваги. Вона матиме великий вплив на зріст свідомосте та організованосте індійського пролетаріату.