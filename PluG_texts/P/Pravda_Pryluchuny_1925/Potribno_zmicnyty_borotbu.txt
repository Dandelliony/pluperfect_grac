ПОТРІБНО ЗМІЦНИТИ БОРОТЬБУ З САМОГОНЕННЯМ.
(с. Манджосівка).
Недалеко від міста є село, шо вславилось по всій окрузі своїм виробництвом. Щож то за село і чим воно слави зажило? 
Село Манджосівка, — головний самогоночний осередок Прилуччини. 85% селян працює над самогоненням. День і ніч іде 
робота: по болотах і по хатах. Що-дня можна побачити цілі валки кустівських дівчат, що йдут на Манджосівку по самогонку.
Носять її, як тільки можна: то загорне з 1/2 відра в рядно й несе, наче дитину, то везуть, немов до лікарні хворого на 
возі, а там бочоночок самогонки, то йдуть, ніби на залізницю, на потяг й несуть на плечах горілку. Ріжними засобами 
постачають на Прилуку самогонку. Можна бачити що - дня теж велики валкі біля крамниць за малясом. Скільки разів 
забирала міліція, а також і сільрада самогоночні апарати. Поштрафували по 3 карб, та й край Кожний гонить без ніякого 
остраху, каже: „піймають, — троячку заплачу, та й гони любенько знов, хіба що - разу й піймають, — хай раз у місяць". 
Отже, така боротьба не припиняє ції роботи. А Прилуцький Райвик установив мабіть таксу. Чи за пляшку самогонки, чи за 
закваску, чи й за апарат та ще й вдруге піймався, — все одно три карбованці, чи з бідняка, чи з заможника - не 
перебірає. Треба звернути велику увагу на боротьбу з самогоном. Не допустити, щоб цією страшенною заразою заразились і 
останні 15% селян. Час повести рішучу боротьбу з цим ворогом! Райвику потрібно змінити таксу і вжити рішучих заходів, 
щоб уже як попадеться, то вдруге не рипався й заказав десятому. 