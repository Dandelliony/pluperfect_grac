Марнують народне добро.
(с. івнівці).
Робота в нашому товаристві взаємної допомоги зовсім занепала. Не чуть, чи є воно в селі, чи немає. Популярністю серед 
населення т-во не користується, бо справи погано стоять. Має т-во взаємодопомоги 5 1/2 дес. землі; який же з неї 
прибуток? 1 1/4 д. була засіяна озиминою колоктивно; косить віддали за сніп. Скошене жито довго було не звезене, і 
частина покрадена з поля. 1 1/4 д. була залишена під толоку. Зроблено такий пар, що мабуть і агрономи ще такого не 
знають, бо ще досі не виорало. Де по нашому пар, бо зеленіє ціле літо, їздив голова т-ва взаємодопомоги орать у жнива, 
так одній коняці важко, не вдрав. 1/2 десятини землі самовільно пахає гр. Засік уже другий рік і платить, що схоче (дав 
за оренду і копу жита). Має т-во взаємодопомоги сівалку і культиватор, що ніякої користи не приносять. — "Хай стоять, 
їсти не просять". Мало хліба пудів 50, від якого залишилися ріжки да ніжки. Ще й дві хати з будівлями є й багато де 
чого є, а коштів немає. Порожні засіки, немає грошей, хліб гниє в полі, крадуть, а нікому доглянуть. Пора б перестать 
уже марнувать так народне добро. 