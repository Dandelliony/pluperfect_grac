Суд над англійськими комуністами.
ПАНСТВО ДО СУДУ ВІДДАЄ РОБІТНИЦТВО ВІТАЄ. 24 жовтня лондонський суд (в Англії) при поліції почав попередній розгляд справи 12-х заарештованих комуністів. Цей 
суд повинен встановити, чи дійсно є в діяльності заарештованих будь-який злочин, та чи зможе прокурор доказати його, щоб передати справу до вищого суду. З 
обвинуваченим виступив прокурор Гемфрі. Ще зранку біля помешкання суду зібрався числений робітничий натовп із червоними прапорами. Ввесь час співали 
революційних пісень. Поліція вимагала від осіб, що тримали в руках прапори, опустити їх. Коли в цім було відмовлено, поліція кинулась і вирвала з рук прапора, 
заарештувала тих, що тримали його і почала розганяти натовп. Коли під час перерв подсудні виходили, їх зустрічали гучними оплесками, а де-яких несли на руках. 
Робітників дуже здивувало, що обвинувачення називає комуністичну партію та комсомол нелегальними (недозволеними) організаціями. Після промови прокурора ухвалено 
було припинити засідання суду та призначити нове засідання на 27 жовтня. Підсудних було знову віддано на поруки. АНГЛІЙСЬКИЙ УРЯД НІЯК НЕ ЗАСПОКОЇТЬСЯ. 
Англійська поліція зробила напад на лондонський відділ МОДР'у (міжнародня організація допомоги борцям революції). Поліція зробила трус та забрала де-які книжки 
та документи.