Хата-читальня замкнена.
(с. Дубовий-Гай, Прилуцького р.)
Серед села, край дороги, згорблена, обідрана і обшарпана стоїть Дубогаївська хата-читальня. Гірше кузні недбалого господаря має вигляд вова. Зайдіть в 
помешкання, — там зустрінете ще гірше. Бруд, сміття, недокурки на підлозі та по вікнах, голі, облупані стіни: жодного малюнка, жодного лозунга. На брудній 
підлозі, біля розбитого вікна стоїть розбита фісгармонія. На порожній шафі стоїть лямпа без скла та два попсовані громофони. На сцені без завіси (останню 
вкрадено) стоїть поломаний стіл, та стілець на двох ніжках. Гітара та дві балалайки чимчикують із одних досвіток на другі. Це все те, чим може похвалитись 
завідувач хати читальні т. Ступак. В кожному селі, в кожній установі провадиться ремонт, у нас в хаті-читальні і згадки про це не була і не передбачається. А 
селянин так потрібуе газети, книжки, поради, розваги, і, нарешті, відпочинку від щоденних турбот. У нас знання не для селянина, книжка для мишей, бо в замкненій 
шафі вони їм тільки і приступні. Це наше минуле, це і сучасне. Пора-б нам позбутись цього лиха, а це лихо тільки в нас та там, де завідувач на зразок т. Ступака. 
КНС ухвалив такого „громадського діяча" зняти з роботи. Окрсельбуд і райсельбуд мусить дати нам активіста.