Що робиться по району
БЕРЕЗОВО - РУДСЬКИЙ РАЙОН.
Вчительство та шкільна справа
Вчительство району в своїй переважній більшості втягнуто в громадську роботу, причому одна частина посідає ті або інші громадські відповідальні посади, а друга лише працює по сельбудах. Участь учительства в громадській роботі визначається такими цифрами. З загального числа 37 вчителів: уповн. ОПБ 1, чл. Райвиконкому 1, членів сільради 14, членів правлінь споживч кооперації 7, членів сель КНС 1, чл. правлінь сельбудів та хат - читалень 22, організатор хліборобської артілі 1, голова рев. комісії спожив коопер. 1, належить до КНС 12, до сельбудів 37, до кооперації 37. Як дуже серйозне досягнення слід відзначити втягненість вчительок у роботу делегатських зборів: із 15 вчительок працюють активно на делегатських зборах 12, прочому 6 із них в жінорганізаторами. За квартал жовтень, грудень силами вчителів у сельбудах прочитано 79 лекцій та докладів, за той же час керувало гуртками при сельбудах 18 вчителів. Відношення селян та місцевих органів влади до вчительства в цілому гарне. Це мені прийшлося спостерігати на селянських сходах і перевіряти в балачках із сельрадами. Є 2 окремі випадки холодного і почасти ворожого відношення до вчительства, але це випадки лише окремі й пояснюються вони або соціяльним походженням вчителя, або його господарчим "обростанням". Помітна перевантаженість учительства роботою по - за школою. Особливо це відноситься до передовиків Райком Робосу вже почав роботу по у планованню громадської роботи вчительства. Школи паливом забезпечені. Розмір охоплення дитячого населення школою встановити тяжко: при активному обслідуванні цього питання ні голови сільрад, ні вчителі відомостів не дали. В одній анкеті вчитель дав відповідь, що школа охопила дише 34 % всього дит. населення шкільного віку, в другій, що цей відсоток доходить до 81 % . На мою думку і та, і друга відповідь не вірні. В школах значно зміцніли організації дитячого самоврядування. Організації М. П. є лише в 3 - х шкодах і певного значіння в шкільному житті вони ще не набрали, бо немає відповідних керувань, І по друге, що вчительство в більшости випадків недооцінює революційного значіння цієї організації. З боку населення помітна не задоволеність новими методами викладання. В цьому відношенні вчительству треба провести значну роботу, щоб з'ясувати населенню значіння методу комплексів.