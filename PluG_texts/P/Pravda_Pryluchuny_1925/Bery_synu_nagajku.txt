Бери, сину, нагайку дротяну, Та й бий жінку з вечора до ранку...
(Ковтунівка, Яблунівського району).
Кохайтеся, чорнобриві... Милуйтеся, доки рушники не по вязано, бо чоловіки «роблять лихо з вами". Ото вже, як 
покрутились у церкві, — кришка милуванням, цілуванням, пестощам і любощам... Починається нове життя. З хати — ні ходу. У 
чоловіка замість звичайного очкура — ремінь, або нагайка на одвірку. Ось як шанує й милує свою жінку Яків Захарович 
Савотчеако. Раніш бив за все, а тепер за те, шо здоровкається до чоловіків... Нідзя, та й годі! — Ні на кого крім мєне 
не дивитись, і на вулиці не дихати... А вона не слухає... А в євангелії сказано: „і жена да убоїться своєго мужа"... 
Значить, до порядку: за коси й за налигач. А коли з хати куди йдуть Яків Захарович, — жінку на замок замикають, щоб бува 
в гречку не стрибнула (оце вже слід!). Мабіть, жінка дуже любить свого Яшуню, любить і кохає, та й є за що. Хоч не хоч. 
а покохаєш, як після нагая з розпатланими косами в холодній попосидиш. Отож таке щастячко й дісталось жінці. А Назаренко
Семен (теж у Ковтунівці) повибивав клуби своїй жінці за те, бачте, що не така гарна, як инші жінки. Отутечки і справді 
є за що пороти, бо й Семену Захаровичу заманулось мати гарну жінку. І не винен же Семен, що їхня жінка не така, як инші
Бий покращає і любитиме більше. Учіться, чоловіки, як жінок у люди виводити.