Сільрада та загальні збори села. 
(Ще про оживлення та поглиблення роботи сільради).
На лютневому пленумі Окрвиконкому по докладу про зміцнення низового апарату та про оживлення й поглиблення роботи 
сільрад, цілою низкою постанов було дано досить практичних вказівок що до переведення цього питання в життя. На тому ж 
самому пленумі було досить яскраво підкреслено питання про розмежування функцій сільради та загальних зборів села. З 
того часу пройшло майже 5 місяців і безумовно за цей час ми маємо значні досягнення що-до здійснення зазначених 
постанов. Але є ще досить сільрад, де питання про функції самої сільради з одного боку і загальних зборів села з 
другого, не засвоєно й де, як і раніш, спотерегаеться плутанина та непорозуміння. Дуже цікаві матер'яли дає нам 
переведене Окрвиконкомом у червні м-ці обслідування 50 сільрад. Ці матер'яли свідчать, що на окрузі є ріжні 
взаємовідносини, що існують поміж сільрадою та загальними зборами. Так наприклад, ми маємо сільради, члени яких зовсім 
байдуже ставляться до загальних зборів і не навіщають їх. Завдяки цьому відривається сільрада від населення й 
складається небезпека випадкових впливів на громаду з боку елементу, що дбає зовсім не за радвладу. Треба зазначити, що 
таких сільрад незначна кількість . Поруч із цим досить часто помічається що загальні збори намагаються уявляти з себе 
вищий орган влади на селі й инколи затверджують постанови сільрад. Це буває через неправдиве розуміння, а найчастіше 
просто через незнання селом нашого основного закону — Конституції. По таких сільрадах селянство має на СР такий погляд: 
„Ми обрали сільраду, ми, значить, можемо й погоджуватись і не походжуватись з нею: ми, в праві не тільки зміняти, а 
навіть і відміняти постанови і можемо також переобрати саму сільраду, коли вона вам не до вподоби". По таких селах 
сільради, як видно з матер'ялів обслідування, не мають жодної ініціативи, плетуться в хвості громадсько життя й кажуть: 
"Наша, хата з краю, — хай буде так, як каже громада". Тут гостро кидається на очі повна відсутність знання, як з боку 
всієї сільради, так і її голови, положення про сільраду і навіть небажання ознайомитись з ним, друкований примірник 
якого є в кожній сільраді. Від такої сільради безумовно корисної роботи чекати не доводиться й такі села, де зовсім 
нема органа керування; де-що роблять загальні збори, а де що сільрада, але робота їх йде через пень-колоду. Це мабуть 
найгірші з усіх трьох. Тут усе життя села не має певного керування й тече, куди вітер віє. Цими трьома відмінами не 
вичерпуються всі негативні риси в роботі сільрад. їх ще є досить багато, але всі вони купчаться біля вище зазначенних, 
з де якими змінами. Одначе поруч із негативними моментами, виявлено й цілком гарні прояви діяльности сільрад, що цілком 
добре підходять до розвязання питання про взаємовідносини з загальними зборами села. Є такі СР, що раніш, як поставити 
важливе питання на зборах громади, заздалегідь обговорюють його на своїх засіданнях. Таким чином, члени сільради беруть 
участь на загальних зборах села уже з певного думкою про те, як найправдивіше громаді слід розв'язати ту чи иншу справу.
Завдяки цьому, всі питання на загальних зборах розглядаються спокійно, до-речі, без зайвих суперечок, непорозумінь та 
нервовости. В цих випадках крикуни вже не верховодять загальними зборами, а питання знаходять правдиве розвязання в 
дружний, колективній роботі зборів. Але треба признатися, що таких зразкових сільрад ми маємо ще не багато. Зазначені 
сільради, що цілком помірковано підходять до справи відносно взаємовідносин між СР та загальними зборами, розглядають 
постанови загальних зборів на своїх засіданнях і їх затверджують, як того й вимагає положення. Про що це все нам каже? 
До цього часу на питання про взаємовідносини сільради та загальних зборів, а також про погибленея роботи сільради 
звернено було недосить уваги з боку вищих органів, вірніше не було достатнього живого керовництва сільрадою з боку 
Райвиконкому. Треба зазначити, що керуючих матеріялів, як то інструкцій, обіжників то що посилалось досить. Все це 
совісно передруковувалось РВК-ми й росповсюджувалось поміж сільрадами, але не так легко з певністю сказати, чи 
прочитувався цей матеріял у сільрадах взагалі, а тим більш уважно. Отже всі ці негативні явища примушують нас на 
найближчий термін своєї роботи поставити собі головне завдання: усунути перелічені хиби діяльности сільради й надати 
їй дійсне її обличчя представника Радянської Влади на селі та керовника радянсько-громадським життям села Пленум 
Окрпаркому, що скінчив свою роботу, визначивши стан низового нашого радапарату й виявивши його хвороби, накреслив курс 
лікування й поставив питання про оздоровлення цього апарату першочерговим завданням. Тепер черга за нами в розумінні 
виконання цього завдання, і чим швидче, чим міцніше ми візьмемось за цю роботу, тим більше ми маємо права розраховувати 
на успіх.
