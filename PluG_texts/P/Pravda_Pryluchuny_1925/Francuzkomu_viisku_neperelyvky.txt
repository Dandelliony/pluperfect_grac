ФРАНЦУЗЬКОМУ ВІЙСЬКУ НЕПЕРЕЛИВКИ.
Стан французів в Мароко скрутний (країна в північн. Африці, де розпочалося повстання проти французької влади). Рифяне 
(войовниче плем'я) штурмом захопили біля 60 укріплених місць і загрожують иншим французьким позиціям. Недавно племена 
Сул і Ізранес перейшли на бік Абд-ель-Керіма, проводиря “повстанців, давши йому 13 000 бойців. Де-далі видніше стає що 
повстанці мають зразкову військову організацію та її цілком можна рівняти з військовими організаціями теперішніх 
європейських країн. Найнебезпечнішими для фрацузів є напади на їхній тил. Такі наскоки рифяне роблять найбільше вночі 
Кількість французьких військових сил в Мароко становить 200.000 салдатів. За останній тиждень на бік рифів перейшло 4 
племен, розташованих під самим Фецом (французька фортеця). Племена переходять на бік Абд-ель Керима у всьому озброєнні, 
яке вони одержали від французів, в наслідку чого біля 2/3 тієї зброї що її має Абд-ель-Керим — є французька. 
Комуністична газета французька має докладні відомості, що французька артилерія в Мароко рострілювала цими днями 
рифські села набоями із задушливими газами. Французи цими набоями більше обстрілювали мирних мешканців ніж військо. 
Французька влада побоюється, що на події в Мароко відгукнеться сусідня французька колонія Туніс, де теж може 
розпочатися повстання.