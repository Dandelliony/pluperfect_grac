ЗАТРИМУЮТЬ ПРИЙОМНУ БУРЯКА.
(Негайна справа).
Адміністрація Шрамківської цукроварні звернула увагу, що метереологи угадують холодну й мокру осінь і звернулась до 
всіх плантаторів - селян, закликаючи їх як можна енергійніше взятись за копку буряка, бо, мовляв, як підуть дощі, тоді 
й нам і вам потилиця засвербить. Дбайлива адміністрація видко, що "лицем до села" не’забула. Тільки одно кепсько: на 
розїзді — Мар'янівка, де приймають буряк, панує таке бізладдя, що 29 та ЗО вересня селяни чекали черги коло ваги по 
10 — l2 годин; отже, за день можна одвезти тількй один раз, не дивлячись на те, що плантації від місця прийомки за дві 
верстви. Виходить так. що селянин парокінною підводою може одвезти за день тільки пудів 50 — 60 буряку (більше 10 копійок 
з пуда коштує доставка на 2 верс.), в той час, як при налагодженні вправи 200 пудів за день парокінна підвода повинна 
вивезти легко. Отже, селяни, дякуючи адміністрації Шрамківського "Відродження “ та Пирятинському сільгоспсоюзові, 
гублять що-дня тисячі карбованців. А що буде, коли метереологи дійсно вгадають і почнуться дощі, а разом, і бездоріжжя, 
яке заїсть селянські коні, а бурячкам, може бути, доведеться зімувати в полі? Не подобається вам таке запитання, 
товариші з "Відродження" та Сільгоспсоюзу?. Так отож подбайте, щоб на Мар'янівку надіслали прийомщаків відповідної 
кваліфікації, що швидче б приймали й не дуже „закілограмували" б (кілограм) селянина. Крім того, треба поставити 3-тю 
вагу, або провадити прийомну не з 6 до 6 год. як зараз, а всю ніч, бо все одно селянин приїздить і стає в чергу 
о 2 — 3 годині ночі. А ночі зараз світлі, теплі, й використать їх можна.