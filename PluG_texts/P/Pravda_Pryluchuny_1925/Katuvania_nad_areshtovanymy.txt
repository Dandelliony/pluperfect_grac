КАТУВАННЯ НАД АРЕШТОВАНИМИ В ПОЛЬСЬКІЙ БІЛОРУСІ.
У газетах видруковано листа білоруських депутатів сойму Баліна та Тарашкевича з приводу катувань та насильств, що чиняться над арештованими робітниками та селянами в Білостоцькому, Більському, Волковинському та Пружанському повітах. Депутати особисто одвідали ці повіти, але їх в тюрми не було допущено. Проте з свідчень тих арештованих, що їх було випущено потім на волю, малюється яскрава картина жахливих звірств польських тюремщиків. Депутати одержали листа від 18 арештованих, що серед них є 11-літні діти, найстаршому-ж— 23 роки. Всі вони скаржаться на катування й знущання. Депутати пишуть: «Білостоцькі катування в'язнів в кільцем з цілої системи, що за допомогою її польська буржуазія намагається в коріні задушити визвольний рух робітників та селян».