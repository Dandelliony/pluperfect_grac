Трактори.
З метою допомоги розвитку та поліпшенню сільського господарства, Губсельбанком вжиті відповідні заходи до постачання невеличкими, 2-х лемішними, придатними до потреб дрібного селянського господарства тракторами. Не пізніше лютого місяця 1925 року Губсельбанк має одержати до 100 шт. таких тракторів, з них до 50 шт. виробу Харківських заводів і до 50 шт. закордонної системи «Фордзон». Вартість такого трактору з усіма витратами по доставці його в господарство буде не більше 1700 — 2000 карб. Сума ця має бути виплачена в такий спосіб: не менше 500 карб, повинно бути внесено задатком, під час одержання трактору, а остання сумма (1200 — 1500 карб.) повинна бути погошена рівними частинами в осени 1925 року і в осени 1926 року. На відстрочені суми буде нараховуватись 4% річних. Правом на одержання трактору користуються: колгоспи, т-ва по спільній обробці землі, землевлаштовані і громади, сільгосп. т-ва і инш., при умові, що у них єсть не менше 150 дес. рільної землі. Господарствам з площею землі значно меншою ніж 150 дес. трактори відпускатися не будуть. Аби своєчасно мати відомости скілько ж саме й яких тракторів треба придбати для Прилуцької Округи, необхідно колгоспам і с - г т - вам не пізніше 15 січня 1925 р, надіслати відповідні заяви Окрземуправлінню, або Окрсільгоссоюзу по формі, яку можна і одержати в зазначених установах. Окрземуправління.
