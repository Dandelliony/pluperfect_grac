В ДЕНЬ СМЕРТИ ЛЕНІНА
(о. Недра, Лехнівського р.)
У роковини смерти незабутнього нашого проводиря Володимира Ілліча Недрянська хата-читальня вкупі з Сільрадою, КНС і передовиками — селянами випустила перший примірник стінної газети під назвою «Недрянське життя». Перед відкриттям загальних зборів селян газета була вивішена у хаті-читальні, де і стовпились селяне, щоб кожному скоріше прочитати. У газеті з'ясовано про значіння її й взагалі радянської преси та про смерть і діяльність Володимира Ілліча. Селяне усі були дуже задоволені, бо побачили, що з газети дійсно можна тільки користь одержати. Потім перейшли усі селяне до школи, де були відкриті загальні збори селян. Промовці досить з'ясували про смерть Ілліча і його заповіти. 
Селькор. Задуманий.
