Шефи на селі.
(с. Дідівці).
В ЧЕКАННІ. Вечір. Коло читальні вештається молодь... Виглядають .. Очі напруджено дивляться в далечінь, де простяглася дорога на Прилуку. 
„Та й довго ж немає як!" І веселий гамір переходить в напруджене чекання... „А мо й не буде?" — несміливо обізвався хтось... Тиша... Очі 
швидко бігають по дорозі, напруджено розрізують темну завісу осінього вечору... Чекання змінюється на зневір'я... „Мабуть не буде!" Сум 
обгортає обличчя молоди... Вечоріє... Вітер шелестить пожовклим листям і приносить на своїх легких крилах веселий гамір з дороги на Прилуку... 
Блиснув промінь надії і відбився в лавах молоди. На обличчях — радість... їтось весело гукнув: — „Хлопці! Шефи йдуть!" „Та й багато ж як!" 
„Весь Педтехнікум суне!" Прийшли... Обляпані грязюкою, задихані, але веселі... „Здорові, товариші!"... Прилетіла на крилах жовтня змичка 
міста з селом... Зникло напруджене чекання... Шефи принесли щось нове, чого не бачили Дідівці.
СВЯТО .. Невеличка зала - повна людей... Бадьоро ллються згуки Інтернаціоналу... Вечірка відкрита... Перед очима слухачів переходить 
боротьба робітників та селян за волю... Перемога, страхіття горожанської війни, відродження народнього господарства. Боротьба й перемога 
на культурному фронті... Змичка міста з селом, робітника з селянином .. Електрифікація... І очі швидко розбігаються, оглядаючи всі 
багацтва нового суспільства... Над слухачами має крило жаданої мети — комунізму... Докладчик згадав про втрату ватажків працюючого люду... 
Полилися сумні згуки жалібного маршу... Голови схилились... Але в очах немає розпуки... Кожному так і хочеться крикнути: „Їх смерть з'єднає
нас тісніше! На місце їх повстануть мілійони!" Продовжується далі. Шефи принесли книжки, щоб розвалити стіну забобонів... Книгозбірня 
хати-читальні збільшується... Офіційна читка скінчилась... Перерва... Відчинились двері і полився молодий струмок нового суспільства в 
пащу осінньої ночі.. Заблимали вогники цигарок.. Загерготіли веселі голоси.. Віє вітерець... Життя буяє!... ВИСТАВА. Відкрилась завіса. 
Перед очими глядачів - „В червоних шумах" (п'єса)... Знову боротьба і перемога... Кінець... Співає хор... Стіна темряви валиться, динаміт 
освіти рве її... Висипали всі на двір... І понеслися в далечінь пісні під стягом нового життя... В тіні вечора простяглась ласкава рука 
нового, — радянського побуту... Село міцно зростає!..