Шкільна дітям кооперація – найсерйозніше явище в житті дитячих громад.
Відбулася педконференція міського вчительства, присвячена кооперативному дитячому рухові, що останнім часом стихійно поширюється по школах округи. Доповідач т. Каневський, зав. 7-ої школи, стисло виклав результати практичного досвіду трьохрічного існування кооперативу в своїй школі. На думку докладчика кооперація в школі має досить міцний грунт економичної самодопомоги дітей і має всі данні для того, щоби стати центром організації трудового колективу. Практична життьова робота, відповідальність за громадські кошти, природній зв'язок керуючого органу з дитячою масою, точна и відповідальна праця по обліку й обрахунку — виховують із кооператорів — дітей найкращих членів громади, що легко й серйозно пророблюють будь-яку відповідальну громадську роботу. В школі звичайного формою кооперативної організації є споживче т-во, хоча можливі й інчі організації: ощад-каса, трудові артілі то-що. Найбільші труднощі полягають в ідеологічним керуванні, бо при недогляді молодий кооператив може замісць організації самодопомоги перетворитися в спекуляційну крамничку, що дбатиме тілько за бариші. Великі техничні труднощі уявляє й налагодження рахівництва, а без нього неможливо добре налагодити діло. В процесі обговорення було встановлено, що дитячий кооперативний рух на Прилуччині почався з 1919 року, що зараз існує в місті й окрузі понад 25 шкільних об'єднань, що ці організації працюють самотужки й ізольовано, що округові коопеперативні органи і суспільство до цього часу не виявили ніякого інтересу до цього найсерйознішого явища в життю дитячих громад. В резолюції вчительство підкреслило, що: 1) дитячі кооперативи виникли з потреби економичної самодопомоги ученських колективів і мають нахил та практичний грунт до дальнішого поширення; 2) шкільний кооперативний рух не має керуючого центру й самотужки зусиллями окремих шкільних колективів повільно, але уперто здобуває собі місце в житті школярського суспільства; 3) центральні кооперативні органи При луччини до цього часу не звернули уваги на розвиток дитячої кооперації, як організаційною допомогою, так і кредитом) А тому, зважаючи на величезну суспільно - педагогичну вартість кооперативного руху серед дітей шкільників, конфе ренція вважає за потрібне: 1) звернутися через пресу до партійних, радянських та кооперативних органів і прохати їх про створення найбільш сприятливих умов для нормального розвитку шкільної кооперації в розумінні ідеологичного керування, техничного інструктовання й матер'яльної допомоги хоча би в формі кредиту та можливих пільг на речі школярського споживання; 2) при інспектурі освіти створити координуючий кооперативний центр; 3) у найближчім часі скликати округову конференцію представників шкільної кооперації. Життя зрушило справу з місця й поволі перетворює її в фактор значної суспільної ваги. Будемо сподіватися, що кооперація по школах на Прилуччині стане звичайним явищем. 
Кооператив при Прилуцькій Шевченківській труд-школі прохає всі шкільні т-ва повідомити про своє існування для зв'язку. 
ЦРК частково кредитує кооператив у 7 школі.
В. Колодуб 
