ОСІННЯ ЗАСІВНА КОМПАНІЯ.
Осіння засівна компанія 1925 року вимагав особливої уваги й напрудження, як з боку державних і громадських органів, а 
ще більше з боку самого селянства. За засів озимого клину (133,000 дес.) у окрузі турбуватись не доводиться: він буде 
засіяний цілком, але перед нами стоїть инше питання — засіяти його добре. Уже цього року переважна більшість толоки в 
окрузі перетворюється в ранні парі, що їх селянство до часу посіву мусить тримати в чистому вигляді це вже добре, але 
поруч із цим стоїть чергова робота — засів сортових культур, засів ранніх парів сортовим насінням, очищеним і 
протравленим зерном, рядковим посівом, бо це все підвищує врожай і з боку радвлади заслуговує особливої уваги. Влада в 
минулому році цілі громади і поодинокі господарства за ці заходи нагороджувала, видавши по окрузі як, на сільсько-господарських
 виставках так і через премкомісію до 30.000 крб. У цім році теж будуть нагороди і для цих потреб 
відраховується знов півтора відсотку від сільсько-господарського податку. Але одним бажанням та преміюванням усього не 
досягнемо: треба робити На території округи є 5 радгоспів й 17 господарств цукро-тресту, агробаза та агрошкола. Всі 
вони здебільшого мають сортове насіння. Влада з самого початку організації, обов'язала їх обслуговувати в першу чергу 
околишнє селянство, але обслуговання й до цього часу було нікчемне: похвалитись було нічим. Зараз урожай гарний, і 
відмовитись уже нічим, а тому робота по постачанню селян сортовим насінням цими мусить розвинутись на всю широчінь. 
С. госп. товариствам укупі з Райземуправліннями й агрокомісією треба завчасно умовитись з цими господарствами на 
відповідну кількість пудів і організувати обмін, одержуючи від селян харчове зерно в обмін на сортове. Центральними 
управліннями цих господарств уже запродано сортовий матерял, але це не може стати відмовленням, обмін мусить 
розгорнуться як найширше і вповні забезпечить потреби місцевого селянства. Треба тако ж завчасно роспочати і очистку 
насіння та протравлення за допомогою агрономії. Райпаркомам і райвиконкомам треба узятись за цю роботу, допомагаючи 
активним, підганяючи відсталих та тих, що суперечать. Осіння засівна компанія 1925 р. вимагає доброго засіву; пора 
відзначити здобутки революції не лише в правах, а й у господарюванні. 