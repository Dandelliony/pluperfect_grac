Культробота
(с. Гурбинці Сріблянськ. району).
В с Гурбинцях є сельбуд, (міститься в помешканні бувш. школи), просторий, гарний. Коли глянеш на нього збоку так душа радується: - от думаєш - отут кипить робота громадська, отут освічується населення! А як зайдеш у середину так - так як у льох: тихо - тихо та сумно робиться. Це вдень. А як прийде вечір, сторож засвітить лампу, поставить на столі і жде гостей. Ось гляди надходить хтось, чути що чоловік бо зараз «сяку таку мать» благословляє в коридорі. Прийшов, прикурив із лампи «забожився» й подавсьтак другий, третій, четвертий то - що і що вечора так. Передплачуються газети, але щоб читать, то це вже ні: всі в архів летять, а книжок зовсім немає ото хиба штук із 30. На стіні висить аркуш паперу, то календар роботи та спис членів сельбуду, усіх 59, з них можна вичитать видатні призвища, що їх власники могли б працювати, а проте календар висить, а робота стоїть. Селяне що дуже бажають освіти, ждали ждали від сельбуду чогось путнього і не діждались. А щоб задовольнити свої духовні потреби, яких у них багато, почали відшукувати другого духовного джерела. Церква, скажемо, стара обридла, так вони давай до нової, автокефальної горнутися і пішла робота. А голова сельбуду роззявши рота тілько дивиться аж поки інфлюєнцією захворів, а робота стоїть. Треба б вилікувати голову сельбуду. 
Надхідний
