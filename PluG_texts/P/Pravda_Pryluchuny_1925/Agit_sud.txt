Агіт-суд над делегатками.
(Лісняки Ягот. р-ну).
Жінвідділ, Ялтинського р-ну Суд над 3-ма делегатками, що за час своєї виборности не приймали участи в громадській роботі
і не допомагали нашим селянкам села. За голову суду був заврайзу — Коваль, обвинувачувала рабжінорганїзатор т. Рабинвич 
і захищала.т. Мусєвська останні в суді були селянки й селяни. Зібралось багацько селянок, навіть прийшли такі, що ніколи
не ходять на збори і вперше були в сельбуді. Судом обвинувачувалась дівчина член КНС, яка не ходила на збори, вела 
погано своє господарство, ходила на досвітки замість сельбуду, вибіралась декілька разів на райконференцію, але не 
з'являлась і, будучи прикріплена делегатськими зборами до кооперації, вона там нічого не зробила й на засідання 
правління не ходила. Друга підсудна вдова, теж обвинувачується за недбале відношення до роботи села, а також за 
піддержку релігії та старих звичаїв. Третя — середячка яка крім того, що сама не приймає участи в роботі, перешкоджає й 
чоловікові ходити на збори та приймати участь у громадській роботі і коли чоловік вертався зі зборів, вона завжди лаяла 
його за те, що ходить туди. На суді виявилось, що ці делегатки дійсно винні. Після допиту-підсудних і свідків, промови 
обвинуватчиня та захисника, суд виніс такий присуд: покарати цих делегаток, але приймаюча на увагу їх соцяльний стан і 
несвідомість, суд замінив кару, давши певний час на виправлення всіх тих хиб, що зазначено в акті обвинувачення. Суд 
мав дійсні наслідки: на завтра після суду в неділю на райнараду з'явились селянки й із с. Лісняків, які майже ніколи не 
були на зборах. 