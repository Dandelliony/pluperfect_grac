ЗАДАЧА ПРО ПОПА ТА ГРОШІ.
(малій фейлетон.)
Єсть у х. Іценковому молодий безбожник. Завзятий такий. Ти йому про бога — а він тебе в богородицю, ти йому про ангела, а він тебе зверху архангелом... Покарав його господь за безбожництво: — ні одна дівчина не хоче за його вийти заміж не вінчавшись. - Щоб не покинув; воно міцніше, як іще і в церкві поводять... Нічого не придумав кращого і згодився вінчаться. Наготували все до весілля (самогону, киселю, то - що) і поїхали до церкви в Городню. Піп щось собі кудкудахка, чижиком пищить дяк: — вінчають. Коли ось піп серед вінчання на якомусь дуже божественному місці й каже: - Перехристись... - Не вмію. - Перехристиеь! - Не хочу. - Перехристись, бо не вінчатиму! Не буду! - А так так...?! Скинув з себе піп гаптовані манатками одежі і кипить у вівтарі... Думає: «такого ще не було»... А молодий, не довго думаючи, та до попа: - Верни троячку... - Яку?.. Я ж уремня гаяв... Не я винуват... - Верни троячку, тобі кажу... Хоч як попові не хотілося вернути троячку, а таки з «воздиханієм» віддав... Молодий на коні та гайда з своїми до другого села — там повінчають... А піп, повернувшись, сумує: - Вискочила троячка... Зате провчив добре... А матушка утішає: - Нічого, дусік... Христос за віру тіло віддав, а ти хоч раз троячку… і тож чужу... - Роскажи, Христос твій нагодує... Поки там вони змагалися за троячку, наш молодий уже приїхав до Іваниці і договорив попа повінчати...Цей уже влупив п'ятьорку... Не торгувався молодий, аби тілько вінчав... І почалося знов... Знов піп дохамаркав до отого клятого місця, де молодий повинен перехриститися... - Порехристіться... Стоїть молодий, немов не чує. - Треба перехреститись, кажу вам — потихеньку до нього ціп. А молодий йому: - Я не хрищусь... - Піп замнявся, а потім - Ну, нічого... я й так... Гуде собі, як бугай по весні, та міцніше стискує п'ятьорку в кишені, щоб нікуди не вискочила.. Зітхнула вільніше й молода: - Слава тобі, господи, хоч цей довінчає... Довінчав таки... Сіли й поїхали молоді... А задоволений піп іде й гадає: - Хоч і козу — повінчаю, аби гроші... У веселому настрою прийшов піп додому і на радощах випив не вісім чашок чаю, як завжди, а чотирнадцять... Поскидав із себе «спідниці» й протяжно говорив до матушки: - Да — а... релігія падає... Не перехристився, сукин син... Нічого, душка... На наш вік дураків хватить... Проживемо… - Продешевив ... З такого треба - б злупить удвоє... Да - а, продешевив.... «Спрашується в задачі»: 1) На скільки піп продешевив? 2) На якому з цих попів більше божої благодати? 3) Скільки треба набавить на троячку, щоб купить попа разом з благодаттю? 4) Скільки треба було набавить першому попові, щоб таки повінчав і 5) Чи єсть попи, яких не можна купити за гроші? 
Метеорний.
