Село спить
(о. Бубновщина).
Писалось у "Правді Прилуччини", що с Бубновщина не має свого селькора. Прочитавши це, два товариші згодились було писати, але коли правління седьбуду заявило, щоб вони приносили свої дописи до їх на перевірку перед відсилкою, то вони звичайно відмовились писати, і село й на цей час залишається без сількора. А в Бубновщині роботи для сількора багато, бо там і кооперації між собою сперечаються, і сельрада з КНС сплять, а що до сельбуду, то й зовсім роботи нема ніякої, бо правління навіть не знає своїх обов'язків і їх ніколи не побачиш в сельбуді, хоча там умови такі, що можна гарно поставити роботу, бо й навчателі дають згоду на це. П. Грім;
ОД РЕДАКЦІЇ. Редакція ще раз нагадує всім селькорам і товаришам, що бажають писати до газети, що їхні дописи ніхто не має права контролювати на місцях. Кожен селянин, хоч його ніхто й не вибірав, може сміло написати все до Редакції, а остання вже знатиме, що робити з ним. Редакція прохає всіх селькорів повідомляти її, коли хто надалі буде вимагати контролю над дописами для притягнення винних до відповідальности. Товариші з Бубновщини, що мали бажання писати, можуть сміло писати, не подаючи своїх дописів на перевірку. Певні, що на цей факт зверне свою увагу Політосвіта й Прокуратура.