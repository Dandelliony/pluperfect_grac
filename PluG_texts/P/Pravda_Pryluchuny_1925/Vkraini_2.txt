По вкраїні.
Про досрочне звільнення. 
Президія Всеукраїнськ. Центральн. Викон. Комітету вирішила перевірити місця позбавлення волі - тюрми та будинки примусової роботи. Будуть звільнені до - закінчення строку їхньої кари робітники та селяни, покарані за те, що гнали самогон, самовільно рубали ліс, а також за злочини, що сталися не з злої волі підсудного, але з його необережности. Буде звільнено також і всіх, кого присудили до одного року тюрми, як що вони вже відбули чверть строку своєї кари 
Ліквідаційний з'їзд УКП. 
1 березня відкрився ліквідаційний всеукраїнский з'їзд української комуністичної партії (УКП). На з'їзді приймає участь 53 делегати. З'їзд відкрився співом Інтернаціоналу і вшануванням пам'яти Леніна. Секретар УКП Драгомирецький в своїй промові вказує на основне завдання з'їзду — виконання постанови Комінтерну про об'єднання революційних елементів УКП з Комуністичною партією більшовиків України. Від ЦККПбУ виступив т. Чубар, якому з'їзд влаштував гарячу овацію. Чубар зазначив, що тільки об'єднанням сил робітництва та селянства радянської республіки перемогли над контреволюцією і вітав об'єднання сил партії УКП з КПбУ.

