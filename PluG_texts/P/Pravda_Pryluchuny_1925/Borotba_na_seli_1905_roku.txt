Боротьба на селі 1905 року.
Заворушились 1905 року робітники по всіх заводах, фабриках, залізницях й инших під приємствах. Це зворушення зразу ж до котилось і до села. Скрізь говорили про страйк робітництва. Селянству тяжко було жити без землі, бо поміщики та глитаї кругом обсіли бідного селянина. Селянство безупинно працювало в тогож поміщика або глитая, було голодне, голе й босе. На заклик „забастовка" цілими селами виступали проти поміщиків, щоб розкидати їхні гнізда. Селянство хотіло хоч через „банок", а добути клапоть землі. Але тут же зразу царська влада вкупі з поміщиками та козацькими загонами наскочила й почала розправлятись нагайкою. Недарма склалась пісня про кровопивцю генерала Трепова такого змісту; „Задумав наш Трепов царя удивить, Пулею, нагайкою народ засмутить, Розпустив козаків по селах, городах, — Бийте рубайте — награду вам дам“. І, дійсно, становиться селянин на коліна перед катами і стоїть на морозі годину й дві, а тоді — „в роботу" в „прострой". Тут нагайка, кулак і навіть шабля походила по селянинові. Цей виступ довго буде в думці селянина. Багато в землю відійшло після таких „забастовок". Дні революції 1905 року стали великою наукою для робітників та селян Ці дні підготували Жовтень Хай же селянство знає, що їхні мрії 1905 року — здійснились у Жовтні 1917 року. 