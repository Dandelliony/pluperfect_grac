Доклад члена Ради Народніх Комісарів УСРР т. Єфімова про міжнародній та внутрішній стан СРСР.
Між минулим з'їздом Рад і цим помер великий Ленін. Ми рік працюємо без Леніна, але по його заповітах і зараз уже маємо великі успіхи як в міжнародніх справах, так і у внутрішніх. Нас визнали найбільші капіталістичні держави Європи й Азії. Чому се? Світове капіталістичне господарство переживає гостру економичну кризу: скорочується виробництво, зачиняються фабрики, скорочення крамового звороту, а разом із цим безробіття й наростання революційного руху. Знайти ринки, дешеву сировину й зупинити кризу та зріст безробіття, що дає грунт революції - ось основні гасла буржуазних держав. Це й змушує капіталістів змінити свою політику до нас та до Германії. Робітничий уряд Макдональда мусив був зробити перший крок у цім напрямі, бо побачив вигоди для своєї кра їни. Починається доба паціфізму (миролюбства), коли буржуазія попустила віжки влади й почала висовувати робітничі та «соціялістичні» уряди на заслону своєї політики на небезпечний час для себе; у цей час визнає нас Франція. Але доба ця пройшла з поваленням робітничого уряду в Англії й на Європу насуває з легкої руки Цемберлена (міністр закорд. справ Англії) реакція. Балачки про роззброєння якось втихли й внутрішні суперечности поміж капіт. державами все більше й більше загострюються. До війни Франція була значно слабшою державою економічно ніж Англія й Германія. Зараз вона зміцніла, розвинула промисловість і хоче вести власну політику, незалежну від Англії й Америки, шо зараз є найміцніші капіталістичні держави в світі. Йде скажене озброєння, всіх держав. Нафта, що має замінити кам'яне вугілля, зараз є головним чинником, що круг неї будується міжнародня політика. Буржуазні держави за всяку ціну хочуть захопити джерела нафти й на цім грунті неминучі нові війни; що в першу чергу будуть скеровані проти пролетаріяту. Англійська делегація профсоюзів, шо одвідала нас, повернувшись до Англії, сказала, що тілько єдність світового профруху, тілько організація влади по нашому врятує світ від нових війн та руїни. Коли ми складали договори з буржуазними урядами нам казали, щоб ми платили царські борги. Але ми відповіли, що революція скасувала ці борги, що ми є країна зруйнована й платити боргів не можемо. Коли - ж ви нам дасте позику, то розвиваючи своє, господарство ми виплатимо частку боргу дрібним власникам наших наперів. На це не пішли й нам доведеться власними руками будувати своє господарство. Що ж, це не в перше. Але для того мусимо бути добрими господа рями, що бережуть і копійку. Радвлада існує 7 років, буде існувати 1777 і балакати хоче з сусідами тілько як рівний з рівним. А тому ми мусимо зміцняти й військову техніку, бо без неї проти газів не поможе й безмежний героїзм нашої червоної армії. Зараз на Сході складаються для нас події добре. Ми хутко підписали умову з Японією, що шукає в цім договорі підтримки проти Американських претензій на панування в Тихім Океані. Ця умова вигідна нам усіма сторонами, бо Схід зараз є центром усіх прагнень світових хижаків. Ми вийшли на широку дорогу світової міжнарод. політики й без нас не може бути ні одної хоч трохи серйозної міжнародньої угоди. Звідсіля витікає й наша внутрішня політика. Грошова реформа – перша умова нашого госиодарчого відродження. Без твердої валюти не могло бути нормального крамообігу. Минув рік і ми бачимо, що наш червінець зміцнів, а це дало змогу розвинути планове господарство. Сільське господарство поволі стає крамовим і невпинно розвивається. Загальна сума грошей на 1 січня 1924 року булла - 340 міліонів карб. і збільшилася до 731 мілійону карб. без зниження вартости карб. Бюджет на 23 - 24 роки - складав 1 міліярд 900 мілійон. карб. на 24 - 25 роки - 2 міліярди 280 міл. карб. Всі видатки покриваються прибутками та внутрішн. позичками без випуску паперових грошей. Промисловість те - ж ступила вперед. Виробництво збільшилось на 30 % проти 23 - 24 року. Українська промисловість од 200 мілійон. карб. зросла до 321 міл крб. Вся промисловість до початку 25 року досягла 50 % довійськової. С. - господарство, не зважаючи на недороди, також підноситься. Засівна площа по всім Союзові на 1924 р. складала 88 % площі 1916 року, а на Вкраїні 95 %. Число коней за останні 2 роки збільшилось на 10 % і складає 3/4 коней 1916 року. Велика недостача в робочій скотині по всім Союзі. Питання про коней - центральне питання на багатьох засіданнях Ради Нар. комісарів. Відпущено кошти на премювання за хороші росплідники. На черзі дня стоїть і справа про машинову тяглову силу. Закуплено за кордоном 600 тракторів. Трактор коштує 1300 карб. Громаді, що його купує, дається розстрочка на 3 - 5 років. Кількість рогатої худоби та свиней наближається до норм 1916 року. Уряд найбільшу увагу звертає на сільське господарство й держплан особливо багато подумав над ним. Все селянство мусить поліпшувати своє господарство, відмовитись від 3 х пілля, змінити сівозмін, перевести меліорацію, поліпшити насіння, організовуватись у артілі. Ми бачимо, як на селі зростає окреме господарство й з'являється новий сільський буржуй. Йому треба протиставити артільне господарювання, бо держава не має змоги йти на допомогу кожному окремому господарю, а тілько колективним об'єднанням. Ми мусимо боротися з посухою й шкідниками. В Зах. Європі немає шкідників. А в нас у 1923/24 р. оврашки захопили до 2,500000 десят. посіву. На організацію колективів відпущено довготерміновий кредит у 1500000 карб. На агродопомогу уряд звертає найпильнішу увагу, бо від доброї організації агрономії залежить багацтво й розвиток нашого народнього господарства. Важка метальова й вугляна промисловість мусила скоротити свою програму за браком відповідного ринку. Ми мусимо усунути всі перешкоди до збуту цих продуктів і підняти купівельну здібність селян. Мусимо зміцнити вивіз за кордон харчових продуктів і тілько трохи вивозити чавуна та сталі. Треба знищити невідповідність цін на промислові продукти й вироби С. – господарства. Уряд не скорочував виробництва, а пішов на знижку цін на фабрикати. В млиновій промисловості справа не зовсім добра, бо залежить від врожаю. Було б добре коли би ми мігли за кордон постачати не зерно, а борошно. Цукрова промисловість розвивається, але цукру не вистачає й його довозимо з - за кордону. Площа під буряком не задовольняє виробництва; мусимо збільшити вироб сировини, щоб задовольнити власний ринок і вивозити цукор за кордон. Шкіряна промисловість йде повним ходом. Розвиток нашої промисловости залежить цілком від с. - господарства та й його розвитку. Наша промисловість ще не може давати нам прибутків а тому основою нашого бюджети є податки. Бюджет в житті кожної країни грає найбільшу ролю. У нас великим джерелом є с. - г. податок. Ми пішли на зустріч селянству й на сесії ВУЦК зменшили суму податку з 470 міл. крб. до 300 міл. і поліпшили засоби його обліку й стягання, щоб полегчити налоговий тягар бідняку й не ослабити господарства середняка. Податок вираховується по прибутках. Ми зараз дозволили вільний торг. Він нам потрібен для зміцтення бюджету й для збільшення крамообігу. Але ми мусимо розвивати кооперацію й учитись торгувать так, щоб знизити до решти ціни. Потрібно нам піднести й культуру в нашій темній країні. Для нас велика біда, коли 75 % дітей не охоплено школою. Біда й у тім, що за браком меддопомоги умірае 60 % дітей. Ми стали лицем до села й мусимо подбати, щоб низовий радапарат став твердо виконувати директиви партії. Треба розворушити село, втягнути в громадську роботу жінку. Питання змички міста з селом, є питанням активним бо село українське вже не те, що було раніш: - воно стало свідомим. Червона Армія переходить на територіяльну систему, а це цілком відповідає нашому господарчому планові: ми матимемо армію, не відріваючи її від станка та плуга. Уряд УРСР надіслав мене на 2 - й Округовий з'їзд Рад Прилуччини, щоб освітити питання нашого державного й господарчого життя, щоби ви в кожнім селі й хуторі росповіли про роботу роб. - селянського уряду, щоб усі стали активно до громадської роботи. Хай живе радвлада! Хай живе спілка міста з селом! (оплески). По докладу т. Єфімова виступило до 30 промовців. (Далі буде).
