Суд над селянином, що самочинно рубає ліс.
(с Яцини, Харківецьного району).
Стан с. Яцин не зовсім гарний, а посуха цього року ще погіршила його. Мало того, що в де - яких селян нема чого їсти, а нема чим і хату опалювати. У зв'язку з цим пішов великий самочинний поруб лісу. Декілько раз на зборах організації КНС, ставилось це питання, більшість незаможників кричала: "чого не можна, ліси наші, а як же жить?". Лісничий Сушко звернувся до завідуючого хатою читальнею, порадились утворити літературний суд над самочинним порубом лісу. Суд відбувся. Судили двох громадян с. Яцин. На суд зібралось багато селянства, що слухало дуже уважно. Суд продовжувався біля 4 годин, проходив дуже цікаво й зробив великий вплив на селянство. Це видно було з їхніх балачок по закінченні суду, що зводились до того: "дійсно, наша бідність, недостатки, але треба находити якісь инші шляхи, а ліс берегти. Так не можна поводиться з лісом, як було до цього часу — це знищить ліс, а ліс наш захисник від посухи. Треба берегти!" На мою думку, треба скрізь провести такі суди, де помічається самочинний поруб. Вони багато принесуть користи. 
Сількор. Се — ло