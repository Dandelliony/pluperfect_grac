До терміну перевиборів сільрад.
В „Правді Прилуччини" від 15 жовтня ц./р. під ч. 82 сількор Плугатир вмістив статтю під назвою: Коли треба провадити перевибори сельрад? Сількор, спиняючись 
на трьох термінах — осінь, зима й весна, відзначав найбільше доцільним терміном перевиборів - листопад та грудень місяці. Осінь та весна недоцільні, як 
зазначає сількор, для селянина через господарські обставини. На мою думку теж, як селянина, осінь та весна дійсно не дадуть змоги зібратись усьому селянству. 
Але я б раяв розпочати не в листопаді, а спочатку грудня і скінчити теж на початку січня з таких міркувань: Перше, в листопаді багато ще селян не скінчило 
роботу, молотять ще ціпом хліб; хоч би він молотив і молотаркою, але більшість селян залишає по 10 — 15 кіп жита на кулі й молочу провадить тільки в листопаді. 
Крім того в листопаді місяці багацько селян платять сільсько-господарський податок. По-друге, в грудні місяці ціла низка релігійних свят, наприклад Барки, 
Савки, Миколи і неділя (17, 18, 19, 20). По-третє, селянство до цього часу цілком себе одягне, обує, обробиться і сміло буде мати вільний од праці час і не 
боятиметься холоду. І нарешті, тут знову йдуть теж релігійні свята (різдво), коли селяни також вільні протягом двох тижнів, що дає можливість обміркувати й 
поїхати на вибори до району. А тому гадаю, що для перевиборів сільрад найкращий термін — грудень, що дасть активність і жвавість участи в перевиборах і 
можливість організовано їх провести. Підкреслюю, що селянство добре запам'ята ло таку приказку — „краще зробити раз, та гаразд". А поспішати не слід, як це 
було цього року в де-яких сільрадах.