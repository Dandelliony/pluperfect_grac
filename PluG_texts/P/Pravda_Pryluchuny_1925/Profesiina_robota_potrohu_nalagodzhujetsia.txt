ПРОФЕСІЙНА РОБОТА ПО ТРОХУ НАЛАГОДЖУЄТЬСЯ.
Колектив членів профспілки „Радробітник" Прилуцького району, переобираючи Райміском надіявся роботу в дальнішому 
налагодити зовсім. Обрали. Чекають. Робота йде собі, а далі загальмувало. В чім річ? А ось у чім: в перших числах 
червня ц- р. М. К. на засіданні одноголосно ухвалює: „обов'язково в дальнішому засідання міському робити не менш 
одного разу на тиждень". — Це звичайно в зв'язку з тим, що питань накоплюється багато і їх треба обговорювати. Але ні 
одного засідання до цього дня міськом не робив. А що-до культосвітньої роботи то тут і не питайте. Я було бачу зімою 
на стіні газету „Перші кроки" видає Прилуцький Р.М.К. Цікаво, куди вони тепер цю газету діли, бо її щось стало не 
видно. Кажуть, що в міськомі є маленька книгозбірня, але-ж де вона міститься і хто з неї читає літературу. Одним 
словом робота „налагоджується". 