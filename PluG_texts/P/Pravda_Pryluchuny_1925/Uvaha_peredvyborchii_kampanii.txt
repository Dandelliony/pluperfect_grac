Увага перевиборній кампанії Комітету Страхкаси 
В листопаді та грудні місяці б. р. в м. Прилуці по профспілках буде провадитись кампанія перевиборів Комітету Страхової Каси. Кому з працюючих не відома Страхова Каса? Немає зараз жодного застрахованого в радянській республіці, що б на звертався до неї. Захворів робітник на виробництві — заробіток його не пропав: — Каса виплатить повністю — тільки принеси до неї лікарський аркуш. Народилася дитина в застрахованого — знову треба йти до Каси, бо Каса заплатить не тільки за догляд, але буде платити 9 місяців на харчування. Помер застрахований, або хто небудь з утриманців його — теж Каса допоможе. Все йде гараз у робітника, коли він працює, але ось лишається він посади — теж в першу чергу безробітний згадав про Касу, бо вона дасть йому допомогу. Підходить курортна кампанія, звову до Каси й тільки через Касу дістанеш ліжко на курорт, або санаторію. Каса надішле робітника й до будинку відпочинку. А скільки звертається до Каси інвалідів, що не можуть працювати на виробництві? — Каса й їм прийде на допомогу, бо робітник, що згубив працездатність у наймах, не може в Радянській Республиці тинятись без догляду. Каса дасть йому шматок хліба до смерти. Правда, наш Союз тепер ще бідний, розміри допомоги (особливо по загальній інвалідності та безробіттю) ще малі, але, безумовно, при першому поліпшенню економичного нашого стану допомогу по безробіттю та інвалідності буде збільшено. Через Прилуцьку Касу, за 1924/25 рік грошовою допомогою по тимчасовій непрацездатності (хворості) застраховані задоволені за 63.000 день хворости в сумі до 100.000 карбованців. Безробітним виплачено до 32.000 крб. Інвалідам — понад 31,000 крб. На догляд за немовлятами, на харчування, на похорони — Каса видала до 45 000 крб. Утримання будинку відпочинку та санаторно-курортних ліжок до ходить до 73 000 крб, рахуючи й суми, що бую відпущено на цю справу ріжними установами, профорганізаціями. Через будинок, санаторії та курорти пройшло до 1450 чоловік. Каса на влаштування меддопомоги застрахованим одпустила Роботу меду до 150.000 крб. Як бачимо навіть у нашій Касі, що порівнюючи з иншими касами, є не великою, видаються по соцстраху досить значні кошти. Всі застраховані мусять бути зацікавлені в тому, щоб Каса працювала як найкраще, як найкраще обслуговувала потреби мас; у кожного з вас є, що сказати за пророблену комітетом роботу. Є хиби в роботі, не замовчуйте їх, зазначайте, будемо разом виправляти й уникати їх, виробіть на округовій конференції наказа новому комітетові в майбутній роботі. Вибірайте енергійних, стійких, витриманих товаришів. Легко працювати страховому комітетові, коли йому йдуть назустріч та допомагають профспілки й вся маса застрахованих, організована через них. 