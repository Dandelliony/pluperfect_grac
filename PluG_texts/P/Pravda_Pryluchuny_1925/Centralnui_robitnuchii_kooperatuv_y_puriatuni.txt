Центральний Робітничий Кооператив у Пирятині здобув подяки від трудящих
Відбулися збори уповноважених ЦРК в Пирятині з докладу правління, ревізійної комісії та обговорення з'ясувалося, що Пирятинський Ц. Р. Кооператив, не тілько не розвалився як по багатьох місцях України, а навпаки може стати за зразок добре впорядкованої кооперат. організації. Найкраще про це свідчать цифри З 1 січня но 31 вересня загальний зворот обернув 298,231 крб. 99 коп. Накладні видатки й утримання службовців — 38,797 крб. 05 коп., що є 13% видатків не звороту. Чистого прибутку за цей час 3139 крб. Зараз роб. кооператив має власний капітал, що складає 38% всього вказаного звороту. За останнє півріччя було відчинено 4 крамниці (1 — вечірня) та один ларьок. Після докладів та обговорення їх було ухвалено: поглибити втягнення в кооператив широких мас селянства з найближчих сіл; знизити до решти накладні видатки; розсилати надалі балансові відомості уповноваженим за 2 тижні до їх зборів, щоб вони могли з ними добре ознайомитись; втягнути кустарів для збуту їхніх виробів; з прибутку 3000 крб. передати до 
запасного капіталу, а - 139 крб. передати організації молодих піонерів. Зібрання уповноважених висловило подяку т. Мальцеву, що працював на користь трудящих протягом 5 років в Пирятиноькім роб. кооперативі вкупі з інчими членами правління. 
А. П...н