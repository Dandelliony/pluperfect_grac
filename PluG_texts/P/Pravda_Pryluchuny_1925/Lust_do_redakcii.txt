Лист до редакції
На сторінках "Правди Прилуччини" (ч 5/176 від 15/1 - 25 р.) уміщена замітка робкора т. Безуглого, що буцім то т. Іляшевеський (себ - то я) скоса дивиться на Радянські свята. Аби встановити дійсний факт зазначаю слідуюче: Тов. Безуглий в числі инших промовців робив доклад про 5 - тирічні досягнення Радвлади на Вкраїні. Аудиторія складалась головним чином із малоосвічевих т т. Коли т. Безуглий дійшов до подій на Вкраїні при гетьманщині, то зазначив (гадаю, що це було сказано помилково) що німців привели українські комуністи. Більш свідомі товариші разом загомоніли, - із свого боку я крикнув, що це єрунда. Коли ж т. Безуглий скінчив промову, то присутній тут зам. завокрмісцгоспом т. Ткаченко, член (КП(б)У), узяв слово й спростував заяву т. Безуглого в частині що торкалась запрохання німців Комуністами. Зараз т. Безуглий робить иншу помилку: він гадає, що моя фраза визвана тим, що промову, робив він — двірник, робітник. Запевняю т. Безуглого, що я сам ціле життя існую за рахунок власної праці й уже через одне те не можу дивитись "скоса" на робітника — двірника. 
І. Ілляшевський