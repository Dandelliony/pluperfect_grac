Як не треба берегти кошти коопераціі.
Зав. Яготинською к-рого Сільгоспсоюзу т. Забавський завжди каже: Кошти нашої кооперації складаються із селянських 
копійок, тому ми кожну цю копійку повинні берегти... І ось як він береже. Належало сторожеві виплатити за 
невикористовані за 8 місяців дні відпочинку й т. Забавський примусив його з'їздити де-кілька разів до Прилуки, а потім 
до Харкова і нарешті за розпорядженням НК Праці через примирительну камеру виплатили сторожеві те, що йому належало й 
про що добре знав із самого початку т. Забавський . Але він "зберігав" селянські копійки що до сторожа, але до 
бухгалтера к-ри це не відноситься. Бухгалтеру т. Забавський виплатив без постанови РКК не тільки за 2-тижневий відпуск 
(черговий), якого бухгалтер не захотів використати, але й за 2 тижні будинку відпочинку якого він не використував тому, 
що не поїхав в черговий 2-тижневий відпуск. Разом він одержав за місяць утримання. Де т. Забавський та бугалтер знайшли 
такий закон, щоб виплачувалось за невикорисгований будинок відпочинку, невідомо, також невідомо, чому вони не поставили 
цього питання на розгляд РКК. Ні, не вчіться у т. Забавського та в бухгалтера т. Савенка вберігати селянські копійки, 
бо від цього і державі, й кооперації не буде користи. 