До перевиборчоі кампаніі Страхового Комітету.
З жовтня місяця б./р. почалася робота по перевибору комітету. Члени комітету перевели районові страхові конференції, що закінчилися 22 листопаду. На кожній конференції обрано делегатів на Окрконференцію. Зараз Комітет Каси має завданням перевести відчити про свою працю перед робітництвом м. Прилуки, з якого теж будуть обрані делегати на 3 Округову Конференцію. Ми хочемо зупинитись і підвести підсумки страхових районових конференцій цього року. Безперечно в біжучому році активність застрахованих мас, в порівнянні з минулим роком, значно підвищилась. Про це свідчить вже відсоток відвідування конференцій, що доходили до 80% делегатів. Ріжні запитання, цікавість справами соцстраху, що виявлені були учасниками районових конференцій, слід також віднести на рахунок активности мас Комітет Каси майже в кожному районі мав свого уповноваженого, а в Пирятині та Яготині — страхові пункти. Завдання Каси та обов'язки її до застрахованих, також права самих застрахованих, можна з певністю сказати, тепер досить відомі для працюючих периферії. До 4б% застрахованих, що перебували в Будинку Відпочинку, припадає на працюючих по селах. З складу застрахованих, що були надіслані в санаторії та курорти, припадає до 2б% на працьовників периферії. Відносно мала кількість надісланих на курорти з периферії пояснюється тим, що на периферії немає, крім цукроварень, особливо шкідливих для здоров'я підприємств. Всі потреби в ріжного роду грошових видачах працюючим на периферії задовольнялися без затримки на місцях через уповноважених та страхові пункти. Можна з певністю сказати, що цей рік Комітет Каси як найбільше звернув увагу“на обслугування периферії. Безперечно, що багацько в майбутньому належить Комітетові зробити в цьому напрямкові. Гасло «лицем до села» не залишилось згуком у роботі Комітету Каси. Звичайно, це гасло страховики переводять в тому розумінню, що ними звертається найбільше уваги на обслуговування працюючих на периферії, ане взагалі всього населення, бо Каса соцстраху обслуговує тільки застрахованих. Як наслідок роботи Страхового Комітету на селі, ми маємо зараз підвищену активність застрахованих по районах. Районові конференції переведено. Комітет в найближчі дні буде робити справоздання про роботу по підприємствах та профспілках міста. Чекаємо, що маса застрахованих, міста виявить ще більше цікавооти до справ соцстраху. Всі, як один, на страхові збори! Вибірайте делегатів на Окрконференцію, що свідомо ставляться до соцстраху, бо справа соцстраху — справа самих робітників. 