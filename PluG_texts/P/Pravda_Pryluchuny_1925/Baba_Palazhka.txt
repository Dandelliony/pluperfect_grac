Баба Палажка.
(МАЛИЙ ФЕЙЛЕТОН).
Село Коломиці, Драбівського району... А в селі - дівчата, молодиці і баба Палажка .. Хто її не знає?.. То ми hoскажемо. Баба Палажка 
знайома трохи з медициною, бо колись з фельдшерицею балакала, як тепер важко на світі жить... Зназ вона де діти беруться і як ото гачком 
можна робити аборти... Добре знає, що крючком можна й душу вирвать, не то аборт зробить... Як же й не гнать, коли багато дівчат та молодиць 
червонили слід од хати баби Палажки!.. Так от і живе собі баба Палажка „медицинськая“, на призвище Яровенкова. (Призвіще між иншим: мо 
кому прийдеться „по справах" до баби Палажки — чи молодиці, чи райміліції — все рівно). Живуть собі й дівчата... Виспівують собі на вигонці:
 — Темна нічка — петрівочка, вийти боялася... Боялась, боялась, а потім і перебоялась... А молода вдова й собі- зіпреться на тин та: — Де ти 
милий, чорнобривий, де ти — озовися... Ну й одгукнеться хто-небудь... А тоді — гульк, — треба міцніше пояса стягувать, щоб мати не помітила... 
А далі вже нишком до баби Палажки... Бабусю, так і так .. Що воно буде стоять?... А Палажка зміряє її очима, пригадає, якого вона роду та 
стану, скільки можна стягнути та й одріже: Як без балачок, то принеси рядно, 20 аршин полотна й хустку... А як з балачками, то й того мало... 
Покрутиться дівчина — нічого робить: треба нести... А як вона проводить свої «операції» то сількор нам пише: „єсть у неі така машинка... 
Коли машинка в роботі зіпсується, то Палажка засукує рукава й тягне руками"... Бодай би вона сказилася в її гігієною!... Так не казиться... 
Живе собі в пошані, дере з людей і дере самих людей... І нічого... Кажуть, що такі Палажки є у кожному селі... Хто б їх підрахував і взяв 
на „особливий учот“, як елемент «дуже корисний на селі».. Час уже взятись за бабів Палажок! 