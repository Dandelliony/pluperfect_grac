ПРАЦЮЮТЬ І НАСЛІДКИ МАЮТЬ.
(Ковтунівка, Яблунівськ. р-ну).
Наша сільрада працює. Ремонтну кампанію проведено на всі 100%. Помешкання школи та сільради відремонтовано добре. 
Особливу увагу. звернено на полагодження та відновлення доріг і містків. Раніше на-весні та в-осени стояло величезне 
багно. І селянин, виїзджаючи з двору, зразу скидав штани і вів коня через балку. А вже коли настане час возовиці хліба, 
то тільки й бачиш, як вози зі снопами летять шкеребнрть, та селянин летить, неначе з марса зірвався. Це так було раніш. 
Тепер же, протягом де-кількох тижнів там, де бродили, закачавши колоші та плавали човном, — висипано гарно й рівно. І 
замісць того, щоб лізти в грязюку, селянин сидить собі на возі та люльку смалить, а коні теж спокійно йдуть гарною 
греблею. Крім того сільрада веде рішучу боротьбу з самогоненням. Відібрано де-кілько самогонних апаратів. Коли на селі 
вщухло самогонення, почали привозити з инших сіл. 4-го липня понавозили з Турківщини 8 четвертин самогону. Голова 
сільради, відібравши самогонку, разом із селянами направив її до Яблунівської райміліції. Уповноваженому х. Турківщини 
слід узяти приклад із нашої сільради, щоб хуторяне не гнали та не розвозили самогону по инших селах. А наша сілірада 
коли й до нашої роботи візьметься так, як до доріг узялась, то село швидко піде вперед. Побажаємо не спинятись і сміло 
рушати далі, до зміцнення села в усіх галузях його життя. 