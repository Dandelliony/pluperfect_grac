Насунули шапку на очі.
(малий фейлетон).
Скоро перевибори сільрад і комнезамів... Підготовча робота починається переводитись... Треба придивиться до сільських активистів, щоб обрати доброго голову сільради й комнезаму... Не таких, що тільки гарно говорить уміють, а щоб слова їхні з ділом не розходились.. Одним словом треба обрати таких, як от, хоч би, в селі Мільках Прилуцького району... Ось що про їх пише сількор. Головує собі Юрченко Денис в сільраді, а Юрченко Іван в комнезамі... Головують, ведуть освітню роботу. Голова сільради не рав було зайде в хату-читальню поговорить, що „релігія — опіум", попи — паразити .. Все було нічого б собі, коли б голова та був жонатий... Приспічило йому женитись.. А дівчина: Не піду без вінчання в церкві та й край!... Ну, що ти його робитимеш?... І вирішив Юрченко Денис; Хай буде так, тільки вінчатимемось уночі, щоб ніхто не знав, щоб не сміялись із мене.. . Настала ця ніч... Поливали дорогу молодому до церкви, не хто-небудь, а церковний староста Федорченко, дяк Чалий та куркуль Лабунець.. Народ все «почтениий>... Пішли молодці, а з ними поручитель — голова комнезаму з іконами... Вінчають їх... Піп так старається, що аж з лиця змінився.. Може б воно так і минуло шитократо, так весілля ж таке пахуче: діло, що пронюхали про нього... Дізнались хлопці про вінчання та під церкву, та ну дзвонить у дзвін, як на пожежу. Сюди, сюди, люди!- голова сільради вінчається, а голова комнезаму ікови подає!... Збігаються люди. Де не взялась і музика — гармонія. Щоб веселіше голові вінчалося... Як ті голови од сорому не провалились у церкві, про це один піп знає.. Просміяли голів на все село. Годі вже ходить до хати чит. та „просвіщать'* людей. Не вірять тепер головам ні на одно слово... Одно балакаєте, а друге робите!... Пропав у голів „антеритет", а без «антеритету» трудно керувати на селі.. Обірайте ж голів та д брнх, щоб не прийшлось їм шапку на очі насувать, як насувають мільківські голови.