Машинові товариства
Відродження сільського господарства Прилуччини йде вперед. Кожного року поширюється площа під високоприбутковими культурами і зменшуюється площа малоцінних культур. Але ці культури не родять так як слід, обробка їх обходиться дорожче, чим може обійтися при вживанні кращих машин та знаряддя. Отже великою перешкодою відродженню й поступу сільського господарства є брак у машинах та знарядді. Дуже мало гарних машин у нас було за довійськового часу. Тепер і те, що було, попсувалося, стоїть поламане і здебільшого до роботи не здатне. Питання постачання сільського господарства машинами та знаряддями є зараз надзвичайно важливим. Особливої гостроти воно набірає в зв'язку з ліквідацією про катних станцій. Отже постачання села машинами має йти за селянинові гроші. Щоб легше було придбати машини та найвигідніше використовувати, треба закуповувати їх та використовувати громадою кооперованою в особливі товариства. Без таких товариств село машини у потрібній мірі не матиме. Війна, революція та посуха остільки знесилили селянські господарства, що й ті господарства, що мали раніше спромогу купити машини, тепер того зробити не зможуть. Користь від машинового товариства надзвичайно велика. Машинова товариства, як організація кооперативна, матиме великий і довготерміновий кредит. Це дасть можливість починати роботу товариства при малих коштах. Заснувати товариство дуже легко та дешево. 30 - 40 дворів пайщиків цілком вистачить, щоб товариство було міцним і життьовим. Реєстрація статуту проводиться так же просто, як і сільсько - господарського товариства в сільсько - господарському союзі. 
Аграном Петро Храпко.
