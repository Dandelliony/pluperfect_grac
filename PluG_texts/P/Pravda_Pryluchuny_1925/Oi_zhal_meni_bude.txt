Ой, жаль, жаль мені буде, Візьмуть іі люде, моя не буде...
(Дьогтярі, Сріблянск. р.).
Тиша й спокій. . Немов завмерло все,.. Цілих чотирі місяці, розумієте... чотирі... місяці відпочиває сільрада. 
Нічогісінько нігде не робиться. На містках ламають коні ноги і згадують — "злим, не тихим словом" сільраду. А де-ж гр. 
Пресіч — голова сільради? З головою таке... бодай і не казать. Хлопець молодий, демобілізований червоноарміець, як і всі 
грішні — залицявся до молодої Катрі, а вона, хай їй легенько згадається, візьми й дай гарбуза нашому голові. Отут то й 
почалось усе лихо. З нудьги, з горя запив сердешний. лихо спіткало... Разом і всі гвинтики порозкручувались у 
сільраді. ...Місяць сходить .. Село спить... А голові — ...не спиться, й не лежиться, й сон його не бере... І голос 
голови лунає по селу далеко... далеко: ...Кохав же я дівчиноньку Людям не собі... Ой, жаль, жаль мені буде, Візьмуть 
її люде, моя не буде... Дійсно, тяжкий стан... Добре тим жонатим глузувати. А нашому, голові не легко... Співчуваємо 
цілком. Головне, що не голова винен, а капосна Катря. Що ж ти зробиш? Як запобігти лихові? Бо треба, щоб колеса в 
сіль раді закрутились Кохання, бачте, така бісова штука, що без нього не можна: проти природи наказом не попреш. Отож: 
або запропонувати Катрі негайно забрати гарбуза, або найти иншу дівчину. Як би там не було, а голову обов'язково 
одружити треба. Оце вам, селяне, наука: треба завжди вибирати на голову жонатого. Тоді б і клопоту не було. Тут, як 
розібратись добре, не Катря, й не голова, а виборці винні. Усім сільрадам доведеться негайно перевірити родинний стан 
голів і неодмінно поженити парубків, бо без лиха не обійдеться. 