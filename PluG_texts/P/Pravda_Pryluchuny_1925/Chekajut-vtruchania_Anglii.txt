ЧЕКАЮТЬ ВТРУЧАННЯ АНГЛІI.
З Тібету (коло Китаю) повідомляють, що військова партія пробувала шляхом перевороту ліквідувати цівільну владу лам 
[духівництва). Спроба не вдалась. Командувача тібетським військом та втягненого у змову начальника особистої охорони 
Великого Лами арештовано. Кількох вищих чинів військового командування вбито. Підбивши під свій вплив темне населення, 
лами держать у своїх руках усю країну. У Тібеті є над звичайно багато манастирів, що являють собою майже неприступні 
фортеці, при чому де-які монастирі нараховують до 10 тисяч манахів. Це значно утрудняє визвольний рух, що має 
прихильників головним чином, серед тих офіцерів, що побували в инших країнах. Як відомо, Тібет живе зовсім ізольовано 
від инших країн і доступ чужоземцям до резиденції Великого Лами Лхаси заборонено під страхом смерти. Англійський уряд 
давно вже точить зуби на Тібет і за часів царату саме в цьому місці збігались інтереси та наміри й російського 
імперіалізму. Царський уряд, звичайно, в своїх інтересах підтримував тібетців в їхній боротьбі проти англійців. Як 
зазначають французькі газети, в найближчому часі слід чекати втручання в тібетські справи англійського уряду, що давно 
вже чекав зручного приводу, щоб накласти руку на величезні скарби, що зберігаються в тібетських церквах та в манастирях.
Стверджують, що військова партія користується підтримкою англійців. За неперевіреними відомостями, китайська армія в 
кількості 10 тисяч чоловіка іде з півночі до Тібету на допомогу військовій партії. Очевидно це є наслідком англійського 
натиску.