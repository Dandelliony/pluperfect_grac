ПЕРШЕ ТРАВЕНСЬКЕ ВІДСТАЄ
Освіта несе світло взагалі; а для нас, хліборобів, вона несе не тілько це, а хліб і достатки. Скрізь гоняться люди за освітою — знанням; а от у Перше-Травенському навпаки: знання гониться за людьми. Щоб прочитати лекцію в хаті-читальні, або яку иншу культурно освітню роботу провести, необхідно наперед за два тижні охотиться, щоб піймати в хаті-читальні гурт селян і насильно їх примусити брати участь у розмовах про охорону здоров'я, сільське-господарство то-що.
Дивно і дуже дивно, що від знання тікають селяне, які присвоїли собі пролетарське назвисько «Перше – Трав енське». Але це так, бо там на протязі чотирьох років, до цієї осени, ніякої культурно-освітньої роботи не було: школа була розбита деникинцями, а хати-читальні й зовсім не було, і скрізь, як на гарному грунті, вродились самостійні учителі й просвіщали дітей і селян на свій лад, та пан-отець похожав із молитовником. Хлібороб.
