Округова нарада осередків ЛКСМУ на цукроварнях.
11 жовтня відбулася на Ялтинській цукроварні Округова нарада осередків ЛКСМУ на цукроварнях. Нарада пройшла надзвичайно жваво. 3‘їхались 
представники 3-х осередків, а також актив Яготинського осередку приймав участь в роботі наради. Стояло лише 2 питань: 1) Про роботу 
осередку під час виробництва. 2) Про економроботу. Головні труднощі роботи під час виробництва це ті, що весь склад осередку розбито по 
змінах, а тому ускладняється скликання зборів, робота політшколи, Вбори робітничої молоди. Нарада прийшла до висновків, що роботу осередку 
необхідно будувати по змінах — Скликать окремі збори для зміни, що не зможе бути на загальних вборах осередку, організувать по змінах групи 
політшколи то-що. Друга перешкода розпорошеність по змінах активу осередку. Але було зазначено, що осередку на цукроварні прийдеться свою 
роботу не згортать, а навпаки значно розгортать під час виробництва. Присутність великої кількости робітничої маси ставить перед осередками 
ЛКСМУ на цукроварнях завдання — розвинуть широку громадсько-культурну роботу. Тут і участь у виробничій нараді, в роботі завкому та його 
комісій, розгортання роботи в касарнях, участь в роботі клубу, робота в цехах, то-що. Значна кількість молоди на цукроварнях під час 
виробництва ставить питання про економроботу, розвиток масової роботи через юнсекцію то-що. Поруч з цим, приймаючи активну участь в 
громадському житті, допомагаючи партосередку і завкому, осередки ЛКСМУ на цукроварнях повинні поставить як слід свою внутрівиховавчу працю 
(робота політшколи, політдні то що). Нарада дала багато, але вона б могла дать ще більше, коли б була краще підготована з боку округового 
комітету. Необхідно в дальнішому, а це було ухвалено на нараді, скликать такі наради кожен квартал, бо в роботі осередків на цукроварнях 
кожного кварталу єсть свої особливі завдання.