Чий гонор зачеплено т. Туревськнм.
(До замітки „В Соснівці ображено робітників освіти". „Пр. Пр “ ч.50).
Факти до того тенденційні й перекручені, що я, яко стороння й незацікавлена особа, вважаю за свій обов'язок відновити 
факти хай правління прилуцького Робосу візьме це до уваги. «Шамовка» в Прилуцькім будинкові відпочинку цілком добра й 
достатня. Коли-ж один раз трапилося, що молоко пригоріло, то це не мусило стати за причину, щоби створити волинку, що 
її затіяла якась ініціятивна група і ми київська група, були ярими супротивниками цього „зібрання" й зірвали його. Тов.
Туревський дуже спокійно дав зрозуміти, що можливо серед спочиваючих є такі, що дома ще краще їдять і для них спеціально
вишуканої страви готуватися не буде. Коли вони незадоволені, то їм дається право відібрати свої путьовки й їхати по 
добру — по здорову до-дому. На ці слова почулися вигуки: „Це жидівська манера залякувати відправкою до-дому", а це 
викликало в т. Туревського відповідь: „Тут, в ініціятивній групі є видно ще рештки петлюровщини". Таке вражіння це й 
зробило на нас — Київських товаришів. Як відповідальні комуністи ми знаємо, що серед робітників освіти останнім часом 
стався перелом і що загалом вони щиро стали служити революції та Радянській владі, але одиниці серед учительства мігли 
ще й зараз лишитися петлюрівцями й такі, що вживають виразів „жидівськії виходки", і безперечно петлюрівщини ще не 
пережила. Правління Прилуцького Робосу може на це звернути особливу! увагу. 