Робота осередку ЛКСМУ.
(с. Лехнівка, Лехнівського району) 
Звичайний робочий день, коли всі заняті домашньою буденною роботою, — а в помешканні осередку ЛКСМУ пізно вечором світиться. Захожу. Біля секретаря т. Куриленка і б. секретаря т. Українцева скупчилось чоловік з 12 молоді, з них 2 жінки. Запитую, «що це за збори в такий пізній час?» — «А от ведем читку з новичками і розбір загально-політичних питань». І це не раз, а дуже часто відбувається в нашому осередку з менту обрання секретарем т. Куриленка. До цього часу, через перегруженість б. секретаря одночасно і секретаря сельради, роботи майже ніякої не було. Зараз же ми маємо такі досягнення: осередок з 11 збільшився до 25 чоловік, в тому числі 3 жінки. Робота провадиться по плану між членами осередку, а також батрацтвом, яке зближено з союзом. Зміцнена організаційна дисціпліна і внутрішня спайка, зважаючи на що збори і заняття відбуваються своєчасно, чого не було раніш. Цілком налагоджено тех апарат. Відновлена стінна гавета. Проявляється ініціятива і дається допомога в переведенні ріжних робот по організаціях села, як керовником політичного життя. Крім свого села, осередок охоплює ще двоє сусідніх і налагоджує зв'язок з третім. Треба, щоб і в кожному селі велась неупинна політ освітня робота, до якої помітно прагне селянська молодь. 
Ікс.
