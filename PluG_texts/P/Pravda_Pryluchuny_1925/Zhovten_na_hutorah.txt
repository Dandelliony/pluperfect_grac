Жовтень на хуторах.
Тепло святкувала 8-ми річчя Жовтня Богданівка: і плугатирі, й кооперація, комсомол і трудова інтелігенція. Всі братерською сім'єю зійшлись 
7-го листопаду до свого сельбуду, щоб заслухати з уст міського гостя т. Кучера всю історію Червоного Жовтня, спільно порадуватись багатим 
його досягненням, а від представника Окрфілії „ Плуга" т. Станка вислухати щире привітання і гарячий заклик до боротьби з неписьменністю. 
Одна неприємність помічалася в Богданівці: це відсутність на врочистих зборах села жінки. Не те помічаємо на хуторах; тут населення, не 
виключаючи ні жінки, ні дітей, тепліше підходить до революційних наших свят. Хоч би й на х. Сухоставцях: якою дружною сім'єю зійшовсь 
ввесь хутір до свого червоного кутка в хаті Сурмача; дядьки, тітки, дівчата, хлопці, діти... Не вмістив усіх Ленінський куток, одчинили 
сіни, запрудили двір, щоб почути щире слово про більшовицькі досягнення від керовника зборів, голови Рокитянської Сільради т. Пальохи. А 
як щиро й гармонійно виконав Інтернаціонал хор хуторський (переважно з дівчат) під орудою т. Сурмача!... Про таке ж тепле святкування 
Жовтня переказують і з хут. Климачів. Так же одностайно святкували восьму річницю Жовтня і хуторі; Турківський та Кут-Забрівський. З ранніх 
обідів 8 листопаду зійшлась до хати-зборні Туринської шкільна дітвора. Прикрасили хату портретами вождів Жовтня, червоним прапором. 
Зійшлися з полудня дядьки, тітки, дівчата, хлопці, діти. Хата, сіни, двір — скрізь повно людей. Ось виконує хор школярського Інтернаціонала. 
Учитель Станко робить доклала про Червоний Жовтень та його досягнення. Напруджено слухають промову. Виносять постанову про заснований в 
хуторі осередку МОДР'у та Т-ва допомоги неписьменним імени Леніна. Дітям од громади було роздано цукерки.