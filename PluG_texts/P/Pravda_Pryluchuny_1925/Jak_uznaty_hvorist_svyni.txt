Як узнати хворість свині.
Що-року ріжні свинячі хвороби рожа, чума або сибірка дуже гостро видбиваються на одній із самих корисних галузів 
сільського господарства — свинарстві. Отже, щоб усунути це ненормальне явище, що гальмує відновлення сільського 
господарства потрібно кожному господарю хоч до де-якої міри бути знайомим із причинами, які викликають хворобу, знати 
прикмети хворости й це дасть змогу господарю завчасно вжити всіх заходів для припинення й лікування хворої тварини. 
Взагалі треба пам'ятати, що запобігти хворобі легче, як потім лікувати її. Кожна хвороба починається з того, що свиня 
перестає їсти, заривається в берліг і не хоче хрокати коли кликати її Кінчик рила або п'ятачок робиться сухий та 
гарячий. Найчастіше хвороба буває шлункова від поганого харчування. Треба стежити, чи є кизяки в станку. Як що їх немає,
то в свині затвердіння в кишках, і вона хвора. В такому разі найперше треба відокремити свиню від гурту, або найкраще в 
инший хлів. Потім змінити підозріле на добротність харчування. Свиню проморити голодом цілий день, давати їй лише 
відвар з льняної макухи, або з насіння льону. Дуже добре буде поставити клізму з холодної води лизно З у 2 цеберки. 
При шлунковій хворобі цього буває досить, щоб свиня видужала. Коли ж помічається на шкурі, особливо біля вух і на 
животі, червонясті або синюваті плями, то це показує на дуже пошесну й тяжку хворобу, наприклад: рожу або чуму. Для 
лікування їх треба негайно запросити ветеринарного лікаря — і ні в якому разі коновала або шептуна, що лічать від усіх 
хвороб тільки тим, що сиплють в уха тварині звичайну сіль. Не ходити в той двір, де є хворі тварини. Не купувати корму 
й соломи з тих господарств. де поширена якась пошесна хвороба. Робити частіше дезинфекцію (знищення зарази) свого 
свининця. Прохати лікаря зробити щепіння рожі по-весні, знищувати пацюків , у свининцях та инш. будівлях, бо харчі, 
забруднені пацюками та з'їдені свиньми, заражують дуже небезпечною для людей хворобою, а саме трихінозом. Не будувати 
відхідників біля свининців, бо свині, поїдачи людський кал, заражаються глистюковою хворобою, що зветься фінозом, або, 
як кажуть звичайно, крупка. Від споживання такого, не досить перевареного м'яса, людина заражуеться солітером. 
