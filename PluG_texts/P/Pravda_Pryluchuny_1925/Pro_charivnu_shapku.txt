Про чарівну шапку, самогонку й освіту В селі Лісових-Сорочинцях.
(За дописами, надіоланими до редакції).
Недалеко від Прилуки оті Лісові- Сорочинці. А раз — лісові, то й лісу там багато, й люди лісові, й звички в їх лісові... 
А ліс штука така, що так і вабить: Іди мене рубни! І йдуть, і їздять, і рубають. А потім сухенькими дровцями й самогон 
гонять. Нап'ються самогону, наберуться «хвабрости» і знову в ліс... І не розбереш: чи то ліс винен, що його рубають, 
чи самогонка, чи що инше. Раз у червні лісники Каменського лісництва Попко та Ковалда переймали селян з лісом. Ти куди 
везеш? Та хлібця дістать, картоплі .. Завертай, звалюй... А ти куди везеш? Та... не вам кажучи... хочу самогонки 
вигнать... Ну, паняй.. це діло таке, що треба. Отаку, пишуть нам, боротьбу ведуть лісники. А раз лісники кажуть, то, 
значить, треба. І курить собі на селі, курить і в кожного в голові. Не курить тільки в селянки Ольги Каптуренкової... 
Уміє вона хліб зароблять чесним трудом... Ветеринар в неї добрий... І не який небудь „скоропостижний", що під війну 
навчився, а ветеринар з діда-прадіда, «по наслідству» .. Єсть у неї — „шапка-невідімка"... Немов звичайна шапка, обідрана 
шапка, а силу чарівну має... Що вона „невідімка” — це так, бо навіть домашні не знають, де та Ольга ховає шапку. Захворіла
у кого корова чи коняка, — зразу до Ольги: Бабусю, поворожіть, мо одужає... Я заплачу... І бабуся бере ту шапку, іде до 
скотини а починає тією шапкою водить навколо тварини. Водить шапку перед очима, кругом голови, кругом хвоста й причитує 
якусь овечо-свинячо-конячу молитву. Чи допомагає це — про це не питайте, а от, що бабі — господарці скотини трохи од 
пупа одпустить, а бабі — ветинару щось у руку попаде — це ясно. Одним словом „баба — ветинарка «просвіщає» селян. 
Більше, бачите, нікому. Єсть іще, правда, дуже таки розумний чолов'яга на селі — це секретар сельбуду т. Симоненко, але 
він ще не прочитав усіх книжок, що єсть у сельбуді... йому ще ніколи. Сидить саме й чита книжки. А коли хто запитає: 
Дайте мені оцю книжку почитати! То почує відповідь: Я ще й сам не читав, а не тобі дам... От талановитий чоловік! 
Прийдеться підождати селянам, поки Симоненко перечитав книжки, а тоді можна буде й собі брать та освіту свою 
поширювать. Підождіть! А тим часом хай самогон курить, ліс тріщить, а баба Ольга „шапкою-невідімкою" туману наводить! 
