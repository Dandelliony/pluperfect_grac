Мистецька хроніка.
У філії «Плугу» в літгурткові. На зборах літгуртка й філії 15 го лютого приступлено до ознайомлення з поемою В. Поліщука «Адигейський співець». Із творів місцевих товаришів були зачитані вірші Усатеика й оповідання Гладкого. У віршах Усатенка мала художня обробка; автор часто впадає в прозаїзм і не дотримує ритму. По змісту вірші цікаві. Гарне вражіння зробили оповідання Гладкого «Тіні минулого» й «Із щоденника студента». Автор наслідує Хвильовому що до стилю. Оповідання цікаві по змісту й формі. Ухвалено надрукувати. У п'ятницю 20 лютого філія й літгурток улаштували літвечірку в Окрсельбуді для наради завідуючих райсельбудів і сельбудів. Ол. Ведміцький зробив коротенький доклад про завданню «Плугу», про роботу його на Прилуччині і про ролю сельбудів у справі поширення плужанської роботи. Після обговорення докладу ряд товаришів зачитали свої твори. Виступали: Литвинець, Черня:, Хоменко, Хінич і Ведміцький. Твори зробили приємне вражіння на слухачів. Авдиторія прийняла участь в обговоренні творів і більше висловлювалась по питаннях, як наблизити твори до розуміння мас. На засіданні філії 22 лютого ухвалено зарахувати до членів літгуртка Пащенка Івана (с. Грабарівка) і Проценка Василя (с. Щурівка). Останьому надіслати життєпис. Ухвалено в слідуючій літсторінці одзначити День Робітниці, Шевченківське свято й Лютневу ревотлюцію. В день Шевченківських свя - улаштувати літвечірку присвячену Шевченку.
До уваги членів літгуртків. Філія «Плугу» нагадує членам літгуртка, що працюють на окрузі, що до 1 березня треба надіслати до філії листа про роботу за лютий (питання зазначено в попередній літсторінці). Відомости подати слідуючим т.т.: Крівцов (Лозовий - Яр), Південному й Прищенку (с. Гребінка), Панченкові (Харьківці), Проценку В. (Щурівка), Пащенку Івану (Грабарівка), Каряківу (Прилука), Шелудьку (Погреби), Шматкові (Ольшана), Назаріну (Малківка). Справоздання по відповідній формі надіслати також літгурткам ім. «Плугу» при Пирятинських і Прилуьких педкурсах і члену філії В. Станкові. 
Філія «Плугу».

