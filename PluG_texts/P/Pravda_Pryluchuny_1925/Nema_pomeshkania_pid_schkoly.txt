Нема помешкання під школи.
(х. Турнівський, Яблунівськ. р-ну).
Запитують, що-дня мене турківчани: „та чи буде кінець-кінцем у нас школа?*. Повинні б бути, бо є ж наказ Раднаркому України про повернення 
під школи всіх шкільних будинків. А в х. Турківському як раз і є такий-о спец-будинок, забраний під школу у багатія Опанасенка ще в 1920 
році. Оце п'ять років, як ходить він під школою. Пішов би й на цю зиму, як би не добрі люди — шептуни: „Не віддавай — не відсудять!" - рає 
куркулику його родня та де-хто з Івківської сільради. Піде тяганина, а шкільна справа не терпітиме: дивись і випхнуть школу в яку иншу 
хату. Може б і впхнули кудись, та не найти годящої хати, хоч оббіжи ввесь хутір. І от вам і права на школу всі у громади, а школа стоїть 
пусткою, примкнена шкільним ключем, викраденим куркуликом. А навчатель Турківський Станко уже місяць як впросився в чужу хату й ночує, з 
милости, у людей на соломі. Хвилюються за школу громади аж 3-х хуторів, — Турків-Забрівського та Попівщина, стукаються в усі двері завшколи. 
З десяток заяв полетіло уже і до сільрад Мамаївської та Івківської і до районів — Яблунівського й Прилуцького, навіть в саму округу. 
Визива цього „добродія" на „мирову" й Райвик Прилуцький — так куди тобі: „без суду не вийду, й ріже всім,-„що мені школа, чи громада?" 
Всі засоби до порозуміння вичерпані і одна тепер надія — суд. Громади трьох хуторів, прагнущих до школи й світла, не вірять, щоб на зорі 
загального навчання Турківська трудова школа пропустувала зиму на горе дітям та батькам їх. Що то скаже суд? 