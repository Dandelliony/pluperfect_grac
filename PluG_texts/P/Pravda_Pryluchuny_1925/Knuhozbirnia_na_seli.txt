Книгозбірня на селі
Сельбуди, хати читальні, лікнепи на селі - громадські школи. Майже забута, мало організована тілько ще одна, об'єднана з ними по роботі, установа - книгозбірня. Книгозбірня повинна вчити, як краще використовувати книжку чи газету росповсюджувати їх серед селянства, стежити за тим, щоб усі несчислені скарби науки й живого слова, заковані в них, стали зрозумілі й приступні для робітництва й селянства. Не досить узяти книгу або передплатити газету. Треба вміти прочитану книжку використувати в своєму житті. Та й читати треба уміючи. Одне діло читати одному, а друге гуртом, бесідою. Один може чого й не зрозумів, в гурті чи хтось додасть, з'ясує, поговорять про те що взнали, з життям своїм порівняють. І неписьменних у нас немало, а їм теж цікаво послухати якусь книжку чи газету в гурті, де в письменні - вони задовольнять своє бажання. Гуртове читання може виявити, що не всі однаковими питаннями та справами цікавляться: одні сільським господарством більше, другі кооперацією й т. и. От тоді й поділяться на гуртки, кожний із них читає про своє, вивчає його, книгозбірня керує цім, підбірає книжки, робить через свого бібліотекаря ріжні вказівки. Центральні освітні установи приступають тепер до налагодження роботи книгозбірень на селах. Але без допомоги самого селянства всі зусилля в цьому напрямкові будуть марними. Організована частина села, зокрема молодь і учительство повинні уважно поставитись до справи, негайно приступити до впорядкування книгозбірень, організувати т - ва «Друзі книги» на зразок инших товариств, вони й будуть опікувати книгозбірню, допомагати їй матер'яльними засобами, рухати роботу, керуючими вказівками центру. 
В. Тимофіів.
