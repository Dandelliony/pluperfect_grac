Жінки! Читайте й поширюйте журнал "Комунарка України".
Журнал „Комунарка України" святкує п'яті роковини свого існування. Історія „Комунарки України" — це історія цілого жіночого руху на Вкраїні. 
Перше число „Комунарки України" вийшло в листопаді 1920 року, коли жіночий рух на Вкраїні лише починав набувати організованих форм. Поволі 
й з великими труднощами пробивав журнал собі дорогу до жіночих мас. Спочатку малий попит був на цей журнал. Але згодом, коли жіночий рух 
зростав - ширився й журнал „Комунарка Україна". Його читають не тільки робітниці, а й селянки. Журнал освітлює життя й побут робітниці та 
селянки цілком зрозумілою мовою. В ньому робітниця і селянка знаходять певні відповіді на всі питання, що їх цікавлять. Журнал виховує 
нову жінку серед широких кол робітниць та селянок. Підраховуючи досягнення журналу, треба сказати, що ще не цілком добре розповсюджується 
журнал. Потрібно, щоб його читали не тільки активні робітниці та селянки, а вся жіноча маса. А для поширення журналу треба повести широку 
кампанію за індивідуальну передплату на журнал. Крім того, треба ще безпосередньо приймати участь у журналі. Треба робітницям та селянкам 
давати дописи до „Комунара України", що освітлювали б життя фабрики, заводу, життя села, новий побут на селі, писати про підвищення 
кваліфікації, про досягнення роботи делегаток, то що. Нехай-же надалі зростає наш журнал, щоб на день шостих роковин він мав передплатниць
стільки, скільки с робітниць та селянок на Вкраїні.