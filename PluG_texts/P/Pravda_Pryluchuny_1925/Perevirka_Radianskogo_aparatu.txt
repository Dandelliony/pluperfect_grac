Перевірка Радянського апарату
Окрпарком та Окрвиконком вживають заходів до перевірки нашого радапарату. Для цього утворено спеціяльну комісію, що 
має перевірити, зміцнити й оздоровити й поряд із цим вишукати нові засоби, щоб не на словах, а на ділі підійти й 
здійснити гасло „обличчям до села". Під час громадянської війни ми зосередили свою увагу на оборони країни від 
внутрішньої й наружньої контрреволюції. Тоді нам ніколи було думати за вірну роботу й постановку наших органів. Тепер 
уже ми маємо змогу й засоби пом'якшити, коли не зовсім усунути це лихо. Скликана сприводу цього при Президії ЦВК 
Спілки РСР нарада, ухвалила постанову, де кажеться: "Нарада вважав за потрібне зміцнити систематичну боротьбу з 
порушниками революційної законносте, з адміністративною сваволею, бюрократизмом, хабарництвом, брутальним та неуважним 
відношенням до громадян і іншими фактами зловживань". Звичайно населенню відомо багато зловживань грубого й неуважного 
відношення органів місцевої влади, що невідомі комісії. „Боротися з бюрократизмом до кінця, до повної перемоги можна 
лише тоді, коли населення буде брати участь". ... І тоді ми переможемо... свою дезорганізаторську, дрібно-буржуазну 
розбещеність.