Червоний суд. 
КАТУВАЛИ, ЯК ЗА КРІПАЦТВА.
7 вересня Прилуцький Округовий суд розглядав справу пред ставників сільської влади с. Прихідьок Харківецького р-ну за 
знущання над селянками. Влітку 1923 року збіглася до сільради юрба жінок і стала вимагати виселення канцелярії сільради 
в помешкання й вселення туди негайно попа (раніше там жив піп). Коли голова КНС Цегельник почав їх умовляти, щоб не 
робили бешкету, то жінки побили його, вчинили нелад у канцелярії, а потім розійшлися. Через де-кілько день член 
райвику Гапоненко, секретар райпаркому Півторадядько, регістратор райвиконкому Рекун, начальник райміліції Поярков та 
міліціонери Єна й Вержбицький прибули до Прихідьокдо сільради. О 8 год. увечорі вони склали список 8 жінок — бешкетниць 
і одрядили міліціонера ону, щоб він обовявково привів їх до сільради. Залякані жінки прийшли до с.- ради, де їх усіх 
завели до вохкого холодного льоху. Потім покликали двох жінок і наказали їм лягати на ослона, підіймали спідниці й били 
їх по голому тілу. Коли 68 річна бабуся Ющенкова зомліла, їй дали очуняти, а потім Цегельник крикнув: Приобщіть її ще 
раз! Так її так приобщили, що вона не могла цілий місяць сидіти. Таким чином було побито б жінок, причому Рекун, щоб 
зручніше було бити, брав голови жінок між свої ноги й так їх здавлював, що ті не мігли й кричати. Було й таке: хапали 
жінку то за голову, то кидали на ослона й це тривало доти, доки жінка не зомлівала. На суді голова т. Книжник запитав 
підсудного Рекуна: Навіщо ви робили таке ганебне діло? Ваш злочин блідне перед злочином відомого Сопільникова! — Що 
ж.., возстання баб,... ну що ж... положили й били лозиною.. Я тілько одну бив. А потім? Рекун похнюпившись відповідав: 
Другу — теж. Так що ж вас змусило це робити?  — Та просто мальчишество. Звертаючись до підсудного голови сільради 
Прихідька суд запитує: — Визнаєте себе винним? Ні, ніяк... я тільки двічі вдарив. Значить ви винні?, — запитує суддя? Як 
що двічі щитаеться — то винуватий. Коли голова суду запитав бабу сю Ющенкову, що має 68 років, про баб'ячий бунт, то 
вона відповіла: Ми не бунтували, ми хотіли, щоб у нас був батюшка, як у людей. Так ми й пішли до сільради прохати, щоб 
нам лишили батюшку. А коли було запитано Криницьку, чи серед підсудних є її родичі, вона відповіла: А як же, всі 
родичі. Як саме? — Усі хрещені батьки: вони ж нас хрестили, причащали й сповідали. Окрсуд вирік: Михайла Вержбицького 
виправдати, Івана Гапоненка позбавити волі на 3 роки, Цегельника, Приходька — на 1 рік, Рекуна — на 5 років, Єну умовно на
5 років, Пояркова — на 6 років. 