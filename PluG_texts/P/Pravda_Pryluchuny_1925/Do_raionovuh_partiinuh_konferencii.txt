До районових партійних конференцій.
Згідно з постановою поширеного Пленуму Губкому по всій губернській організації роспочинаються райпартконференції (райпартзбори), після яких відбудуться окрпартконференції. Складні умови, що маємо ми зараз на селі, самі собою визначають ролю цих конференцій, висувають ті завдання, що повинні стати головними в роботі парторганівацій, як під час самих конференцій, так і після їх. З часу жовтневого Пленуму ЦК РКП(б) наша організація на селі де-що зробила, щоб засвоїти постанови Центрального Комітету. Одначе в справі практичного переведення цих постанов у життя нам треба ще дуже багато. Низка фактів останнього часу вказує на те, що наче б то й зрозуміли парторганізації на місцях постанови Центрального Комітету, але часто по старій звичці й досі перекручують політику партії. Найбільше це помітно в політиці значної частини комітетів незаможаіх селян. Помилки, вільні або невільні, що роблять наші незаможники, грунтуються на недооцінюванні значіння спілки з осередками. Вони є зразковими для того, щоб визначити той зворот, якого потрібує наша сільорганізація. Питання партійної політики на селі — ось основне й головне завдання, що висувають перед райпартзборами складні умови на селі. Райпартконференції (збори) в теперішній час повинні не тільки засвоювати та з'ясовувати постанови партії (це ми робимо вже чотирі місяці), а повинні зробити значно більше: зуміти практично забезпечити переведення цих постанов у життя. Робота сільрад, оживлення їхньої діяльности, втягування середняків у сільську суспільність, втягування селянства до керовничої роботи всіх органів, висування найкращих селян в РВК, ОВК, ГВК та ВУЦВК, особливо в ті відділи, що тісно звязані з життям села, оживлення КВД на грунті розмежування його роботи з КНС, зміцнення культ освітніх установ, забезпечення селянства й задоволення зростання його культурних потреб; зміцнення й розвиток кооперації на грунті самодіяльности мас, в умовах справжньої виборности — ось короткий список дуже складних питань, що потрібують свого розвязання. Розвязання цих питань у свою чергу залежить від стану й засобів роботи сільпартосередку та свідомости й розуміння своїх завдань незаможниками. Всякий ухил від практичного розвязання цих питань, недостача напруження партійної волі що до переведення цих постанов можуть тільки зробити умови ще складнішими, створити для партії дальші перешкоди. Зокрема, що до комнезамів. Перед нами низка складних кампаній. Перевибори сільрад, перевибори КВД і инш. Коли буде невірне розуміння значіння спілки з середняками, небажання перебувати в спілці з ними проти куркуля, а бажання опіратися тільки на свою незаможницьку організацію, то це може порушити звязок організованих незаможників не тільки з середняками, але й з останньої біднотою села, що може повести до викидання незаможників із рад. Райпартконференції повинні зуміти поруч з рішучим осудом балачок про те, що партія та радянська влада зміняє своє відношення до незаможників, як балачок ні за чому не обгрунтованих і шкідливих, одночасно вказати, що тільки шляхом перетягування на свій бік середняків, шляхом висовання на виборчі посади найкращих і найпопулярніших серед їх — неваможники справді зможуть забезпечити зміцнення спілки робітників з переважною більшістю селянства. Грунтуючись на цій же самій політиці нашої партії на селі, треба розвязувати й питання господарчого характеру. На 1925 рік план землеустрію на Полтавщині охоплює більшу роботу, ніж план 1924 року й досягає по-над 300000 десятин; районовий бюджет досягає 33% губ. бюджету, завдання весняної посівкампанії й низка инших господарчих питань потрібують уваги кожного члена партії зокрема, парторганізації в цілому, а такж і уваги райпаркомів. Треба зберігти за собою можливість керувати господарчим життям району, не формально, а на ділі, щоб селянство на своєму власному господарстві могло пероковатися в правильності партійної політики. Це завдання розв'язати потрібно й можливо з умовою, що знання й розуміння господарчих питань взагалі й сільського господарства зокрема, стане партобов'язком сільської організації. Райпартконференції повинні стати переломним моментом в роботі сільпарторганізації. Постанови райпартконференції повинні стати запорукою зміцнення зв'язку партії з широкими масами бідноти й середняків на селі. Для цього райпартконференції повинні поруч із рішучим засудженням та готовністю боротися проти свавільства службовців та методів командування на селі, забезпечити на грунті постійного зміцнення авторитету радвлади, зміцнення революційної законности, — дальший розвиток самодіяльности й активности селянських мас. Засоби й форми роботи, що намітили пленуми Губкому й ЦК, повинні бути сасвоєні усіма сільорганізаціями, і таким чином буде забезпечено дальше зміцнення спілки робітників і селян за головним заповітом Леніна. 
І. Жуковський
