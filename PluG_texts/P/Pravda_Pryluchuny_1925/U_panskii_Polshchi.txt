У панській Польщі.
НЕ СУД, А ПАНСЬКІ ВИБРИКИ. Учора Новогрудський округовий суд почав судити убивцю революціонерів Багинського й Вечоркевича, старшого сержанта поліції Мурашка. 
Мурашко забив цих обох революціонерів саме тоді, коли їх везли на радянсько-польський кордон обміняти на польських контрреволюціонерів. На запитання голови 
суду, чи визнає себе Мурашко винним в убивстві, Мурашко відповів: „Признаюся забив 2 скажених собак". Голова запропонував йому не вживати таких виразів, 
заявивши, що суд знає хто такі були вбиті. Свідки, що виступають на оборону Мурашка, чисто всі поліцаї. Усі вони говорять, що Мурашко добре працював у поліції. 
Де-хто заявляє, що Мурашка вже давно вони вважали за напівбожевільного. Як кажуть свідки, Мурашко чавто жалівся, що у Радянському Союзі в нього забрали маєток. 
Мурашко сам заявив, що мовляв, побачивши у вагоні Багинського й Вечоркевича, коли тих вже підвозили до кордону, він був дуже схвильований тим, що мовляв, 
отакі о люди минуть кари, підійшов до них та хотів ударить їх по голові, але, що далі сталося, він не пам'ятав. Лікар Фальківський ваявив, що він оглянув 
Мурашка і визнав, що Мурашко не хворий на жодну психічну хворобу. Прокурори Кадушкевич та Рудницький у своїх промовах усяко намагалися, замісць винуватити, 
виправдати Мурашка, заявляли тільки що покарати його слід, бо він пішов проти розпоряджень владі та своїм вчинком пошкодив польським громадянам, що їх мали 
поміняти на Вечоркевича та Багинського. ПРИСУД ПАНСЬКОГО СУДУ. Суд визнав, що Мурашко винен у тому, що він під впливом великого обурення забив Багинського й 
Вечоркевича. Його присуджено до 2 років ув'язнення, з зарахованням 6 місяців, що він просидів до суду.