«Не годиться й для цигарки».
(малий фейлетон.)
Раніше у центральних наших трестах, кооперативах, відділах виконкомів була така поведенція: - Друкувати власні книжки — сухі відчити, резолюції то-що для «солідності»... Учепились всі за «ведомственную літературу» і підняли крик: - Це література нікому непотрібна... - Література для мишей ... - Марна трата народніх грошей! І почали підраховувать, скілько можна утримати освітніх установ за надрукований відчит. Підняли лемент — і в центрі «ведомственная» література скоротилась... Та вже на місцях про це забули. Забула про це й Прилуцька Райспілка та й «катнула» - «Відчита про діяльність Прилуцької Районової Спілки Споживчих Т - в за час з 1 січня по 1 жовтня 1924 р.». Книжка має великих 76 сторінок, видана на доброму папері... Перегортаєш - а цифри і там, і тут так і стрибають... Остільки було в рінварі, остільки в хевралі, отака то ціна на таку то суму... Цікава книжка, навіть для споживчих кооперативів цікава! А головне потрібна. Це вже видно з того, що надруковано її аж 406 примірників! Так от: 400... Значить, для делегатів з'їзду споживчої кооперації по книжці, так мовити, для кожного «капаратива», для службовців самої Спілки - носить у портфелі для «солідности» й послать там куди в центр, мов – Кх — гм... знай наших!... Ото значить на з'їзді споживачів: балакали, говорили, а що й до чого — так у оцій книжці написано... - А багато користи від неї? Хто, хто, а вже голова кооперативу, скарбник і секретар — певно сядуть увечері й почитають... - Це ж брат, наше... прилуцьке... А потім попихтять трохи, та — Ні брат... мудра штука... Сухо лізе, чи не промочить би? І почнуть мочить... Де вже їм розібрать оті мудрі стовбці цифр, коли відомо, що в кооперативах люде єсть такі письменні, що й розцінки краму вірно не зроблять! А на видання книжки загнано 500 карб. (це 1 крб. 25 к. кожна!). І це не перша книжка, а мабіть, чи не третя. Покиває член кооперативу головою та й скаже: - Скілько б то воно букварів можна купити за ці гроші школярам? - А чи багато треба докладать, щоб трактора купить?... А потім про себе подума: - Та й бамага - ж товста — не годиться й для цигарки... А в тім - хай баба хоч сметану закрива, щоб диркани не стрибали. Чуєш це і повторюєш: Не годиться й для цигарки. Метеорний.
