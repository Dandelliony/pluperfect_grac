СВЯТО ВРОЖАЮ.
(с. Іржавець, Іваницького р-ну).
Жваво пройшло у нас свято. В переведенні його брали участь усі організації села. Ще звечора, перед святом, - селяни 
почали зносити свої найкращі експонати. Тут можна було бачити і суданську траву, і тютюн, листом якого можна б 
укритись від дощу, здоровенні кормові буряки, вагою по 15 — 20 хунтів. Були й живі експонати — найкращі лошата тощо. Усі 
куточки сельбуду було зазаповнено експонатами. Настав день свята. Увесь сельбуд переповнено селянами. Нарешті о 2 годині
дня, під спів Інтернаціоналу, свято відкривається, ідуть привітання представників організацій села, даються доклади 
про значіння свята снопа, про радбудіваицтво. Потім виходять господарі, що принесли найкращі експонати й розповідають 
про те, як вони господарюють і чому мають кращі вдобутки. Свято закінчилось преміровкою найкращих господарів. 
Преміровано було 11 господарів. Премії полягали в слідуючому: кооперація відпустила в безкоштовне користування сівалку, 
борони, культиватори, трієри для очистки зерна на ріжні терміни. Де-яким із селян було роздано книжки с.-госп. 
характеру. Свято справило на селян гарне вражіння. 