Струп на тілі села Краслян.
(с. Красляни, Прилуцького р-ну)
По непорозумінню уповноваженим сільради у нас — Йовдоким Калениченко. Цей чоловік — у всякій громадській роботі відограє ролю дрючка в 
колесі: скрізь суне носа і все не до діла. І диво-дивнеє: хоч того люде й не хочуть, — виходить по Йовдокимовому. Яка ж сила у Йовдокима? 
Сила начеб то й нікудишня, — про те Йовдоким селом верховодить. Буває так. Вирішення якої небудь справи в громаді уже йде на лад, але не в 
інтересах Иовдокима. І Иовдоким тоді: „Ви, таку — перетаку, в господа.. сюди й туди, я вас..." Селяни тільки голови похнюплять від сорому. 
Коли ж і знайдеться більш-менш сміливий і озветься: „Чого ти, ледащо, гуляка, людей поганиш, твоє місце десь під бочкою у Адесті!". То ви 
думаєте цим Иовдокима зіб'єш з пантелику? Ніколи в світі! Він вам зразу: „Ти знаєш,... (крученики матюків).. у мене в районі, або в окрузі, 
такий то знайомий! Та я тебе в Допрі згною!". Або: — „Як би це 20-й рік, я б тобі показав!"... Не любить і боїться темне село Иовдокима. 
Кожен за очі лає, а у вічі — „Иовдокимом Архиповичем" величає. І нема в селі сміливого слова, лише шепочуться селяни та на долю нарікають, 
що по карала таким „правителем". Взяти хоч би такий приклад його „самодержавства". У помешканні сільради забороняється курити, лускати 
насіння і сидіти в шапках. А Иовдекимові можна! Сидить він раз у шапці і луска насіння. Входе голова сільради і звертається: „Иовдокиме 
Архиповичу, киньте лузати, ви поганий приклад подаєте!". А Иовдоким: „Ну тебе к такій матері" — і почав лаяти голову сільради. А через 5 
хвилин, уже ходить з записною книжкою і ловить, хто ненароком забув зняти шапку, або надів, збираючись виходити додому, — такого Иовдоким 
штрафує на 3 карб. І селянство, залякане Йовдокимом, та загітоване куркулями, мовчить і не приймає активної участи в громадській роботі. 
А заходи в оздоровленні роботи на селі, здійсненні революційної законности, піднятті культурного рівня селянства потрібні, як свіже 
повітря. Пора б уже Иовдокима зіпхнути з „престолу". 