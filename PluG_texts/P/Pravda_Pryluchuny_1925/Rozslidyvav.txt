"Розслідував"
(с. Колесники, Мало - Дівицького району)
Приїхав у наше село представник М. - Дівицького РВК, голова Райземкомісії Рева Петро Микитович, щоб ровслідовати самовільну порубку дерева вдовою Нестеренковою Оленою. Не знаючи, де зупинитися в своєю підводою, тов. Рева зразу зайшов до свого приятеля Чміля Гната. Коли після візиту до Чміля, т. Рева йшов на обслідування, то по дорозі приходилось переступати через дерево, нарубане самовільно цим же Чмілем. На запитання: "чиє це дерево"? баби відповідають: "накрадене Чмілем Гнатом". Рева мов не чує. Йому знов зазначають, що Чміль самовільно нарубав, не маючи документа. Але тут з'явився сам Чміль, схватив Реву під руку й почали крутиться. Баби кажуть: "от ще затанцюють польки". Після цього подались до Чміля в хату, де щось довгенько засиділись, так що навіть підвідчик, не діждавшись, вернувся сам до РВК. Це той Рева, що коли хто а жінок звернеться до нього з проханням, то він прямо реве на них і балакать не хоче, бо бачте, не такі красиві, як його жінка, дочка попа. Один раз селянка Пріська Недбало звернулась до т. Реви в його кабінеті за порадою, як урубати дерево законно. Він як крикне, як гляне на неї - вона навтіки, запуталась в дверях і вийшла. Вискочивши від Реви, зайшла до т. Неймаши, діловода, показала записки з села. Той написав документа, направив до т. Тронди. Останій пропонував Реві підписати. Він відмовився й сказав, щоб підписав замістник його Товкач. А Рева ласково взяв гроші 12 карб., а через де який час одібрав через сільраду той документ на дерево. Чи справедливо поступив тов. Рева?
Сніжинка