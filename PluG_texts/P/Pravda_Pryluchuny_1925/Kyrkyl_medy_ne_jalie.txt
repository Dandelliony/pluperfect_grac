Куркуль меду не жаліє.
(с. Смош). У с. Смоші є куркуль, приз вище його Мусієнко Трохим. У нього є пасіка. От він і почав принаджувати до себе головних членів сільради. Де хто вже думав, що він їх хоче перетворити в бджіл, що так щиро годує медом і медом замазує. Приходить туди піп і тілько став читати молитву, коли лізуть із печі такі страшні, а піп як злякався, та й почав - «святсвят». Вони кажуть: — «не лякайтесь, батюшко, це ми» — «А хто ж ви»? — «lван Дьогтяр» — «А я Нестор Горенко». Коли оце з хатини шубовсть у хату й третій, — «я, каже, партейний Б Ф.». Заздрісно стало голові сільради, він робить христини, кличе до себе попа, і всю куркулеву сім'ю, а його дочку кумою. Голова поріднився з куркулями. Дивимось та й думаємо, що ж буде далі? Коли воно ось що: Збірається сільрада на засіданнях. Ось біжучі справи, заява Мусієнка, щоб дозволити йому розділитись із сином, бо, бачите, у нього 11/2 десятини земельки поверх норми, та ще й утаєчка є, так як би там розбити на двоє й одержати другого окладного листа. А то як пройде отой землеустрій, то куркуль боїться утратити земельку. І от на захист заяви стають усі оті з замазаними медом очима, і тілько тоді стало зрозуміло, через що куркуль меду не жаліє. Один із членів знайшовся не підкуплений, що й став проти задоволення заяви. А потім і решта підтримали та й відмовили куркулеві. Сором таким проводирям села. 
Стукало.
