29	квітня
Оце і сьогодні думав над приказками. Думав-думав і нічого не видумав [...]. Тепер серце рветься, хоче виливати своєю мовою сльози бідної вдовиці, та ба! не тямить, тільки тихо-тихесенько заплаче та й засне. Пригадаю батька:
А я... а я
Тілько вмію плакать, Тілько сльози за Украйну... А слова — немає! —
та й заплачу серцем одиноким. Уже думаю кинути брать з бібліотеки книжки і заніматися пословицями кожного дня. Так і то — є там гарні книжки і нужні мені. Думаю писати яку-небудь повість і вмісті приказки ізучати, та хто його знає, як і буде. А буде так, як буде, я тільки знаю, що я
дурень, та й превеликий, що не вчивсь нашої мови [...]. Правда, в мене є велика надія, мені тільки 16 років, та що, кажуть, знать, те за плечима не носити, хоч би і в 6 було, а не в 
2 травня
От уже 2 травня, а я і забув про свій журнал. ЗО квітня були іменини старого — так день ізбайдикував, ну нехай то так: Кесарево, каже писаніє, кесареві, а де ж божіє богові? Учора хто його знає що і робив, що й за перо не бравсь. Сьогодні мої іменини, 16 років уже стукнуло, а що з того?
Ну що з того, що шістнадцять Мені вже минуло?
Знов у серці ворушаться Кривавії думи; Знову його давить горе, Та ніхто не знає, Як серед ночі тихенько Воно заридає На гіркую свою долю, Ніхто не почує. Та і лучче, а то б, може, Ще налили Тії сльози мого серця Кровавії ріки. Не плач, серце, дивлячися На вбогу каліку, Не дивися... От все моє, Усе моє діло: Ридать... плакать, і волосся Моє побіліє: І сам ляжу у могилу З гіркими сльозами... Чи одно хоч на сміх серце Мене ізгадає На сім світі? Чи спом’яне Яким добрим словом? Нащо мене споминати? Не зробив нічого Путящого, а так тільки Проволочив годи,
Як розбійник у неволі; Та лив гіркі сльози, Та домовляв горе вдови, Путнього ж нічого... І положать моє тіло У землю сирую, І зариють, як собаку, Ніхто не посадить На могилі калиноньку; Зозуля кувати Не прилетить ранесенько, Соловей співати На могилоньку не сяде... І буду лежати Покинутий і забутий І людьми, і богом... Знать, такая судилася Козакові доля!
Отакої веселої серце заспівало, хай йому усе добре! Такої веселої, та й нічого радуваться: куди гляну-подивлюся, все горе-неволя, а де те щастя? Хто його знає?
Єсть на світі воля, А хто її знає? Єсть на світі доля, А хто її має?
Чи не так воно і є? Правда, великая святая правда! Гине слава козацькая, долі нема [...].
З мая (травня)
Сьогодні дочитував в «Отечественных] зап[исках]» за січень статтю: «Мнение Бокля за Джона Милля». Хвалить його, хто його вже знає і як, а він того і не заслужує; бо він тільки, як сам Бокль каже, тільки з’єдинив теорію з практикою, говорячи за политическую экономию, которі були виявлені наперед його.
А тепер почав «Евгения Онегина». Яка сила поезії!
5	травня
Лінивий я став, дуже лінивий, уже пропускаю по дню у дневнику, хоч учора було багато дечого написати; читаю
теж не так, як колись читав. А так тільки байдикую. Мені учора трапилось бачить случай, котрий може постояти против того, що наш люд називають злодіями. Приходить жінка получати гроші на дітей замість провіанту; казначей якось їй і видав замість 6 та 12 карбованців. І гадки о тім нема. Коли це прибіга через скільки годин, каже: «Мені передано 6 карб. Я не хочу їх, мені слідує тільки 6 р., а тут 12. Я прийшла додому, стала лічить— 12, я так і обмерла. Та за гроші та скоріше сюди».
Я зараз і пригадав оте батькове —
наша слава
Без золота, без каменю, Без хитрої мови, А голосна та правдива, Як господа слово!
Другий случай був такий (мені розказували). Тут всяк, звісно, наставляє май місяць, ото і ми поїхали. Було там усього і поїсти, і попити, так те все вже випили і виїли, а пити ще хочеться. Один, не знаю хто, і пішов понад берегом, а ми біля Псла остановились, дивиться — рибалка, гука на його. Приїхав він. Ми його і послали за горілкою, а це було уже уночі. Ми ж об тім рибалці і думать забули, уже збираємось у дорогу та й знаємо-таки, що ’кий чорт вернеться. Ні ми його не знаємо, ні він нас, ну і возьме ті гроші, і поїде. Коли це вже зібралися зовсім їхать, рушаємо, кричить рибалка: «Підождіть, нате горілку!» Ми до його — горілка; так ми і не пили — йому віддали, ще й на півкварти дали за те, що він чесно зробив.
Хай же після цього ніхто не зве наш люд злодіями. Звісно, в сім’ї, кажуть, не без урода, та все ж таки не ввесь народ злодії, як пани звикли говорити.
Уп’ять трохи не забув. Тепер у нас вибирають уполно-мочених для вибора в земство членів та гласних, так на цих-то виборах наш народ показав, що і він однакових прав з панами. По землі слідує 6 дворян, а в 3 стані ні одного не вибрали, так же город закінчив. Назаревського-попа, кажуть, як вибирали, так ні одного білого не було. Об’явлено було, що хто піде наліво — не збере, хто направо—збира, так вони всі наліво. А у Харківській губер[нії], не знаю в якім повіті, кажуть, що вибрали предсідателя і членів з своїх, ще й неграмотних. Так пани кричать так, що ну. «Чого,— каже,— вони нас недолюбляють, чортові шквири?» —
«Було б,— кажу,— вам ще більше держати у неволі, то тоді б незіснували ще».
Отака неправда у людей є — того що він дворянин і пан, йому і дається право подавити народ, а народу не дають, поганці, і оборонятись. Постойте, що він ще вам покаже. Будете знать, що пан, що мужик — все одно. Та ще в такім ділі, як земське учрежденіє. Постойте, ось ще буде гласний суд. Побачимо. Вже світ правди прогляда у наше віконце.
6	травня
Учора увечері лежав я біля казначейства], приходить Стрім’янов і Нимчасенко, чини судейські. «Ходім ходити»,— взивають. «Ходім»,— кажу. Пішли. Заговорив я з Ним-час[енком] за жінок. Я кажу, я не встрічав образовано! жінки ніде, та, кажу, вони все однакові — на слово вірять скоро, тим і я до їх не дуже охочий. Я люблю, щоб мої думки хто гудив, а всяка жінка не способна на це, так об чім же я буду говорити, коли зо всім зо мною согласна. «А попробуйте,— каже,— сказати яке палюче слово, коли вона не обколеть вас».— «То от,— кажу,— була Кучерова».— «Це,— каже,— не образована, ця нахапалась. Так лиш навчилась, хапаючи вершки якої-небудь істини». Цим і кінчився наш говор. Казав, що у Яснопольського 16 буде весілля, і друге чортзна-що. От чоловік він чудний. Хоче йти по естественному факультету, а не читав нічого по єстественній історії. Тричі чудний!
Сьогодні, пообідавши, пішов у садочок. Боже, як і хороше! Груша, сливи цвітуть, бджілка гуде, і як прихилиш ухо до землі, то так, як музика, заграє все живе! Рай та й годі. Ще. правда, сьогодні хотілось піти у ліс, та ба! Не піду. А соловей же то, соловей, так і виливає. [...]
Сьогодні у казначействі] нарисував з одної жінки зразок обличчя — не таке зовсім, тільки так сидить і така одежа.
Борисенко розказав одну побрехеньку таку: один чоловік пішов у неділю брати копи — возить додому. От наклав зовсім віз, тільки ще так остававсь один снопик положити.. Він за снопик, а гадюка відтіля, він її батогом, поки бив, поки і вбив. Вона, здихаючи, і крикнула: «Скажіть Наталі, що немає Росаллі». Приїхав додому та й розказує жінці новинку, тільки що сказав «немає Росаллі», коли тут як вискочить з-під лави гадюка та прямо йому у вид так і впилась. Укусила — він і вмер. Отаке колись було, тепер такого ніколи не буде!
7	травня
Учора я проходжувався по городу. Ходив дивитись на воду за острог. Відтіля йдемо, сидить щось нагорі. Ближче підходимо — Дуняшка. Я так і затрусився, та злякався, щоб не було біди. Як удержав себе, тоді й кажу поштальйо-нові: «Гірка доля оцих! тяжко гірка!» Я не знаю, чого я такий чулий став тоді: у мене трохи сльози не потекли. Сьогодні, як гарно буде, піду туди і розпрошу, яка її нива. Хочу з життя їх написати повість. Отут і пословиці трохи підучу. Ходив у садочок. Мене природа так розтроюджує, що я, як згадаю Тараса, так і заплаче серце.
Одурив мене, сукин син, Єлсинський! Сказано, піп! От чорт, а як серце бажало, щоб та розказала за своє життя — та ба! Одурив, сукин син! Ходив і до його на кватирю, та тільки дурно забивсь — нема чортового сина. А, стерво! Коли б побачив, бив би! єй-богу, бив би! Ну, як таки так: дав слово бути в 8 годин увечері, а зовсім його не було. А, чортів син! Постой, завтра я тобі дам, твоїй совісті попівській!
9 травня
Учора вилаяв Єлсинського; після обід писав одну пові-стину віршами, як гине наша краса дівоча од паничів, ще мені треба буде написати, хоч прозою, як москалі розвра-щають жінок. Учора увечері гуляв і бачив Дуняшку, знаю все її життя — вона рада такому, хоч і знає добре, що гірко так жити. Сьогодні, може, напишу її життя; любивши оддалась, ще із радістю — дурна! А вона на гречаночку похожа [...].
Устав дуже рано, гуляв по саду: як хороше — боже, як! Цвіте мир, а солов’ї йому пісні співають [...].
16 травня
Був у заярській церкві — півча співала—препогано! Ішов через лісок Техаковича і більше получив того вдовольствія, чим у церкві, хоч і під церквою на травиці сидів і
гарно було сидіти,— та що! У ліску удесятеро лучне. Збирався з Борисенком іти у ліс куди-небудь проходитись,--
та що й казать!.. Сестра, як дурна, розревлась та й не пустила як жінка. От дур жіночий!.. А тяжко мені, що його й робити? [...]
17 травня
Учора був на вінчанні у церкві. Дививсь на молодого і на молоду, і якась туга стала давити моє серце, чого — не зна! Тільки я думав за брак, це (без розводу) не святе, а розпрокляте таїнство, котре іноді соєдіняє дві людини на вічні муки. Воно то таїнство це то і нерозумно лаяти, а треба лаяти люд, котрий під цим святим таїнством прикриває порабощение личности. Воно, по-настоящому, ніхто не сміє зобижати другої людини, а найпаче жінки як помічниці своєї, так піди ж ти з дурним людом! Сестру мою чоловік лякає тим, що вона від бога і должна покорятися йому, як церков Христові кориться. О! Господи! отакий чоловік мій зять! Під покривалом віри хова всі свої безсовісні діла. Стерво! Сестра ж моя, звісно, богомолка і слухає його, як бога, що буцімто і справді вона должна кориться. А, брак ти проклятий! А людська совість от до чого доходить?! «Тобі,— каже,— і бог повелів мене слухати!» А ти, бог розпроклятий, коли ти оддаєш одного чоловіка на волю другого!!! І бога, таку святу і правдиву личность, ставлять у такі безсовісні діла підвалиною, от люди!!!
78 травня
Сьогодні написав до брата у Київ, а завтра думаю ще до того мовчазного приятеля Іващенка, негарний він друзяка.
---
Моє серце якось аж зраділо і неначе всміхнулося, як почуло, що Олена Олексіївна приїде. Ні, я таки її любив — тільки цього ніхто не знає і не відає, та й лучче — ніхто й не насміється.
22	травня
Як мені Олену хочеться побачить, показати їй свою поему «Безталанна», та ба! Немає її тут, коли вона приїде — не знаю, та ні в кого і попитати, або хоч і попитать, то зараз люди почнуть думати: для чого йому? А я бажаю, щоб люди нічого не знали. Балла скоро приїде — якось аж на серці легко!
23	травня
Учора ввечері сиджу у казначействі — чую, ідуть дівчата і співають, о господи! «Хуторка»!!! Серце моє обкипіло, я не зайняв їх ні словом, хоч були там і хороші, тільки думав, як їх язик таке вимове, як не стане колом!
У почтмейстера був: почтмейстерша хоче всячески визвати мене на спор, та ба! їй хочеться знать, чи я що знаю,
чи ні. Вона дума, що я мальчик ще, тільки так умію говорить на вітер. Та хай собі дума, що хоче, мені то що за діло! А я зовсім не такий: я по-своєму себе знаю, і вона мене по-своєму. «И пусть себе», як каже Череванін з «Молотова».
24	травня
Сумно! Хоть би прийшов хто та промовив
Хоч єдине слово, То все б таки веселіше На серденьку стало, А то сиди, як розбійник У тяжкій неволі, І до завтрього не чути Ні єдине слово!
Хай йому лихо, самому діжурствові. Так сумно, так сумно, що хай йому кат!
26 травня
Учора їздили варити каші, та хай їй чур — усі грали ролі сумашедших. У Ярмолая трохи не порозбивали собак, мабуть, тим його сьогодні і у казначействі не було — усе збирав до купи, бо ми порозганяли. Тепер смішно і жалко, що так прогаяв я один день.
28 травня
Позавчора приїхав Іван з Баллою — добре дуже зробив, весело тепер буде, тепер тузі прийдеться не по нутру — утече з моєї хатини.
Іде осінь — іде й лихо
У мою хатину;
Ні з ким сісти — промовити
Єдиноє слово.
24 січня 65 року
Багата кутя
Сьогодні празник із празників! Коли він уп’ять повториться у житті моєму? Сьогодні получив од Івана лист і в йому — портрет Гонти! Це того лицаря, що
Щоб не було зради, Щоб не було поговору,---
порізав дітей рідних за те, що вони були католики.
Які тепер люди? [...] Оце, дивись, говоре, говоре, що мов і тим, і тим жертвую,— а як прийдеться до скрути — то й назад. Ні, будь ти Гонта! Я на його як погляну, серце неначе здавлене, так і опуститься. Що за обличчя, що за погляд страшний?.. Ні, не буде другого такого празника мені ніколи!
