1898
55.	До Михайла Коцюбинського
75 травня 1898 р.	З травня 1898 р..
Полтава.
Шановний добродію Михайло Михайловичу!
Один мій знайомий, маючи думку видати книжку про «дівочу долю», як вона вимальовується у різних наших письмовців, дав мені продивитися свою працю. Продивляючись, я перше всього наткнувся на Вашу «Харитю». Прочитав я її та й нестямився!.. У такій невеличкій приповісті та такого багато сказано! Та як сказано! Чистою, як кринична вода, народною мовою; яскравим, як сонячний промінь, малюнком; невеличкими, домірними нарисами, іцо розгортують перед очима велику — безмірно велику — картину людського горя, краси світової, виявляють безодню глибину думок, таємні поривання душі, забої невеличкого серця!.. Та так тільки справжній художник зможе писати!
Несказано зачарований Вашою «Харитею», я почав розпитувати своїх знайомих: де се взялося таке добро на нашій убогій ниві? Давно я нічого не читав такого доладного і з таким смаком. І довелося ж, добродію, спекти мені доброго рака, як знайомі вказали, що ще в 1895 році, поміж другими метеликами, що випускає Чернігів на всю Україну,— з’явилися Ваші оповідання. Зараз побіг я до книгарні і зараз же купив собі Ваші твори, де, окрім «Хари-ті», прочитав і «Ялинку», і «Маленький грішник», і «П’ятизлотник».
І все то-то — щире золото, все то-то — само життя, оброблене в невеличкі рямці дотепною рукою мастака-художника. Спасибі Вам, добродію, велике спасибі за ті несказано любі та милі хвилини, які довелося мені пережити, читаючи Ваші талановиті утвори. Пошли Вам, щасна доля, вік довгий та доброго здоров’я, щоб Ви і надалі змогли працювати на нашій рідній ниві, множити і засівати те добре насіння, яке Ви подали до сього. Плодіть, добродію, і засівайте найбільше, я певний, що з того засіву будуть колись великі жнива задля нашого рідного краю.
Прийміть же, добродію, від Вашого побратима щирий привіт і гарячу подяку за ті невиразно чарівничі хвилини,
що — кажу — довелося мені пережити, читаючи Ваші високоталановиті утвори.
До Вас душею і серцем прихильний
Панас Мирний.
Р. S. Може, Ви знайдете зайву часину і коли-небудь обізветесь до мене, то пищіть по такому адресу: «Полтава, Казенная Палата. Афанасию Яковлевичу Рудченко». Скажіть мені: може, ще де надруковані Ваші утвори? Як би мені хотілося перечитати все, що Ви досі написали і надрукували; більше сього — бажалося б знати Ваші думки, що Ви ще наміряєтесь витворити, та цього можна сподіватись тільки тоді, як нам ближче познайомитися доведеться.
56.	До Якова Жарка
5 червня 1898 р.	24 травня 1898 г.,
Полтава.
Вельмишановний добродію Якове Васильовичу.
Вибачте мені, що на Ваш лист приходиться одписуватись тільки сьогодні. Він дійшов до мене якраз у той час, коли моя жінка, породивши третього сина, лежала хвора. Ви самі гаразд, добродію, знаєте, скільки всякого клопоту при-бува під такий час! Через те я і дожидався, поки жінка підведеться з ліжка, поки хатні клопоти прибере до своїх рук. До того ще мені, бігаючи на службу, ніяк не доводилось стрічатися з п. Степаненком, а його мення і по-батькові я зовсім не знав. Треба це все було роздобути у знайомих. Сьогодні під свято довелось це діло справити, і я поспішаю сповістити Вас. Ось яка п. Степаненка адреса: «Полтава, в губернской земской управе. Василию Филипповичу Степаненку».
Дуже радніший був би подарувати Вам свою «Збираницю з рідного поля», якби мав у себе хоч один зайвий примірник. Від видавця я запрохав всього-на-всього 25 примірників. А коли то було?.. Розкотилися всі по добрих знайомих. Є, правда, один, переплетений з «Перемудрив», що я колись подарував теперішній своїй жінці, а тоді — добрій знайомій. Тільки всього. Якби моя жінка та не була тепер моєю жінкою, то сам автор не мав би у себе своїх творів. От через це, добродію, ніяк не зможу наділити Вам свою «Збираницю». Уже по самій назві «Збираниця» ~ малася
думка подати у світ цілу низку невеличких оповідань та приповісток. Та, дякуючи цензурі, довелося в «Збираниці» подати тільки дві приповістки: «Лихий попутав» та «П’яницю».
Цікаво б прочитати Ваш переклад «Гамлета». Мені здається, що дуже трудно цю трагедію перекласти на нашу мову. Мова наша ще мало вироблена, щоб нею без запинки можна було переказати Гамлетові думки й почуття. Такий добрий коваль усяких термінів, як Старицький, зробив з «Гамлета» посмішище задля наших ворогів. Кажуть, либонь, покійний Куліш переклав усього Шекспіра. Не знаю, чи то правда, чи ні, а доводилось бачити його перший примірник, де надруковано «Отелло», «Троїл та Кресіда» та ще якась третя трагедія. Мені найкраще подобалася «Троїл та Кресіда», де легко було переказати нашою мовою давнє грецьке життя. А «Отелло» зовсім не так вражає. Видно, що чоловік дуже натужувався, перекладаючи, і все-таки не зміг наддати того, що треба: отелловський запал зовсім збліднів, і сама мова якась суха та мертва. І це— у Куліша, що так добре знав нашу мову! Я сам перекладав «Ліра» і добре знаю, як-то трудно перекладати Шекспіра. Дехто казав, що мій «Лір» добре перекладений, а мені здається — ні. А все-таки цікаво, як Вам дався «Гамлет». Зашліть, перечитаю та й свою думку скажу.
Від Коцюбинського одібрав листа, в котрому він заслав мені свою фотографію. Дуже дякує за мій лист і обіцяє заслати всі свої твори, що були де-небудь надруковані. Цікаво перечитати всі. Сьогодні і йому думка писати.
Чув, що Кулішиха засилала до цензури покійного свого чоловіка переклад «Ромео і Джульєтти», щоб видати його тут. З сього поводу діло дійшло аж до царя. Либонь цар повелів: белетристику пропускати без запинки, аби вона була писана общеруською орфографією та не суперечила тим цензурним требованіям, які прикладаються і до руської белетристики; а переклади, учебники і учені статті — заборонити. Через це і Ваш «Гамлет» не зможе вийти в Росії, хіба за кордоном. А що чутно про Ваші поезії та оповідання? Сердечно уклоняюся Вашій половині, а Вас міцно обнімаю і смачно цілую. Душею і серцем до Вас прихильний
П. Рудченко.
57.	До Михаила Коцюбинського
5 червня 1898 р.	24 травня 1898 р..
Полтава.
У той саме день, як Ви, вельмишановний добродію, писали до мене свого листа (9 травня), моя жінка якраз заходилася дарувати мене третім сином. Звісно, що під такий час було мені не до листів. Через це саме на Ваш щирий лист маю обізватися тільки сьогодні, коли хатня завірюха та клопотнеча трохи уляглася і стало мені вільніше дихати.
Дякую Вам дуже за подарунок Вашого поличчя. Натомість засилаю Вам своє, хоч і не сьогочасне. У той рік, як воно робилось, я ще був чорнявий, а тепер геть-то побілів. Оже Ви і по ньому, як доведеться коли-небудь нам стрінутись, мене признаєте... Спасибі Вам. А ще буде більше спасибі, як відберу від Вас Ваші оповідання, що Ви обіцяєте зібрати їх і заслати до мене. Сподіваюся добре насмакуватися, читаючи, бо — певне — то хоч і невеличкі чарочки, а з дуже смачним трунком: п’єш його, п’єш, а воно все хочеться. Судячи по «Хариті», «Ялинці» та «П’ятизлотнику», у Вас, видно, добродію, не стратилася віра в добро поміж людьми... Віруйте, добродію, в нього і на дальше; ця віра так бадьорить і втішає! Бо що б воно було, якби та віра перервалася? Тяжкий сум, пекучий жаль та неугавний лемент носився б над нашою бездольною землею, краяв би на шматочки лихом здавлені серця... Годі нам плакатись, годі сумувати! Показуйте нам, добродію, хоч невеличку цяточку того просвітку, що красить наше життя. Ви так доладно умієте з цим справитись. Не кажіть, що то дрібнички. Хоч то невеличкі квіточки, та які запашні, з якими яскравими кольорами! Якщо з тих дрібних квіточок та зв’язати букета, то всім буде навдивовижу. По правді кажу Вам, що мені давно вже не доводилося читати нічого такого. Читаєш — жалем, як кип’ятком, обдає, а скінчиш — радістю серце заб’ється, що все так скінчилося добре; що життя наше, хоч і палюче, та не без радощів, не без віри в добро. І через те якось тепло стає на душі, легко на серці. Щасти ж Вам, доля, подати найбільше таких дрібничок і пошли Вам побільше здоров’я та віри в свої сили. Не дуже шкодуйте, на те, що приходиться працювати без критики: Ваше здорове почуття покаже Вам, куди простувати. Гляньте на сусіду: хіба Пушкін, Грибоєдов або Лєрмонтов, та й наш Гоголь — творили й робили за проводом критиків?.. Самі набирали у
своїй душі і снаги, і сили; а критика уже потім їх оцінила і піднесла геть високо угору. Отак і з нами повинно бути. Як більше нас буде, то і критика з’явиться і розкаже, хто що з нас доброго вчинив, а в чому помилявся.
Бувайте ж, шановний добродію, здорові та щасливій долі милі.
До Вас душею і серцем прихильний
П. Рудченко.
58.	До Якова Жарка
30 червня 7898 р.	18 липця 1898 р.,
Полтава.
Вельмишановний добродію Якове Васильовичу.
Давненько одібрав Вашого листа з байками, а от тепер тільки маю час одписати на його. Перечитав я Ваші байки і по правді Вам скажу — не раю Вам їх такими друкувати. Видно, вони у Вас, як казав колись Гоголь, не витанцювались. Дуже вони покорочені; мова де-де нечиста, рифма не дзвінка, а найпаче — розмова не дуже оригінальна, не чується в ній того жарту чи посміху, який так і б’є у байках Гребінки або Глібова. Байки оцих мастаків залюбки читаєш; так і здається — зійшлося два куми та й ведуть поміж собою жартовливу або ущипливу розмову; так вона і ллється у їх, як водиця у бігучій течії. А у Вас все на чому-небудь та й затнешся. Подержте, добродію, байки у себе довше та як вони забудуться, витягніть їх знову та й перечитайте. Ви самі тоді добачите, що у їх бракує. Я мав був думку деякі переробити, та раз, що ніколи, а друге, який з мене баснописець? Мені так трудно справлятися з римою.
Я не ділився Вашими байками ні з Василенком, ні з Падалкою, бо їх нема в городі — літом якраз вони ганяють по селах, один кустарів описує, а другий, здається, над оцінкою землі працює. Я сам оце думаю знятися і побігати по губернії, поки тепло та годинка стоїть. Через це саме краще, якщо будете в Полтаві восени, то привезіть з собою і «Гамлета». Тоді разом його перечитаємо та й порадимось.
Щоголев помер. Перед смертю йому довелося побачити свою «Слобідщину»; оже тільки що надруковану, та ще не розрішену до випуску у люди. Через це її і немає у наших книгарнях. Якщо буде — куплю задля себе і задля Вас та й зашлю Вам. Нового про наші справи нічого не чув.
Бувайте здорові та богові і людям милі. Сердечно обнімаю Вас. Вашій половині низесенький від мене поклон.
До Вас душею і серцем прихильний
А. Рудченко.
Р. S. Чи одібрали мого «Морозенка»? Як він вам здався? Дивно, що від Коцюбинського ні слуху ні духу. Я йому уже давненько одіслав і свою карточку назамін присланої їм, і «Морозенка». А от від його ніяких вісток. Чи не ганя він по губернії, як і наші статистики?
60.	До Якова Жарка
10 серпня 1898 р.	29 червця 1898 р.,
Полтава.
Дорогий і шановний добродію Якове Васильовичу.
Ваш лист я одібрав якраз у той день, коли знову налагодився був виїздити з Полтави. Вернувся я всього позавчора і мерщій одповідаю Вам, щоб не заставити довго ждати моєї одповіді.
Разом з цим листом засилаю до Вас і Ваші байки. Перечитав я гаразденько разів зо два і все-таки скажу Вам (хоч бийте, хоч лайте, тільки через тин не перекидайте!), що краще б їх такими до друку не посилати. Порівняйте їх з байками Глібовими, то Ви самі побачите, які вони слабі. Треба їх не тільки гаразденько вигладити, а деякі і зовсім переробити, розмову в їх поширити, солі та перцю (свого — стрюкуватого!) додати. Я деякі поправочки зробив карандашем,— не знаю, чи Ви розберете—неясно вони пописані: оже то тільки на деяких та й то абияк. А треба всі гаразденько передивитись та перетрусити. Через те я й раю Вам не пускати їх тепер до друку, а повагом передивиться їх гаразденько та й виправити. Я мав був переробити «Лисичку», та тільки початок переробив, а кінця ні. Засилаю Вам список переробленого.
Якось попалася Лисичка —
Злодюги вовчика сестричка,— Хвостом в капкан, Що в лісі пан
Порозставляв між деревами. Що тут робить? Уже й зубами Гризе капкан— не помага.
«Це ж хвіст попавсь, а не нога!» — Подумала Лисичка і щосили Натужилась та як смикне!
Так хвіст і одгорів! Тоді як дремене
До родичів своїх, що недалеко жили. Угледіли її сестрички, Глузують з куцої Лисички. — Така ловись! І без хвоста?
Це, видно, щось-то неспроста! Видно, якась велика пані Прийшла до нас в такім жупані. Де хвіст, сестриченько, збула? Чи не в бувальцях де була?
— Цур, Дурні, й мало грудки вам! — До їх Лисичка одмовляє,— А нащо хвіст той здався нам? Даремно тільки майтолає Та волочеться по землі. Одна рахуба з ним мені! Носи його та стережися,
Щоб то будяк Або пиряк В його як-небудь не вчепився! Зовсім він лишній, хвіст той, нам —
Таким панам!..
І це, по-моєму, не до ладу. Треба й це ще добре гладити та виправляти, щоб як читати, то річ, як чистий струмочок, лилася сама собою.
Ваші оповідання радий був перечитати. Тільки тепер — Христом-богом забожуся! — ніколи. Коли Ви маєте силу до осені підождати, то зашліть у жовтні або листопаді. До того часу я оббіжу губернію, та й дома у мене буде більший спокій, ніж тепер. Що дітвора своїм гуком надолужає, а то ще треба у хатах то груби перекидати, то білити... Зовсім зайвого часу нема! А тут Коцюбинський сповіщає, що вони задумали збірник в Чернігові видати і запрохує мене— чи не дав би я їм чого-небудь? Горе мені, та й людям зо мною! Вони думають, що у мене літературного добра — цілі оберемки. Гріх сказати, щоб й не було. Є трохи, оже або дуже велике, або ще не витанцювалося, або—у голові і серці гвіздком стримить, а виявити його — переложити на папір — нема часу. Не знаю, що його робити. Отаке-то, добродію. Заслав Коцюбинський деякі з своїх творів, та не маю часу перечитати. Узяв був в дорогу та й там не скінчив. Запримітив тільки, що галиційські видання слабіші від наших. Галичани такі падкі на високолітературну мову, і,
видно, під їх впливом д. Коцюбинський написав свої твори. «Слобожанщини» й досі немає в Полтаві. А казали мені — там є чисті перли! Як тільки зашлють сюди — зараз куплю і зашлю Вам. Бувайте здорові і богові милі. Вашій половині мій низесенький поклон. До Вас душею і серцем прихильний
П. Рудченко.
61.	До Михайла Коцюбинського
12 серпня 1898 р.	31 червця 1898 р.,
Полтава.
Перший Ваш лист, вельмишановний добродію Михайло Михайловичу, одібрав я, збираючись по службі в дорогу, а другий — повернувшись з мандрівки. Одповідаю тепер на обидва разом.
Спасибі Вам велике за Ваші оповідання. Галиційські видання мені менше вподобалися, ніж чернігівські. Свої такою простою та яскравою мовою написані, а закордонні — покалічені трохи літературною мовою галичан. Не по душі і серцю вона мені! Ще з великою натугою читаєш яку-небудь розповідку учену або публіцистичну, а як в белетристичному утворі учуєш виковане слово — так воно і черконе тебе, наче гострим ножем! А галичани, правду кажучи, такі мистецькі ковалі на се діло, що заткнуть за пояс і нашого д. Старицького!.. Читаючи Ваші в Галіції видані праці,, я — грішним ділом—думав, чи не видавники взялися підкрашувати їх своїми барвами?.. Яке-то прехороше і широко задумане Ваше оповідання «Для загального добра», та галичанська манера написання, на мій погляд, йому дуже зашкодила. Навіщо Ви, добродію, серед тонкого та правдивого нарису краси світової або горя чи радощів людських додаєте ще й від себе своїх думок, немов хочете сказати читачеві «ти отак оте розумій, а не інше»? Що б сказали усі, якби маляр-художник узяв та над кожним своїм вирисом понаписував: «Ну та й хороше яке оце дерево!» або: «Яка у того чоловіка статна постать, гарне обличчя, лукаві очі і т. інше»? Певне, усі б засміяли такого маляра. А ми (письменники), маючи далеко більше спромоги намалювати усяку картину, вивернути перед очима людську дуціу, вирисувати забої серця (бо у маляра тільки й спромоги, що краски, а в нас — живе людське слово, яким збагнеш найтендітніші почування),— ми не хочемо одні тільки живі
образи подавати, а ще й від себе додаємо, що ото, мов, яке хороше, або оте надивовижу чудове (гідне пензля першорядного баталіста)... Удержуйтесь, добродію, від сього. І без авторських додатків Ви так мистецьки малюєте образи, що вони самі виявляють читачеві усе, що Ви думаєте ними сказати. На мій погляд, у Вас дуже великий художницький талан. Вами нарисовані муки Гашиці (у «Пекоптьор»), гнів і занепадок Замфірів, побивання Маріори (у «Для загального добра») як живі стоти стоять перед очима. Якби не було у цих оповіданнях авторських додатків та мова всюди була чисто народна, то вони б були такими самими перлами, як «Харитя», «Ялинка», «П’ятизлотник». «Хо» мені менше усього вподобався: дуже вже Ви в ньому налягаєте на все те, що так любо Вашому серцеві, чого б Ви бажали, щоб воно мерщій скоїлося,— публіцистикою дуже тхне від нього. До того «Хо» мені здається не зовсім ясним: то він жде того сміливого, хто гляне йому у вічі, щоб самому навіки спочити, порохом розсипатися; а як зустрів таку сміливу молодь, то — замість радісного спочинку — давай з молоддю сперечатися.
Вибачте мені, добродію, що я такого гострого наказав Вам про Ваші закордонні видання. По правді кажу Вам, що я Вас за великого майстра-художника маю, і радісно моєму серцеві, що наша рідна нива не оскудіває талановитими людьми, і я сподіваюся від Вас великого добра бачити, аби щаслива доля наділила вас віком довгим та здоров’ям добрим, чого я Вам від усього серця бажаю.
На запросини Ваші до запомоги згоджуюсь. Що тільки мені дати Вам? Може б що знайшлося із того, що лежить в шкатулі та жде часу, коли мені зайво буде як слід причепурити, то як подумаю, що треба йому самому переписувати, а часу на се немає, то від нудьги аж голову схилиш. Чи не візьмете Ви, добродію, мою казку про правду та кривду? Колись вона задля другої частини «Степу» призначалася. Оже як другу частину заборонили, то добродій видавець узяв мою казку та й перекинув у Галичину, там її у «Правді» й надрукували. На мій погляд, вона зовсім цензурна, і тут, у нас, її пропустять. Коли Ви згодні, то я розшукаю «Правду» і зашлю до Вас, а Ви вже — будь ласка — кому-небудь дайте переписати тією орфографією, якою слід до нашої цензури. Добре? Сповістіть. Заслати зможу у середніх числах серпня, бо в перших лагоджусь знову у дорогу по службі і повинен буду пробути в дорозі днів 8—10. Бувайте, добродію мій любий, щасливі та богу і людям милі. До Вас душею і серцем прихильний
П. Рудченко.
Про товариство Шевченка, що склалося у столиці, подрібниць не знаю. Чув торік, що воно хотіло заснуватися на широкій підставі,— до права видавати свої книжки. Оже потім сповіщали, що такого товариства не дозволять, а що можна прохати таке товариство скласти, щоб мало право допомагати своїм учням. Там керував оцим ділом Мордовець. Якщо добуду статуту — зашлю і до Вас.
62.	До Михайла Коцюбинського
11 вересня 1898 р.	30 серпня 1898 р.,
Полтава.
Ви, певно, вже мене лаєте, шановний добродію Михайло Михайловичу, що я не подаю ніякої звістки на Ваш лист. Вибачте. Ніколи було удень, а в нічну добу чимало часу тратив на театр. У нас тепер якраз приїхала трупа Сакса-ганського. Ставили нові п’єси Карпенка-Карого. Мистець він на се діло, хоча послідні його п’єси де так мені подобались, як перші — «Безталанна», «Розумний і дурень» і інші. Видно, як писав він ці п’єси, то ближче стояв до життя, ніж тепер. Вони краще задумані і краще виготовлені. А тепер — чи поспіх тому боронить, чи що друге (може, й те, що сам пише, сам і грає), тільки не достає того почування правди, що в перших бувало. Шкода, якщо конове ремество посяде такий великий талант! Проте все ж його п’єси найкращі з тих, що, мов млинці у масницю, виконуються за послідні часи другими. Через це і приходиться час гаяти на милування; через це я і не одписував Вам досі.
Ви, чого доброго, подумали, чи не образився я тим, що ви не приймаєте «Правди та Кривди» ? Якщо Вам западала у голову така думка, то геть женіть її від себе. Я не такий, щоб ображатися. А не одписував Вам іще й через те, що вишукував між своїм дріб’язком чого-небудь задля Вашого альманаху. Одно знайшлося, тільки не викінчене, та й написане так, як тільки уміють чорти до Арехти писати: і сам, як читав, то трохи не над кожним словом добре натомив очі, поки розібрав. Тепер переписую та разом і правлю. Треба ще буде кінця додати, бо воно колись, як свербіли руки, писалось, а як перестали свербіти, то так і зосталося
без кінця. Не знаю, чи вподобається Вам і чи підійде до Вашого збірника. Якщо ні, то повернете назад. А поки що заждіть, добродію, хоч з півмісяця, поки я викінчу та перепишу. Ця невеличка робота носитиме назву «День у дорозі», тобто буде малювати подоріжні картини від ранку аж до ночі і виявлятиме — який має вплив на душу людську краса світова, які почуття розворушує та або друга картина. Зарані скажу Вам, що інтересу мало, як бува мало інтересу в подоріжжі, де ви мовчки їдете та милуєтеся світовою красою. Рямця, бачите, зовсім вузенькі, а по таких рямцях і робота. Як скінчу, то зашлю Вам, а Ви гаразденько прочитаєте та тоді й скажете, чи личить вона побачити світа, чи—мишам на снідання. Поки ж що—заждіть.
Бувайте здорові та богові і людям милі. До Вас завжди прихильний
П. Рудченко.
Р. S. Бажалося б мені знати, що маєте друкувати у збірці свого і свого товариства.
63.	До Якова Жарка
20 грудня 1898 р.	8 студня 1898 р.,
Полтава.
Дорогий і серцю любий Якове Васильовичу!
Спасибі Вам за Ваше щире вітання за 25 - літню літературну працю. Як лічити літа з того часу, коли я почав писати, то у цьому році набереться більше (далеко більше) ніж 25 літ, а коли відкинути ті роки, в які мені не доводилося доторкатися до писання, то вийде далеко менше. Як же його казати, що в цьому році виходе 25-ліття? Та нащо і за що? Коли про «за що» не мені судити, а тим, кому уподобались мої писання, то про «нащо» я прохав би, щоб і мене спиталися. Не скрию від Вас, підходили до мене тутешні знайомі запитувати про святкування. Я одповів, що це все дурниця, до якої не лежить ні моя душа, ні мої думки. За віщо, .скажіть мені, славити того чоловіка, що під зайвий час втішав сам себе писанням? За те, що має таку натуру та прихильничество до письменства? Якби це був який-небудь подвиг — славити такого чоловіка і бог би велів. А то — по правді Вам кажу — писав я, пишу і буду писати тільки тоді, як є зайвий час, і через те, що це втішає мою душу, як картьожника якого-небудь утішають карти, а п’яницю — горілка. За віщо ж славити, скажіть? Я відповідав своїм прихильникам: на те, щоб славити мене прилюдно — я не згоджуюсь, бо не достойний того; а як вони вбачають у моїх писаннях користь задля краю, то краще хай потурбуються про те, щоб видати ті мої писання, які їм до вподоби. Мені здається, що розсудив я по правді! Не пам’ятаю, коли ми з прихильником балакали про святкування, тільки з того часу і до сього чутка про його, слава богу, запала. І гаразд, що так сталося.
Перед Вами, добродію, мені приходиться лупати, та ще й як лупати очима! Хоч бийте мене, хоч лайте мене, а... - Прочитав я з Ваших оповідань тільки «Старця» та «По закону» Хоч перед усіма святими заприсягнути — нема часу! І до Вас оце пишу — уже добирається до 2 годин ночі. Тепер у нас така косовиця настала, що рад-раднісінький знайти час задля’ спочинку* Не знаю, коли я останні і передивлюся. У перших я поробив карандашем невеличкі .до-правки в словах та дещо зачеркнув (теж карандашем), щоб мова була дужче співуча. Оповідання Ваші мені дуже подобаються, і мені здається, що їх варт надрукувати, зробивши тільки деякі невеличкі поправки. Може, на святках у мене будуть зайві часи, то я вже на святках передивлюся останні. Хоч, по правді кажучи, не знаю, чи буду мати і на святках зайвий задля сього час. Кажу Вам: тепер така косовиця настала,— сьогодні одно, а завтра друге подавай, та все якнайскоріше. Що будете робити: з того їси хліб, сім’ю годуєш — треба поспішатися робити.
А в нас з земськими робітниками така халепа склалася, що добра людина і ворогові своєму не пожадає. Серце щемить і душа болить, що люди самі себе занапастили так, нізащо. Піймав у ту гущу Падалка, Степаненко, Оліховський і інші, аж 27 чоловіка... Так і хочеться викрикнути за Кулішем:
Лягай, серце, спати, Бо нам Спаса не родила Пречистая мати!
Обнімаю Вас щиро та кріпко. Вашій старій, як Ви величаєте свою дружину, мій аж до землі низесенький поклін. Бувайте здорові та богові і людям милі
Ваш П. Рудченко.
