ЗАЛИШИЛИСЬ ДРІБНІЦІ
Гнат Петрович з тресту „Плодоовоч".—Отже' до приймання урожаю овочів ми в основному - готові: лозунги й плакати написані, оркестр - запросили, ситро й пиво для буфету завезли, "залишились дрібниці-відремонтувати овочесховища й підготувати бочкотару...
ПЕРУАНСЬКИЙ ТЕЛЕВІЗОР
До речі, про телевізори
Американський сенатор, республіканець У ай лі, голова юридичної комісії сенату, переконаний поклонник атомної бомби і атомної війни. Ніхто не вміє так переконливо і красномовно вимагати нових асигнувань на атомне озброєння, як Уайлі.
Але одного разу за обідом місс Уайлиха сказала йому:
—	А що, коли атомна бомба впаде на нас з тобою? Або на Ка-пітолій, де ви засідаєте?
Така думка ніколи не приходила в голову сенатору Уайлі, і вона його позбавила сну і спокою. Сорок днів і сорок ночей думав сенатор Уайлі. Думав з таким напруженням, що пар валив стовбом з його голови, як у індійського царя Васішти.
Нарешті придумав.
Виступив Уайлі перед сенатською комісією і сказав:
—	Треба розкупчити сенаторів, тому що, як сказала моя Уайлиха, атомна бомба може влучити в Капітолій і зробити там таку хіросіму, що від сенаторів навіть і лисин не залишиться. Шо ж тоді буде робити Америка без сенаторів?
— Єдиний вихід — розкупчитися і ніколи гуртом не збиратися. А законодавствувати сенатори будуть на віддалі — кожний з свого таємного сховища. За допомогою телевізорів. Я вношу пропозицію, щоб уряд побудував спеціальну телевізорну сітку, за допомогою якої сенатори могли б влаштовувати засідання, не виходячи з своїх сховищ і кабінетів.
Можна сподіватися, що на екрані перчанського телевізора скоро буде показано засідання розкупченого американського телесенату. Будуть сидіти сенатори перед телевізорами і будуть обмірковувати такі питання:
— Про нові асигнування на атомні бомби і про заборону атомним бомбам падати на сенаторські голови.
Стандартна фантазія
В Празі відбулись міжнародні змагання з французької боротьби. Турецька команда посіла в цих змаганнях третє місце.
Але турецьку газету «Сон поста» не задовольнили такі наслідки.
—	Все це підступи слов’янського блоку, — багатозначно скаржилась «Сон поста». — Турецька команда посіла краще місце, але слов’янський блок примусив суддів змагань присудити туркам лише третє місце.
До чого ж нудно брешуть тепер у Стамбулі і в Анкарі! Знаючи про багатства східної фантазії, слід було чекати, що турецький журналіст не пошкодує фарб для опису підступів «слов’янського блоку» і створить шедевр, гідний казок Шахразади.
Що-небудь на такий манір.
«Було це чи не було, а трапилось вено тоді, коли я ще колисав мою прабабуню. І пішли тоді три юних турецьких богатирі на змагання в Прагу. І були вони молоді, як чотирнадцятидеяний місяць, і пупки у них були, як айва. Як тільки почались змагання, згребли турецькі богатирі гяурів і так вдушили їх у килим, що віддерти їх від килима не було ніякої можливості. Так вони з килимами і поїхали додому.
Побачив це великий візир по імені «слов’янський блок», опечалився, пішов до каді і сказав:
—	Дам я тобі хороший конак і ЗО гурій, але ти присуди перше місце переможеним гяурам, а останнє місце туркам. А не присудиш,— посаджу тебе на турецьку мебель — тобто на палю.
Каді вирішив, що ЗО гурій ліпше, ніж турецька мебель, і присудив туркам лише третє місце».
Так могла б «Сон поста» блиснути всіма фарбами східної фантазії, але замість цього вона сфабрикувала нудну й убогу брехню.
Очевидно, внаслідок американської допомоги, в Туреччині стандартизована не лише зброя по американських взірцях, але й газетна брехня. Турецькі газети брешуть тепер по нудних херстівських стандартах.
С. ЕДЖ
кіно й життя
Помрежисера. — Нам повезло. В ролі знатної трактористки Паші Адаменко погодилась зніматись сама Паша.
Режисер. — Паша? Ви з ума зійшли. Це зовсім не її типаж!
МАР1ЙЧИНЕ ГОРЕ
Ви, мабуть, бачили в газеті Марійчин портрет. Стоїть вона серед поля, хустинкою вив’язана, усміхається, ніби каже вам: погляньте, який урожай визріває на моїй ділянці. Марійка з своїми дівчатами зробила все, щоб тільки радіти. На 800 центнерів заказався у неї урожай!
А тут, на тобі, горе.
Почалося воно з того рокового дня, як газета на першій сторінці повідомила, що «Золота зірка Героя скоро засяє на грудях ланкової». Голова колгоспу, Іван Федорович, так зрадів з цієї похвали, що коли б тепер не повертався з поля,— неодмінно зайде на її ділянку і висмикне коренів із шість, щоб увечері на виробничій нараді знову сказати ланковим;
—	Дивіться, який приклад подає вам Марійка!..
Не встигла вона умовити голову, щоб не робив цієї «проривки», як Із сусідніх артілей в один день з’явилося три комісії. Прочитали вони в газеті, що на Марійчинім полі кожен буряк уже півтора кілограма важить І не повірили.— Хочемо,— кажуть, —на фактах переконатися. Ми ж змагаємось!..
І зібралися їхати на поле. А в кожній комісії по сім чоловік! А кожен член комісії мітить хоч два—три «факти» повезти з собою!
Що робити? Порадилась Марійка з дівчатами І знайшла вихід. Запросили гостей у дім. Частували та пригощали їх аж до вечора. А коли засутеніло надворі, і потемніло і в очах гостей, повезла їх ланкова в поле та й вивела... на їхні ж буряки, що ростуть по сусідству.
Смикали вони корені, мацали, сказали, що в них «теж такі самі», і поїхали, заспокоєні.
Та не могла і після цього заспокоїтись Марійка. Майже через день заскакував на її ді-лямку голова сільради Данило Матвійович.
Приїде і гукає:
—	Здраствуйте, мої стахановки, гордість моєї сільради! Спішу в район. Викликають по молокопоставках. І заїхав, щоб узяти взірець наших успіхів. Приємно ж порадувати керівництво району...
Насмикає Данило Матвійович буряків, зв’яже їх у два пучки і їде в район. Один пучок
кладе на стіл голові райвиконкому, а другий бере з собою на нараду в питанні молокопоставок і, виступаючи там, гордо потрясає буряками.
—	Ось яких успіхів досягла наша сільрада! На сьогоднішній день кожен корінь півтора кілограма тягне!
Скільки не воювала з ним Марійка,— не помагало.
—	Ти повинна зрозуміти,— казав Данило Матвійович,— що твої бурячки піддержують марку нашої сільради!
Не менше уваги приділяв Марійчиній ділянці і зав. райфінвідділу, Кузьма Калістратович Дзвоник, що був уповноваженим від райкому в артілі «Нове життя». Двічі на тиждень приїздив він машиною в поле, милувався визріваючим урожаєм. Потім, наказавши дівчатам берегти кожен корінь, запасався свіжими «зразками» буряків і повертався в район. Зважував ті зразки і давав завдання старшому статистикові фінвідділу: підрахувати на арифмометрі, які плоди дали його виїзди на ділянку знатної ланкової (у переводі на центнери, на цукор, на жом)... Ці звеселяючі дані він передавав дівчатам. А одного разу Кузьма Калістратович порадував ланкову такою ідеєю:
—	Ось на днях,— каже,— буде районний зліт і я внесу пропозицію, шоб провести екскурсію всіх ланкових району на вашу плантацію!
Марійка аж сполотніла.
—	Не пущу! Нікого не пущу! Це ж кожен екскурсант здумає хоч по одному буряку вирвати!... Ой, горе!
—	Не хвилюйся. Я Це питання ще погоджу,— сказав заврайфінвідділом.
І поїхав.
Та саме в цей час дівчата побачили, що до них спішить польовою стежкою якийсь смуглявий молодий чоловік.
Підійшов, привітався.
—	Я фотограф!— каже.—Блиснула у мене, дівчата, думка: давати щодня в газеті крупним планом, на дві колонки, зразки росту буряків на вашій плантації! Ви розумієте, наскільки це оригінально! За ростом ваших буряків слідкуватиме вся область!
Марійка не витримала:
— Дуже оригінально! До осені вирвемо останній буряк, який залишиться, сфотографуємо його крупним планом і на цьому закінчимо копання!... А на завод що я довезу — ваші фотографії на дві колонки? Ідіть собі, чоловіче добрий, і не вигадуйте мені нового клопоту!
Дівчата пішли підживлювати буряки, а фотограф склав свої триноги і подався назад через балку, до станції.
Коли знову приїхав зав. фінвідділу, Марійка його попросила:
— Кузьма Калістратович! Скажіть вашому статистикові, щоб підрахував, скільки я можу втратити врожаю, якщо голова колгоспу буде висмикувати щодня шість коренів, голова сільради — шістнадцять, ви —- з десяток на тиждень та комісії, та екскурсії... Дуже інтересно, скільки: і в переводі на центнери, І на цукор, і на жом?..
Після цього Кузьма Калістратович облишив такі експерименти. Видно, налякав його арифмометр.
Та ще більше і зовсім несподівано налякав той арифмометр голову сільради Данила Матвійовича.
Спішив він у район на нараду у питаннях хлібозаготівель. Звичайно, заїхав на Марійчи-не поле і на цей раз, щоб «порадувати керівництво району», нарвав буряків. Приїхав у район, одну в’язочку поклав на стіл секретареві райкому, а з другою вийшов на трибуну наради:
— Ось яких успіхів домоглась наша сільрада! На сьогоднішній день кожен корінь до двох кілограмів тягне.
— Досить! Далі про це я скажу!— перебив його секретар райкому і продемонстрував перед всією нарадою ті цифри, які дав йому статистик райфінвідділу на просьбу Марійки. А потім став секретар давати такою чосу голові сільради, що той і впрівав, І висихав, і знову рукавом витирався.
Після цього припинилася «проривка» на Марійчиній ділянці.
Перестали навідуватись екскурсанти. Перестала журитися Марійка.
Степан ОЛІЙНИК
ЗАДАЧА З ТРЬОМА НЕВІДОМИМИ
Чи забезпечить видавництво «Радянська школа» своєчасний випуск підручників, чи й цього року «порадує» учнів традиційним словонедотриманням?
Чи й цього року трест навчальних приладь Міністерства освіти УРСР триматиме школи на «голодному пайку», чи забезпечить їх навчальними приладдями?
Чи провалять паливні організації Во-рошиловградської області постачання шкіл вугіллям, якщо врахувати, що в школи завезено лише одну третину потрібного палива.
ПІД ФУТБОЛЬНИМ НАСТРОЕМ
— І чим же закінчилася сутичка Добрині Нікітича із Змієм?
— 3:0 на користь Добрині!
ПІСЛЯ УРОКІВ
— А де піонервожаті? дивуються вагоновожаті.
МАМА ВИННА
—	Гриценко, ти чому запізнився на уроки?
—	Мама проспала.
Київський деревообробний комбінат Міністерства лісової промисловості випускає для шкіл парти дуже поганої якості.
ПАРТАчі
— Для ремонту шкіл він фарб не дав, а от в рапорті на фарби не поскупився.
„Морозиво" на ремонті
Пам’ятаєте казку про одного дурника, який танцював на похоронах і ридав на весіллі? За неперевіреними чутками, цей оригінал улаштувався в Ленінському райхарчоторзі м. Києва. На перших кроках своєї діяльності він у літню спеку закрив на ремонт магазин «/Морозиво» на Хрещатику. Тепер цей дотепник чекає січневих морозів, щоб закінчити ремонт магазину, відкрити торгівлю морозивом і заборонити продаж гарячого чаю в чайних.
Як відомо — в казці гості досить неввічливо обійшлися з дурником. Йому дісталося й на похоронах, і на весіллі. Не пощастить йому сховатися від споживачів і в Ленінському райхарчоторзі.
БЛОХА І КОВДРА
На ковдру стрибнула блоха.
Чи то була вже на людей лиха,
Чи в теплій ковдрі здумала погріться, Та й почала гайсать,
кусать,
Шо ніде від блохи подіться!
Забачили сусіди ту блоху:
— Скоріш в огонь!
Спалити ковдру,
А з нею ту блоху хоробру,
Інакше — не чекай добра!..
Зчинився галас, тарарам.
Розгардіяш, гармидер, буча, Кругом — шумиха дивовижна.
—	Тепер пожежа неминуча! — Здійняла крик якась панянка ніжна.
Лише господар у спокої,
Не бідкавшись од прояви лихої, Сказав поважно і розважно:
—	Блоха — не так персона важна, Щоб бить на сполох із-за чепухи.
Не варто ковдру нищить з-за блохи, її я в гості не просив,
Тому вчиню простіше нині...
Взяв ковдру, потрусив
І витрусив блоху к лихій годині.
... Ми ось чим байку цю обновим:
Так трапилось з Миколою Петковим,— Блоха в Болгарії гайсала,
Людей розлючена кусала,
Та ще й за море поглядала.
І так нахабно, всім на диво,
Діяльність повела лиху,
Що розсудив народ правдиво:
— Якщо блоха нам шкодить котра, То краще витрусить блоху...
Чого ж то має гинуть ковдра?
Степан КРИЖАНІВСЬКИЙ
ВІДПОВІДЬ НА ВІДПОВІДЬ
На початку березня редакція «Перця» переслала голові Укоопспілки т. Липовому скаргу курсантів на кричущі безладдя в учбовому комбінаті. Було над чим подумати керівникам Укоопспілки!
Та сталося не так. Тут відразу кинулися шукати і досліджувати: хто написав? Хто посмів виносити сміття з хати?
Одержавши від заступника голови Укоопспілки тов. Сіроштана відповідний інструктаж, як спіймати «крамольника», директор комбінату Андреева замкнулася в кабінеті і з допомогою лупи весь день звіряла почерки.
Знайшла!
Забувши про відповідні статті в кримінальному кодексі, в комбінаті почали переслідувати кур-санта-дописувача. Ми тебе, мовляв, виженемо в три шия, навчимо, як писати!
Тимчасом тов. Сіроштан обдумував— що написати в редакцію? Чотири з половиною місяці думав він і зрештою надіслав нам формально-бюрократичну відписку на зразок: «нельзя не сознаться, нельзя не признаться», а в цілому— все гаразд і навіть прекрасно.
Так «Перець» мав нагоду познайомитися ще з одним екземпляром з категорії тих, що на словах розпинаються за критику і самокритику, а насправді бояться її, як нечистий ладану.
ПРЯМЕ ПРИЗНАЧЕННЯ
—	На цих стільцях неможливо сидіти. Для чого ж їх випускають?
—	Для мебелі.
Штатні одиниці на Мринській ветдільниці
Ветлікар МрмнськоТ зооветдільнлці (Чернігівська область) Шкаберда ніколи не виїжджає у колгоспи. Коли його викликають до хворої худоби, він відповідає: «Ліквідуйте хворобу власними силами». Малого синочка свого Шкаберда провів у штат, як ветсанітара, дружину — як їздового.
В тихій Мринській ветдільниці
Є три штатні одиниці:
Шкаберда — ветеринар, їздовий та санітар.
Невеличка установа.
Невеличкий там і штат...
Захворіє десь корова, —
Зразу звуть цей «апарат».
Та не завжди він при буде І
А як з’явиться, бува,
— То тоді, — говорять люди — Як корова — не жива.
Неподобне щось твориться
В Шкаберди на ветдільниці:
Санітаром свого сина —
Малюка — провів у штат,
За їздового — дружина...
От і весь вам апарат.
Треба їхать на дільницю —
Лікар з конюхом свариться: Каже: — Жінко, запрягай!
А вона: — Не буду! Й край.
Отакі дива-дивниці
В Мринській зооветдільниці,
Де Шкаберда, жінка й син Байди б’ють всі, як один.
М. ДОБРИЙ
БУНТ КВІТІВ
Нещодавно одесити спостерігали незвичайне явище. Театральний завулок, де міститься театр Одеської музкомедії, був запруджений... квітами. Ніби сюди зібралися квітники з усього міста. Білосніжні лілеї, рожеві троянди, пишні жоржини, піони грайливі «анютині глазки» і навіть скромні вербени у незвичайному шумі товпились перед вестибюлем театру. А з боку Ланжерону і Приморського бульвару насували нові колони хризантем, гвоздик і левкоїв.
Над натовпом стояв галас. Ніжні ароматні квіти вигукували не зовсім ароматні слова на адресу художнього керівника і директора театру Одеської музкоме-дії т. Висоцького. Особливо виявляли активність лілеї, троянди і піони.
— Як він посмів?
— То ж тільки подумать: заборонити нам вхід до театру! Цього ще не було в історії театру.
— А ще актор!
— Ми протестуємо!
Так, це був справжній бунт!
Приголомшені одесити дивились на цю незвичайну демонстрацію.
— В чім справа? — боязко запитували вони сполотнілого театрального швейцара.
— Наказ... — шепотів швейцар таємничим голосом, вказуючи на дошку, на якій висів наказ по Одеському театру музкомедії.
Цей наказ справді міг схвилювати! Цитуємо його:
ПРИКАЗ № 63
по Одесскому театру Музко-медии.
В связи с участившимися случаями организации клаки и создания так называемого «успеха», выражающегося в пропуске в театр девочек с букетами, которые бросают их на сцену, при чем зачастую ставят артистов, а следовательно, и театр, в глупое положение, т. к., во-первых: создаваемый этими девочками «успех» зачастую не соответствует квалификации артиста или номера (пример имеем артистки Черной) во-вторых букеты зачастую бросаются в голову артиста, в третьих сте-
бли и листья цветов рассыпаются по сцене и могут, особенно во время танцевальных номеров, привести к несчастью, т. к. на них легко поскользнуться. В целях устранения вышеуказанного, как вредного и ничего общего с советским театром, не имеющего, ПРИКАЗЫВАЮ:
1,	Запретить бросание цветов на сцену.
2.	Исполнение настоящего приказа возлагаю персонально на администраторов Полонского к Кропа и билетеров,
обслуживающих ложи бельэтажа.
И. о. директора театра
Э.	А. Высоцкий.
Коментарії до цього були б зайві, коли б не одне невеличке «але» яке, як І всякі «але», не зазначено в славнозвісному наказі.
Та це «але» відомо одеському глядачеві, який відвідує свій театр і знає навіть його закулісне життя. Цей глядач нам розповів, що наказ, в якому т. Висоцький
так турбується про бідну актрису Чорну, щоб вона, бува, не посковзнулася на квітах, викликаний не таким уже батьківським піклуванням дирекції про молоду актрису.
Зовсім ні!
Справа в тім, що в цьому ж таки театрі музкомедії працює дружина Висоцького, актриса Би-ховська. Як і всяка дружина директора театру чи художнього керівника, вона, як правило, виконує ролі молодих героїнь. Одеський глядач скаржиться, що Би-ховській важко вже за своїм віком справлятися з такою роботою. Ці ролі краще вдаються молодій актрисі театру Чорній. За це їй і летять, як сказано в наказі, «у голову» квіти від вдячного глядача.
І Висоцький вирішив оголосити квіти поза законом. Віднині — це антирадянське явище! В Одеській музкомедії заборонено входити до зали з квітами в руках.
Мораль з цього мусить бути одна: коли у людини є талант,— вона І на квітах не посковзнеться.
Ю. ОЛЕКСІЄНКО
З оригіналом згідно
Хоч цей оригінал нічого не говорить адресатові, зате він дуже багато говорить про роботу працівників телеграфу.

ВОЛОЧИСКИЙ сах-за-д. СЕКРЕТ АРУ.
НАРСУД ВОЛОЧИСКОГО р-на зобовьязуе вас обеспечить явку в НАРСУД гр-н вашого за-да какие должни прибуть на 28-го мая 1947 года о 10-ти годыни утря повидомить под разписку явку обовьязкова за не явку отвичаєте сами,
СЕКРЕТАРЬ (підпис)
Кажуть, що коли громадяни (скакне должни прибуть») прочитали це «сповіщення», то тут же в цеху влаштували свій «суд». З реготом судили вони секретаря Волочиського нарсуду і винесли вирок: «Послати вчитися! Хоч у школу лікнепу. Вирок оскарженню не підлягає».
поклонник ЗАКОРДОННОГО
— Дайте мені що-небудь Гоголя, тільки, будь ласка, в перекладі з французької...
ТОВАРИШУ ПЕРЕЦЬ!
Енциклопедичний словник ПОЯСНЮЄ, що епістолярною літературою зветься листування відомих діячів, що являє громадський інтерес. Надзвичайно розвинена епістолярна форма в сатиричній літературі. Серед уславлених епістолярних творів цього жанру за останній час стало відоме листування страхових організацій Слов’янська, Сталіно й Києва з автором цих рядків. Подавши в 1945 році (по смерті чоловіка) страхову книжку № 745658 та інші документи до Слов’янської міської інспекції держстраху, я попрохала сплатити належну мені страхову суму. Старший інспектор т. Дашенко видав мені розписку про одержання документів і сказав, що через тиждень відповість мені по суті справи.
Цей «тиждень» тягнеться вже з 1945 по липень, 1947 року. Протягом всього цього «тижня» я пищу скарги до страхових інстанцій, а звідтіль одержую веселі відповіді: «ваші документи передали», «документи переслані»,
«документи одержали», «...не одержали», «...пішли», «...прийшли».
Мені вже набридла вся ця писанина. Я вирішила поставити на ній крапку й попрохати тебе, товаришу «Перець», опублікувати моє повідомлення про епістолярну творчість організації Держстраху.
Гадаю, що цією творчістю зацікавляться ті, кому слід, і застрахують мене від веселої паперової зливи
М. ЛИХОДОЛЬСЬКА
м. Слов’янськ, Сталінської області.
ДОРОГИЙ ПЕРЕЦЬ!
У мене сьогодні святковий день і я хочу поділитися з тобою своєю радістю. Я одержав з київської артілі «Індпошив» сорочку, яку здав шити 4 місяці тому. Хоч дехто й каже, що сорочка звичайна й, навіть, погано пошита, але для мене вона дорога. По-перше, на неї пішло не 3 метри матеріалу, як звичайно, а цілих
4.	По-друге над нею працювало аж 3 філії артілі: на вул. Леніна, 16 прийняли замовлення, гроші, зняли мірку. На вул. Чапаева, 7 ще раз знімали мірку. На вул. Ворошилова, 4 — видали замовлення.
Тепер я вирішив замовити цій артілі костюм для свого п’ятирічного
 сина. Хай, думаю, знімуть мірку з мене, а коли костюм буде готовий, на той час і син підросте.
О. КОРОЛЬ
Науковий співробітник Академії наук УРСР
ШАНОВНИЙ ПЕРМЕ!
Розв’яжи, будь ласка, таку арифметично - заготівельну задачу: в жовтні 1946 р. агент центральної гуртової бази комбінату «Ворошиловградвугілля» т. Матві-єнко та уповноважений гаража управління робітничого постачання т. Самохін виїхали до м. Житомира на закупівлю картоплі для колективів цих двох установ. На цю операцію МатвІєнко й Самохін одержали 25000 крб. Через З місяці з Житомира повернувся один т. Самохін без картоплі, за що одержав зарплату за 3 місяці й 3.000 крб. командировочних. 26 червня 1947 р. начальник Житомирської заготконтори т. Ізва-рін повідомив, що на ст. Красно-дон прибула наша картопля. Робітники, командировані туди, повернулися порожнем, бо лікарська комісія заборонила розвантажувати зіпсовану картоплю.
Треба з’ясувати: де поділися наші 25.000 крб. і кого треба судити за цю картопляну операцію: Матвієнка, Самохіна чи Ізваріна?
С. БОЛИ АЗОВ, Т. КОРОВАМ, X. БАНОВ
м. Ворошиловград.
ТОВАРИШУ ПЕРЕЦЬ!
Надішли мені, будь ласка, до-відку про те, що я, директор нафтобази Фурман, у грудні 1946 року одержав позику у сільгосп-банку (2500 крб.) і придбав на неї у власне користування корову. На підставі постанови уряду, я, як службовець, у перший рік користування коровою звільняюсь од молокопоставок. Довідка потрібна для подання уповноваженому Міністерства заготівель по Балтському району.
Цю довідку мені повинна була видати Харитинівська сільрада. Але без півлітра й закуски голова й секретар сільради такої довідки не видають. А горілки в мене немає. Виручай хоч ти, товаришу Перець!
ФУРМАН, директор нафтобази.
Станція Балта
Одеської залізниці.
ПЕРЕЦЬ ДОПОМІГ
В журналі Перець № 6 було вміщено листа про зловживання керуючого Почино-Софіївської аптеки М. Ю. Гольдштейна (Магдзлинівськкй район).
За повідомленням Дніпропетровського обласного аптекоуправління, факти, наведені в листі, повністю ствердилися. М. Ю. Гольдштейна з роботи знято.
АМЕРИКАНСЬКА ЛИПУЧКА.