№ 3. КИЇВ. ЛЮТИЙ 1950 р
РІК ВИДАННЯ х
ЦІНА 1 КРБ.

В. СЛИЩЕНКА
—	Ми вперше обиратимемо в цьому селищі.
—	А під час минулих виборів вас тут не було?
—	Селища не було.
Реклама і факти
Містер Трумен скрізь рекламує так званий «американський образ життя». Президент США рекомендує цей «образ» усім країнам І расам, як «Ідеал свободи й достатку для всіх». Ми хочемо додати до президентської реклами лише два документи, взяті з американської комуністичної газети «Дейлі Уоркер»:
1.	В м. Сан-Антоніо відкрито спеціальний готель для собак. На фото (вгорі) — реєстрація нового породистого постояльця. Сотень тисяч бездомних американців, що ночують на панелях, під мостами і на задвірках трушоб, ніхто не реєструє і готелів для них не будує.
2.	МімІгансьме «товариство захисту бездомних тварин» збудувало спеціальну конюшню для бездомних коней. Діяльність товариства не розповсюджується лише на бездомних американців, і ночувати в конюшні вони можуть тільки нелегально (фото внизу).
Більш нічого до «ідеалу свободи й достатку», розрекламованого містером Труменом, ми додати не можемо.
З малюнків, надісланих на конкурс Перця
ПІШОВ ПО ШЕРСТЬ, А ЗОСТАВСЬ ОСТРИЖЕНИЙ
Мал. Ю. ЧМЕЛЬОВА
«Які тут тимчасові?
Злазь!
Ваш час увесь вийшов!»
В. Маяковський.
ЛИСТ ДИРЕКТОРОВІ МЕЛІТОПОЛЬСЬКОГО ЗАВОДУ ІМЕНІ 30-РІЧЧЯ ВЛКСМ тов. БУБНІ А. А.
Здоровенькі були, дорогий наш Андрію Андрійовичу!
Уявіть собі на хвилинку таку картинку. Одного пречудового дня задумали Ви пошити собі нову шубу. Хорошу таку, солідну таку, теплу таку шубу. Ідете Ви в майстерню «Індпошив», вибираєте матеріал, фасон і платите гроші. З Вас знімають мірку й обіцяють, що шуба буде перша в Мелітополі, одне слово, буде о-го-го шуба! Ви красненько дякуєте і з спокійним серцем ждете обнови.
І от обнова готова. Одного пречудового дня Вам приносять на квартиру Вашу шубу. Ви тільки глянули на неї і Вас одразу кинуло в жар. Шуба виявилась явно некомплектною. Шуба була без коміра, без лівого рукава, без правої кишені, без петельок і без гудзиків.
—	Що за жарти? — наступаєте Ви на посланця «Індпошиву». — Де комір, де лівий рукав, де права кишеня, де петельки, де гудзики?
Але посланець «Індпошиву» спокійно відповідає:
—	Перераховані вами деталі, а саме:
1.	Комір,
2.	Лівий рукав,
3.	Права кишеня,
4.	Петельки,
5.	Гудзики
в комплект шуби не входять. Беріть, що пошили, й носіть на здоров’я.
Що б Ви зробили в такому разі? Даю голову на відріз — Ви схопили б ту некомплектну шубу під пахву, побігли б в «Індпошив», кинули б її під ноги самому завідувачеві та з пісочком його:
«Хто вас учив так працювати? Повертайте гроші або шубу дошивайте!»
Повірте, шановний Андрію Андрійовичу, — точнісінько таке ж бажання бентежить душі багатьом замовцям, яким Ваш завод уже довгий час постачає некомплектні нафтодвигуни. Але двигуни — не шуба Його не схопиш під пахву (хоч він і некомплектний), не побіжиш в
Мелітополь, не кинеш Вам під ноги. Замовцям залишається одне: писати, скаржитись, благати. «Поверніть гроші або доробіть двигун» — пишуть Вам із Харківщини. «Хто Вас учив так двигуни робити?» — скаржаться з Сумщини. «Майте совість, товариші, виручайте!— благають керівники Верхньотеплівської інкубаторної станції. — Нам ось-ось треба станцію запускати, курчат виводити, а присланий Вами нафтодвигун не запускається, бо він без нафтобака, без бака для води, без вихлопної труби, без лампи для нагріву кулі і т. д. і т. ін.».
Але хіба Вас проймеш добрим словом. Ви навіть не читаєте цих законних скарг і просьб. Ви віддаєте їх начальникові відділу технічного контролю Граціанському, а той спокійно відписується. Одну з таких відписок, з Вашого дозволу, цитую дослівно:
«Директору В.-Тепловской инкубаторной станции.
На Ваш № 318 от 17 декабря 1949 года сообщаем: перечисленные Вами принадлежности к нефтедвигателю:
1.	Бак для воды,
2.	Бак для нефти,
3.	Выхлопная труба,
4.	Лампа для подогрева шара,
5.	Шланг для подводки воды от бака к водяному насосу,
6.	Водоотводная труба
в комплект поставки не входят. Руководствуйтесь упаковочным листом.
Начальник ОТК Грацианский».
Просто й геніально! Не падайте, мовляв, духом, товариші замовці. Не хоче двигатись некомплектний нафтодвигун — керуйтесь упа-ковочним листом. До чого ж мудра людина Ваш Граціанський. З ним можна просто чудеса творити. З ним можна, замість двигуна, випускати одну лише станину з металічним одороблом, відправляти замовцеві (гроші ж наперед платять) і все в порядку. «Керуйтесь упаковочним листом і будьте здорові».
Скажіть, будь ласка, Андрію Андрійовичу! Чим керується Ваша директорська совість, дозволяючи випуск двигунів, які, наче два п’ятаки, подібні до тієї некомплектної шуби, про яку говорилося вище?
Погана, ой погана слава котиться про них по республіці. І про Вас, дорогий Андрію Андрійовичу. І про Ваш завод. Котиться, аж двигтить!
Про що вважаю своїм обов’язком сповістити Вас. Бажаю успіху і доброї слави! Від усього серця!
Од Вашого ПЕРЦЯ.
С СУДДІ В АМЕРИЦІ!..
(Картинка американських нравів)
Ця Історія сталася недавно в американському місті Нью-Орлеані і розказав про неї тижневик «Ньюс-Уік».
Шістдесятилітня дружина чікагського банкіра Сандерфільда раптом захворіла. Після обіду її занудило, закололо під ложечкою, запаморочило голову. До хворої викликали домашнього лікаря, потім астролога, який по зірках угадував кров’яний тиск своїх пацієнтів, потім ще кілька модних знахарок. Але нікому з них не пощастило поставити точний діагноз хвороби місіс Сандерфільд. Тоді на сімейній раді було одноголосно ухвалено звернутися до знаменитого містера Фіглерса.
В ці дні 38 газет і 12 радіостанцій день і ніч рекламували його зверхновий і зверх-модний метод лікування всіх хвороб. Цей метод протягом кількох днів підніс містера Фіглерса з темряви невідомості на вершину слави й зробив його професором, науковим світилом першої величини.
Містер Фіглерс лікував своїх пацієнтів на відстані. Так би мовити, поштою. Фіглерс вимагав од пацієнта зовсім мало. Щоб поставити діагноз, прописати рецепт і режим лікування, науковому світилу треба було надіслати: а) пучок волосся, вирваного з голови під час хвороби; б) сто доларів гонорару на його рахунок в нью-орлеанському банку. Через кілька днів хворий одержував від професора Фіглерса відповідь. Розглядаючи волосся хворого в лупу, професор ставив діагноз хвороби і надсилав його листом хворому. Якщо в наукового світила під час дослідження виникали якісь сумніви, він спалював волосся і досліджував попіл. Після цього професор уже обов’язково знаходив те, що потрібно.
Містер Фіглерс одержав 1 волосся місіс Сандерфільд, шістдесятилітньої дружини відомого чікагського банкіра. Через тиждень хвора банкірша з радісним нетерпінням виймала з конверта синенький папірець з відповіддю професора. Прочитавши її, вона раптом вся пожовкла й захиталась.
У відповіді було написано:
«Одержав ваше волосся. Лікування: 1) По-менше ковтайте віскі й коньяку; 2) Поменше надмірної розпусти з випадковими особами, бережіть сили; 3) Поменше пропадайте по ночах у кабачках — вам треба виспатись; 4) Побільше ковтайте свіже повітря. Привіт. Фіглерс».
На судовому процесі з'ясувалося, що секретарка Фіглерса помилково переплутала конверти. Лист, одержаний місіс Сандерфільд, призначався морському офіцеру з Сан-Фран-ціско.
І ще з’ясувалося на судовому процесі, що професор Фіглерс — не професор і не Фіглерс, а колишній кельнер з нічного бара «Ріо-Ріта» в Нью-Йорку на прізвище Фіглер. А диплом професора медика він купив за 500 доларів у співробітника Колумбійського університету в тому ж таки Нью-Йорку.
І ухвалив тоді американський суд:
1.	Оштрафувати Фіглера-Фіглерса за образу банкірського дому Сандерфільд і К° на 1000 доларів.
2.	Позбавити Фіглера-Фіглерса диплома професора медицини.
3.	Оштрафувати Фіглера за самовільне приставления до свого прізвища літери «с» на 500 доларів.
4.	Дозволити Фіглеру й надалі продовжувати свою лікувальну практику.
Як повідомляють газети, четвертий пункт вироку коштував Фіглеру 10.000 доларів.
Під час процесу біля суду пікетували десятки худих, виснажених людей. У них на грудях були плакати: «Тисячі безробітних лікарів ходять по дворах колоти дрова за ЗО—50 центів!.. Виженіть шахраїв з медицини! Дайте роботу справжнім лікарям?».
У пікетчиків в кишенях були лікарські дипломи, але не було доларів. Вони й досі продовжують рубати дрова. А на темному небі американської науки продовжує мерехтіти світило з доларами — шарлатан Фіглер.
Леонід ПОЛЯКОВ.
Ласло БАКО
Піп, Чабан і Садівничий завелись, як на ножах: Кожен з них хотів засвідчить, що його давніший фах.
Вже Чабан став гору брати; «Мій давніший, ніж у вас, — Бо ще Авель близь Євфрату в давнину овечок пас!»
«Ні, це зовсім не до ладу, — Садівник тут перебив, —
Ще ж до цього в райськім саді садівник кущі садив?»
Піп за себе не боявся й перемогу смакував,
Вже він нею утішався. Врешті їм таке сказав:
«Не було ще стад і раю, тільки морок був густий,
Я той морок в хід пускаю. Тож мій фах найбільш старий?»
Переклад з угорської Ф. СКЛЯРА.
Американські банки фінансують виборчу кампанію англійських консерваторів.
(З газет).
Мал. БЕ-ША
ЯК У ВІДОМІЙ РОСІЙСЬКІЙ ПОГОВІРЦІ: Старый друг — лучше новых двух.
Мал. В, ГЛ И ВЕНКА
Підприємства Міністерства легкої промисловості і промкооперації УРСР не дбають про випуск одягу і взуття для дітей шкільного віку, (3 листів до редакції).
— Чи я, мамо, недоріс?
— Чи я, мамо, переріс?
Власношкурникамм називає тепер народ тих поодиноких типів» які найперше дбають про власну шкуру» а не про державні і громадські Інтереси.
Закукурікає «власний» півень і такий господа р-власнош курни к, дивись» аж мліє від солодкого задоволення. Зате повз громадське добро» яке з його ж вини псується під дощем» господарник-власношкуриик може пройти І» навіть, уваги не звернути. І Перець витягає сьогодні цих власношкурників за вуха на світло. Ось вони! Просимо ближче познайомитись!
П Р И ДА Я КО
Цей «головує» у колгоспі ім. Фрунзе, в Краснопільському районі на Сумщині, Прізвище його — Придайко.
Як він поводиться з громадським добром, найкраще вам розповість така картина.
Недавно скликав Придайко засідання правління.
—	На порядку денному у нас, — каже, — знову те ж саме питання: «що. куди і як списати». А тому, — каже, — прошу мізкувати і комбінувати добре.
Три члени правління (з семи), що сиділи тут, — мовчали. Мізкував і комбінував Придайко. як людина з великим досвідом у цих ділах,
— Чого там у коморі невистачає? 120 кілограмів пшениці. 36 кілограмів печеного хліба. цукру? Пиши у графу «розтруска».
—	Що там у тебе, Мандриченко, на фермі пропало? 300 яєць і двоє поросят? Запишем так: «300 яєць випили півні, щоб голосніше співалося. А двоє поросят — пиши... «пропали безвісти»...
1 саме в цей час, коли Придайко сидів у конторі і стряпав оцю чергову «фільчину грамоіу», за вікном, на подвір’ї артілі, його жінка всевладно покрикувала:
—	Накладайте більше! Воли добрі, довезуть!
—- Та куди ж ви ці дошки забираєте? Вони ж потрібні нам для ферми! — суперечив хтось розгніваний.
—	Мовчіть! Па це єсть «указаніє» Придание! От І все!
За цими «указаніями» Придайчнха одвезла вже додому 25 кубометрів колгоспного лісу. За цими «указаніями» щодня пара колгоспних воликів працює у власному господарстві При дайка.
Недавно з артілі мчала через поля колгоспна підвода до Михайлівського цегельного заводу. Спішно був потрібен електрозварник. Думаєте, що спішили до сівалки якусь деталь приварювати? НІ! Сівалка мусить підождати, бо справа тут куди серйозніша — треба було... ліжко Придай нові лагодити. За цією підводою пішла друга — повезла електрозварникові колгоспний ліс в нагороду за «термінову роботу».
Хочете ще фактів? Вони є. Про них розкажуть вам колгоспники артілі їм. Фрунзе, які неспроста прозивають порушника Статуту артілі Придайка—власно шкурником.
МОРДВИНОВ
Це його прізвище. Посада — начальник Сталінського обласного управління трудових резервів. Дуже дбайливий чоловік! Побачили б ви, який у Мордвинова зразковий порядочок, яка виняткова чистота... на власній домашній «фермі». Корівка 1 сита, і мита, і в теплі. Гусаки і гусочки, що Мордвинов їх розвів цілий табун, — білі, мов лебеді, відгодовані. А кури?! Та що й говорити: кури — так ті й сплять при електриці-
А бачили б ви, як Мордвинов поставив облік на власній фермі! Все тобі до тютільки знає: яка курка вже знеслася, яка ще ні, коли отелиться корова, який гусак за якою гускою «привдарюе».
Он який Мордвинов господарі
Цс дома, у власному господарстві!
А тепер заглянемо у ремісниче училище № 2?І побачимо, як Мордвинов дбає про державне добро, як начальник обласного управління трудових резервів.
Двір училища нагадує кладовище. Понад 50 нових верстатів (токарних. свердлильних, стругальних) лежать тут просто неба уже три роки. Державне добро, що коштує сотні тисяч карбованців, ржавіє під снігом і дощем.
Не раз Мордвинов ходив по двору між цими верстатами. Але думав він, очевидно, не про те, щоб їх врятувати, а про те, як би спритніше обійти їх, щоб не зачепитись за них і власне пальто не вимазати.
Коли власний гусак, з власної ферми Мордвинова розвіситься, буває, 1 скубне його власну курку, — Мордвинов, кажуть, схоплюється, навіть вночі, і біжить зробити гусакові відповідне «внушеніє». А мовчазні дорогі верстати «розплачуються», скубуться ким завгодно, і цього Мордвинов ніби не чує, ніби не бачить. От за це люди і прозвали Мордвинова — власно шкурником.
л У но В И Я
Василь Арсенійович Луковий -— ветлікар Ромоданівської зооветдільниці (Миргородський район. Полтавська область). Від усіх ветлікарів відрізняється він, по-перше, тим, що лікує колгоспну худобу заочно, а по-друге, тим, що приходить вранці на роботу лише для того, щоб поздрастуватися з персоналом.
Прийде, скаже: «Здрасті» і... верть. (Тільки не додому, ні!).
Отже, спочатку — про його «заочне лікування», а потім — про оте «верть»...
Рік тому у колгоспі ім. Димитрова причепилась якась напасть до волів. Санітар (доки Луковий не встиг шмигнути з дільниці) повідомив Його про це.
—	А як себе воли поводять? — перепитав ветлікар, щоб тут же встановити діагноз.
—	Чухаються. — каже санітар.
—	Як і чим саме чухаються?
—	Та всяко: і задами І шиями...
—	Ага! Ясно. Екзема!..
Цілий рік Луковий заочно (через санітара) лікував волів. Попік на них шкіру, шерсть посмалив. Тільки потім Миргородська ветбак-лабораторія встановила, що у волів була звичайнісінька короста.
У колгоспі «Переможець» загинула телиця. Потрібен був акт за підписом ветлікаря. Лу-ісовий «заочно* І моментально встановив причину падежу. Послав правлінню таким зако-виристий акт, в якому переплутав правління колгоспу з бичком, що підколов телицю. Такни він отой «заочний метод».
В чому ж справа? Чому протягом року ревіли воли, коли їм обпікали шкіру? Чому в артіль не приїхав ветлікар Луковий? Тому, що дбає Луковий про свою власну шкуру, а не про колгоспне добро.
Оте саме «верть» (із дільниці) означає ось що, Луковий уклав приватні договори з господарниками спиртозаводу, відтоді вного пункту, держмайна і т. д. І не на колгоспні ферми, а сюди спішить він вранці на роботу. На ветдільниці І так, мовляв, зарплату одержу. Не про громадську справу, а про власну шкуру думає цей «ветлікар-заочник». Та хоч він і «заочник» — люди прозивають його прямо, в очі — власношкурником.
І правильно прозивають!
О. СТЕПАНЕНКО.
<Н АЙВИЩА ВЛАДА»
У м. ОСИПЕНКО, Запорізької області, дирекція ремісничого учили-
v ща № б підписала угоду з правлінням клубу держторгівлі про те, що по вихідних днях з 10-ої до 17 години приміщення клубу надаватиметься училищу для проведення культурно-масової роботи з учнями.
От 25 грудня 1949 року й зібралися в клубі учні з вихователями. Аж ось одчиняються двері і до зали входить такий собі огрядний дядя, виходить на сцену та суворо й каже:
—	Діти? Вам доведеться звідси «сматываться»! — (Так і сказав дядя). •
І коли дяді сказали, що приміщення вони займають на законній підставі, що в них є угода і т. д., дядя суворо заявив:
—	Хто в місті найвища влада? Я? Які такі для мене можуть бути законні підстави?! Я провадитиму нараду з водіями автотранспорту! Марш!
І діти «смотались»...
А той дядя, виходить, дуже великий дядя, — аж заступник голови міськради Зеліксон...
Не думали ні ми, ні осипенківські ремісничники, що в Осипенкові єсть дяді, для яких закони не писані.
А ЗАЙЦІ СМІЮТЬСЯ, А ЛИСИЦІ ТАНЦЮЮТ Ь...
ЦЕ на Харківщині так звірина радується.
Зайці з лисицями з реготу захлинаються, ручками ляскають, ніжками притоптують та приказують:
— Ага! Будеш нас стріляти?’ Ага!
Це вони так з Харківської обласної ради товариства мисливців та рибалок глузують.
А чого ж вони так глузують?
А того вони так глузують, що в 1947 році Харківська обласна рада мисливців та рибалок зобов’язалася забезпечити здачу хутра із забитого звіра системі «Заготживсировина».
Харківські мисливці це зобов’язання виконали, та не виконала свого зобов'язання «Заготживсировина» в справі отоварювання мисливців потрібним їм крамом, як це було зазначено в угоді.
Через це, а також і через те, що «Заготживсировина» не скрізь на
Харківщині має свої заготовці пункти, — мисливці здавали хутро і в кооперацію.
А в угоді був такий пункт, що за продаж хутра іншим організаціям рада виплачує «Заготживсировині» штраф — 25 крб. за кожний не їй зданий «хвіст».
Одне слово, «Заготживсировина» стягла з харківських мисливців такого штрафу на 26.175 крб. Так визнав арбітраж.
Рада Міністрів УРСР скасувала цей штраф, як неправильний, про що й написала 9 квітня 1949 р. за № 46—560 Харківській обласній Раді депутатів трудящих.
А Харківська облрада Ради Міністрів не боїться, грошей повернути не наказує, харківські мисливці бідкаються, а зайці з лисицями підскакують та на мисливців нахваляються:
—	Ага! Будете нас стріляти?! І рушниці у вас поодбирають, як на нас іще раз націлитесь!
Зайці з лисицями збирають делегацію, щоб висловити виконкому Харківської облради подяку за таке до них ставлення.
Запрошують і вовків, так вовки одмовляються:
—	Йдіть, — кажуть, — самі! Харківська облрада депутатів трудящих може нас перелякатись, і повернути гроші, а це і для вас, і для нас невигідно!
НА ГОРОД І...
КИЇВСЬКОГО республіканського госпіталю для інвалідів Віг-’ чизняної війни до Міністерства соціального забезпечення УРСР прибув лист. Інвалід М. М. Маруда просив надати йому грошову допомогу.
Що ж відповіли з міністерства?
«Ваша заява, адресована Міністерству соц. забезпечення УРСР, надіслана зав. Димерським райсоцзабезом для розв'язання по суті і повідомлення про результати.
Нач. управління трудовлаштування МСЗ УРСР Н. ШУВАЛОВ».
Цікаво, як ця заява буде розв’язана «по суті», коли М. М. Маруда в Димерському районі ніколи не жив і навіть проїздом не бував?
Одне слово, на городі бузина, а в Києві у Міністерстві соціального забезпечення — дядько, типовий бюрократ.
УМРИ, ДЕНИС...
Повернувшись з подорожі по Албанії, письменник Аркадій Первенцев опублікував у № 3 «Литературной газеты» (Москва, 7 січня 1950 р.) нарис: «Література й мистецтво нової Албанії». Там, між іншим, ми прочитали такі рядки:
«Для характеристики людей ворожого табору може найпоказовішим є поведінка письменника Сейфули Малішово... Його поеми, що підробляються під прогресивний напрямок, як виявилося згодом, були нещирі. На першому з’їзді Албанської трудової партії виявилося справжнє лице Сейфули Малішово. В свій час ставленики Тіто старанно просували його до керівництва партією. Малішово було виключено з партії. Письменники також відмовили йому в політичному довір’ї».
Через п’ять днів після опублікування нарису Аркадія Первенцева, в № 2 «Літературної газети» (Київ. 12 січня 1950 року) було надру* ковано статтю Якова Криленка «Нова Албанія»... Що ж нового (не виходячи з кабінету) знайшов автор статті в новій Албанії. Читаємо:
«Видатне місце в новій албанській літературі належить поетові Сейфулі Малішово... Вірші Малішово перейняті бойовим духом революціонера, ідеями міжнародної дружби і пролетарської солідарності».
ІІрезренний тітовець, з ласки «Літературної газети», в ролі носія ідей міжнародної дружби і пролетарської солідарності! Як кажуть, умри, Денис, краще не напишеш!,.
Обурені читачі «Літературної газети» хочуть знати лише одне:
Якщо автор статті Яків Криленко не читає газет і не знає, чим живе нова Албанія, то головний редактор газети т. Шамота чи хоч те читає, що він друкує?
ЗВ’ЯЗОК ПОПЛУТАВ
— Чому снігу не вивозять?
— Трапилось непорозуміння: до міськради помилково потрапив один папірець...
— Який папірець?
— Про снігозатримання.
Сергій ВОСКРЕКАСЕНКО
По-сусідству, двадцять літ Проживали мило —
Катерина Живопліт
1 Векліта Шило.
Власне, й досі ще живуть Ці жінки—вдовиці, — Воду двадцять літ беруть З однії криниці,
Подають одна одній Поміч і пораду,
І колгосп шанують свій,
І свою бригаду. Більше того, Разом п’ють Інколи й по чарці.
В дружбі двадцять літ живуть І — весь вік у сварці.
Взимку — мир і тишина В Катрі і Векліти,
А прийшла весна — війна, Особливо літом.
Мирно женщини жили б, Добрі в них і душі, От не яблука коли б, Та якби не груші...
То б і жодного разу Не було в них бучі. Та жила одна внизу, А друга на кручі. Яблука висять, висять, А як стануть спіти, — Падають і вниз летять, З кручі до Векліти. Катря тут і почина, Та на все подвір’я... П’ять хвилин трива війна, Потім перемир’я.
Та сказала так Векліта Катерині цього літа:
—	Ти весь вік товчеш одне, Як у ступі воду,
Ти, говорить, не мене, Ти вини природу. Географію вини, Я тут ні причому, Що в такої сатани Навіть фрукти з дому Утікають. Да, да, да!.. Катря стала тут бліда. І знаходить в одну мить Слово для од віту
І — смертельно ним разить Згаряча Векліту:
—	Ти, говорить, стрекоза, Приклад недотепи!..
А Тарасу гарбуза Люда моя вчепить...
Це була з усіх образ Тяжча для Векліти.
—	Гарбуза? її Тарасу? Як же це терпіти?!! Катерина, як мана, Шаснула в світлицю, Бо збагнула, що вона Мовила дурницю.
Еж примітили й не хтось, А самі вдовиці,
Часто дітки їхні щось Ходять до криниці... Чути ввечері в садку Голоси щасливі...
Хто ж не зИа, Що на віку, Як на довгій ниві!..
Чув ту сварку і Тарас,
Чув і ту огуду, —
Та в садку, в вечірній час
Дожидався Люду.
Ніжно він її зустрів,
Як стрічав і досі.
Та дарма, що солов’їв
Вже нема,
Що осінь
По дібровах напина
Золоті намети...
У закоханих весна
В серці.
Всі поети
Про кохання восени Завше так писали.
І скажу я, що вони
Рацію тут мали...
Ніч в признаннях у хмільних, Як ріка лилася.
Так у всіх було,
І в них,
В Люди і в Тараса.
Сварки й тут були,
Проте
Принципові спори:
Де буйніше хміль росте, Дині, помідори;
Де новий закласти сад,
Хто зробить це мусить,
Як розвести виноград, Виростить цитруси...
Що наука лиш дає
Й людські руки вмілі, —
Те на другу весну є
В їх уже артілі.
Так в артіль проклав Тарас Путь для кок-сагизу,
Люда ж до широких мас Довела чумизу.
І цікаво всім стає,
Палко спорить маса:
Чи Тарас її поб’є,
Чи вона Тараса?..
Я додам ще річ одну
Про оцю смуглянку:
Люда мала потайну
Дослідну ділянку
Дома, в себе на городі. Та про це поки що годі! Значить, ждали земляки, Ждали дива люди.
Незабаром їх таки Здивувала Люда.
В пору сонячну, ясну Вийшла дівка зранку,
На свою, на потайну’ Дослідну ділянку.
Купу хмизу розгорта,
В рухах дивна спішка.
І лягає на вуста Дівчині усмішка.
Перед Людою гарбуз
Із центнер вагою,
Аж по хвіст у землю вгруз, — Ну, гора горою...
Як на дріжджах, як з води Виперло цю штуку.
Вклала дівчина сюди
Всю агронауку.
Крадькома, із кручі вниз Люда позирає.
Про її оцей сюрприз
Ще й Тарас не знає.
Ще нагадуємо раз Про вдовині бучі...
Жив отож внизу Тарас, Людочка на круч!.
Зрушила вона отой «сюрприз*, Та й сама нерада.
Загримів гарбуз униз
І з розгону пада, Проломивши стріху-дах,
До Векліти в сіни. Приголомшив жінку страх, — Мить і — рухнуть стіни...
[ коли страшний кошмар
Зрештою минувся,
Й до Векліти мови дар Знову повернувся, — Появилась у вікні
І заголосила:
—	Бомба атомна мені Хату розбомбила!..
Катря першою туди Вмить запоспішала, Бо одна одну з біди
Завше виручала... .
Збіглися на ті слова Люди з їх бригади, І колгоспний голова, Й голова сільради.
Лиш сусід Павло один Не побіг до хати.
Закурив, схиливсь на тин, Нащо рискувати...
Весело отам було, Га признатись мушу, Що Векліту це взяло Аж за саму душу.
Стала гнівна, як гроза, Люди чуть не била.
—	Значить, каже, гарбуза Ти таки вчепила?
Так і в мене ж плани є, їх ще взнають люди... Зверху все-таки моє, Зверху наше буде!
Неправа вдова була У розпалі спору, Бо завзята, хоч мала,
Люда взяла гору.
У вдови потроївсь біль,
Як вона узнала,
Що дівчину ту артіль Ще й преміювала,
Гарбуза ж того, як ми У правлінні взнали, Аж на виставку в Суми Поїздом забрали.
—	Ег-ге, та це не жарт, Годі тут пишатись,— Удова сказала, — варт Перебудуватись!
Згодом у село з села Люд розносив звістку, Що Векліта узяла
Люду за невістку...
Зараз їй листи ідуть Плавом звідусюди, Більше їх дівчата шлють, Дуже просять в Люди:
—	Все по правді, від душі Про гарбуз нам напишіть! Напишіть, будь ласка, нам, Як же їх ростити?
Хочем нашим женихам Теж такі вчепити, — Женихи також не проти. Пробачайте за турботи...
Люда радо в вільний час їм відповідає,
Задоволений Тарас Жінці помагає.
В другій хаті, наяву, В дружбі, а не в сварці, П’ють удови мирову... Вже по третій чарці.
ШАНОВНИЙ ПЕРЧЕ!
Одного дня у Завадівському сільськогосподарському технікумі з’явився якийсь Тютюнник і сказав:
— Мене прислали до вас викладати фізкультуру. От що!
А другого дня Тютюнник уже говорив студентам:
- Я не хто-небудь, а заслужений майстер спорту. От що! І вас теж зроблю майстрами.
А ще через кілька днів Тютюнник сказав студентам:
— Давайте по сто карбованців. Куплю вам спортивні костюми. От що!
Зібрав Тютюнник гроші. В одного студента позичив шинелю і годинника (щоб не запізнитися на поїзд). Поїхав і поминай, як звали!
Де його шукати? Де ловити? Та хіба зловиш, як він «заслужений майстер» та ще, можливо, з бігу!
Залишилось сказати, що прислав Тютюнника в технікум Одеський обласний комітет в справах фізкультури і спорту.
Чи не здається тобі, Перче, що він же повинен 1 розшукати Тютюнника?
А. САВЕНКО
ДРУЖЕ ПЕРЧЕ!
Коли б мені пощастило познайомитися з директором Роменської взуттєвої фабрики (Сумська область), я б принагідно сказав йому:
— Шановний товаришу! Мені подобаються ботинки вашої фабрики. Хороші такі, акуратні. Просто залюбуєшся ними, коли візьмеш в руки. А от, коли на ногу візьмеш, — так ваші ботинки ну нікуди не годяться. Гумова підошва відлітає уже наприкінці першого тижня... Ви б краще пришивали чи приклеювали підошву до ботинок (як це роблять передові фабрики), ніж • прибивати її залізними гвіздками, як це роблять бракороби. Гвіздки ж у тій підошві • не держаться!
Отак би я сказав директорові Ромен-ської взуттєвої фабрики при знайомстві. Але оскільки це знайомство не відбулося, дозволь, друже Перче, сказати це йому на твоїх сторінках.
Дмитро БУРЛЮК.
с. Рябушки. Лебединського району на Сумщині.
ДОРОГИЙ ПЕРЧЕ!
Що треба брати з собою. їдучи відпочивати в санаторії Укркурупру Во-рохта? Якщо ти ще не поінформований про це, то ми з охотою поінформуємо.
1)	Насамперед поклади в чемодан кілька кусків господарського мила. На дозвіллі випереш постільну білизну, яку одержиш у Ворохті, 1 спатимеш у чистому ліжку.
2)	Рекомендуємо також взяти місячний запас свічок для освітлення палати.
3)	Обов’язково привези карафку і склянку, щоб було з чого води напитися
4)	Якщо в твоєму чемодані знайдеться ще місце для кількох цікавих книжок, — значить, ти застрахований і від нудьги.
Виконавши наші поради, можеш цілком пристойно відпочити в санаторії Ворохта.
Відпочиваючі: С. МИСЕНКО,
С. ПАНІОТОВ, Д. ПИЖИК.
ТОВАРИШУ ПЕРЕЦЬ!
В липні 1949 року секретар Дніпропетровського обкому комсомолу т. Росін вітав комсомольців нашого рудника з присудженням вимпела ЦК ЛКСМУ передовій бригаді бурильщиків Василя Ран-дова. Чекали ми чекали вимпела, та й недочекалися. Аж ось 9 січня 1950 року нам вручають телеграму: «Обком комсомолу пропонує в триденний термін надіслати до обкому комсомолу вимпел ЦК ЛКСМУ, одержаний за першість у соц. змаганні комсомольською бригадою Василя Рандова».
Порадь, Перче, як нам приставити в обком комсомолу вимпел, якого ми й у вічі не бачили?
Секретар комсомольської організації рудника В. БУРИЛОВ.
Рудник Жовта Ріка, П’ятихатського району, Дніпропетровської області.
ДОРОГИЙ ПЕРЧЕ!
Що таке техніка безпеки?
Де як. А на Слов’янському содовому комбінаті вона, ця техніка, на вигляд приблизно така.
Привозять на промивний пункт цистерни. Згідно правил безпеки, викачувати рідину з них можна тільки насосом. Може десь і викачують насосом, а на Слов’янському комбінаті спорожнюють цистерни вручну — відрами.
— Насос на ремонті, — запевняє місяць у місяць технік безпеки т. Фількін.
— Це ж порушення правил безпеки, — кажуть робітники.
— Нема правил без винятків, — відповідає Фількін.
Справді, що таке правила безпеки на Слов’янському содовому комбінаті? — Фільчина грамота!
О. КОБЕЛЄВ. Сталінська область.
ЛЮБИЙ ПЕРЧЕ!
Прийми скаргу на перець.
Вже кому-кому, а тобі добре відомі смакові якості цього продукту споживання. Перець, що його випускає в продаж одеська база «Оптбакалія», і не пахучий, і не гіркий, його можна сипати в тарілку цілими ложками, а він не перчить і годі.
Ми, споживачі, певні, що працівникам одеської бази «Оптбакалія» варто дати покуштувати справжнього перцю. Тоді вони перестануть випускати браковану продукцію.
Б. КУРИЛО. І. ПРОХОРОВ.
ПЕРЕЦЬ ДОПОМІГ
До ПЕРЦЯ надійшло кілька листів трудящих із скаргами на те, що в багатьох місцях надто важко придбати звичайні, але конче потрібні у побуті речі, як, наприклад, голки, зубні щіточки тощо.
Редакція звернулася до Міністерства торгівлі УРСР з проханням вжити належних заходів щодо задоволення законних вимог трудящих. Як повідомив міністр торгівлі УРСР тов. Лукашов, питання про торгівлю речами першої потреби було обговорено на Колегії міністерства. Для ліквідації перебоїв у торгівлі товарами першої потреби Колегія намітила ряд заходів. Начальника відділу торгівлі промтоварами тов. Коленка зобов’язано стежити за їх реалізацією і систематично інформувати про це Колегію міністерства.
Цікаві іграшки випускала артіль «Дитячий світ», але Укоопромрада вирішила ліквідувати виробництво іграшок у цій артілі 1 злити її з артіллю їм. Щорса, яка шитиме ватники.
(З листа до редакції).
Стояв у м. Києві теремок. Оселилися в ньому мишка-шкряботушка, жабка-скрекотуш-ка, зайчик-побігайчик, лисичка-сестричка, ка-бан-іклан, ведмідь-набрідь та інші веселі звірі.
Якось ішов по Києву керівний товариш з Укоопромради й побачив той теремок. — А це ще що за звіринець!?. — обурився він. — Я його зараз ліквідую!
І ліквідував. Розбіглися хто куди: мишка-шкряботушка, жабка-скрекотушка, зайчик-побігайчик, лисичка-сестричка, кабан-іклан, ведмідь-набрідь та інші веселі звірі. А жаль!