СІЧЕНЬ
САТИРИЧНО-ГУМОРИСТИЧНИЙДВОХТИЖНЕВИК
Харків, Сумський пров. № 5. Тел. 14-83
1928 РІК
ДАРЕМНО ЗЛЯКАВСЯ
 — 	Що це? Представник 1928-ми безпритульних? Звідки така сила?
 — 	Ні, дядю... Я — Новий Рік.
ВІЧНА ПІСНЯ
Близько другої години ночі, коли в повітрі вже висів бучний гомін голосів, а господарь кватири за допомогою величезних ножиць намагався обстригти вуса власному котові, — в кімнаті нечутно рипнули двері.
Коло дверей зупинився незнайомий огрядний чоловік в шубі, без шапки. На носику одного з його елеганських черевиків затишно вмостилася незаймана сардинка, в лівій руці він тримав накрахмалений комірець, краватку й нову калошу.
Новоприбулий обвів присутніх тьмяними, застиглими в смуткові очима і, побачивши, як страховий агент Пухир намагається стати на голову, з полекшенням промовив сам до себе:
 — Оце ж, напевне, і в „Березіль"...
 — Помиляєтесь! — задиркувато перебив його господар. — Це приватне помешкання.
 — Все дно, — безнадійно махнув рукою чоловік в шубі. — Драссс...
Непевними кроками він підійшов до круглого столу, де сиділи гості, і почав вітатись: потиснув руку пухкій дамі, а старому сухенькому бухгалтерові уклінно поцілував пожовклу руку; потім помалу рушив далі, по черзі потискуючи й цілуючи руки. Привітавшись зо всіма, він, не зупиняючись, в-друге почав свій круговорот навколо столу, потискуючи руки. Ще раз обійшов гостей — і почав третій круг...
 — Досить! — крикнув усохлий бухгалтер. — Ви мені вже в-третє цілуєте руку.
 — Ну і чорт з вами, — байдуже сказав новий гість, гепнувшись в крісло. — Як ссс-ся маєте?
 — Дякуємо! — закричали гості. — Зустрічаємо от новий рік. А ви?
 — Я, власссне, вже, — скорботно похнюпив голову незнайомий. — Тільки не дал-ли вони мені гов-вор-рити. Не дали! Вигнали... (Він гірко хлипнув). І це називається — воля роб-бо... (він ударив себе в груди так, що задзвеніли численні коштовні брелоки...) робочого слова! Ах, ти ж, бож-же ж мій! Дозвольте хоч тут... Дозвольте висловитись...
Він тяжко підвівся, змахнув рукавом додолу тарілку, уважно подивився їй вслід, з докором похитав головою, махнув рукою („чорт з нею"...) і почав.
 — Новий рік... Гм, да... Новий рік... (він гірко посміхнувся). Які страшні, дикі забо-бо-бони! Чому саме сьогодні, і чому саме новий? Га? А вчора ж що? Старий? О, бож-же ж мій! І це називається — культурні люди! А втім, вибачте. Отого ідіота з напіводрізаною бородою й маленькими безглуздими очима навіть коняка не визнає за культурну людину. Тавро кретинізму яскраво лежить на його обличчі... Що? То хазяїн? Здрасс, хазяїн. Дуже приємно. Зніми мені, любчику, калоші. Не хочеш? От маєш двадцять копійок. Не хочеш? Ну, чорт з тобою...
 — Да-а... Так про що пак я? Ага, новий рік. Забобони... Прикро! Дуже-же прикро! Ну, чорт з вами. Вас не переробиш. Хай буде так. „З новим роком, з новим щастям"... Хай... Так будьте ж ви хоч послідовні, майте ви мужж... пужж... нужж... тьфу!- мужність довести до кінця своє... гм! безглуздя... Прошу не смикати мене за рукав. Новий рік, нове щастя, — значить, все мусить бути нове, все! Да-с! Все чисто нове — і край!
 — От ви, наприклад, громадянко... Ви не ховайтесь за фікус. Що? Жінка хазяїна? Плювать!.. От ви, жінко хазяїна, маєте старе обличчя, старанно замазане біли
лом і пудрою. До біса ж старе обличчя! Треба нове. Нове — і... і чорт з вами. Га? Чи не правду я кажу? Втікла? Прошу не хвицати мене ногою.
 — Або ж ви... як вас там? Касір? Так от, товаришу касіре, ви напевне старого року наробили силу розтрат... Ви не вилупляйте очей. Звідки я знаю? Не ваше собаче діло. Знаю — тай край. Так от — пошліть ви к чортам собачим ваші старі розтрати. Нового року все нове. Треба, значить, робити нові розтрати. Куди ви? Зараз уже пізно. Встигнете завтра. Побіг? Навдивовижу нетерплячий гражданінчик... Жаль мені його. Налийте мені, я хочу випити за нього. Упокой, господи, його душу...
 — А ви чого на мене дивитесь? Ви хто такий? Письменник Чулий? Знаю... чув: три книжки. Так то старі книжки! Нового року треба нові. Беріть оливець і пишіть нову книжку. Пишіть мені зараз же! Не хочете? А коли я калошою по пиці? Теж не хочете? Ну, чорт з вами (Він безнадійно махнув рукою). Однаково — нічого путнього не напишете. Про вас ваші товариші — письменники так і кажуть: — „І чого, кажуть, оця ще нездара преться в літературу? Паскудна, кажуть, напівдохла курка і та краще оповідання надряпає. А не друкувати — незручно, потому — персона". Тікаєте? Посидьте ще, поговоримо. Не хочете? Ваше діло... Щасливий народ ці письменники: стало скучно — написав книжку і почитав...
 — А це хто? A-а, Григорванч! Здрасс. . Вибачте, не помітив. З новим роком, з новим щастям! Це ж хто коло вас? Жінка ваша? Соромно, Григорванчу. Соромно. Я червонію за вас. Чому? Та як же: новий рік. нове щастя, нове здоров'я, а ви й досі панькаетесь з цією старою шкапою. Нову треба! Нов-ву!! Дайте їй три карбованці — і хай забирається, доки ціла. Що? Може нема грошей? Так я можу позичити. Ось маєте. Беріть, беріть, завтра віддасте. Я процентів не вимагатиму, як отой-о здирщик, що вмостився там, у куточку з молоденькою дівчинкою. Новий рік-- нові аліменти, пррравильно! Грошей вистачить і на нові, і на старі. Я чув про
його. Думаєте, він справді — „Просте Т-во Кунст і Альберс? Чорта з два! Лихв'яр. Дає у борг гроші й дере сто процентів... З новим роком, громадянине глитай, або павук! З новими процентами! Куди ж ви поспішаєте? Пішов? Ну і нехай...
 — Тяж-жко мені, громадяне. Новий рік, а немає в нас справжньої новини... От, наприклад, сидить молода гарненька дамочка, а поруч — якесь старе лисе опудало, напевне — чоловік. Ясно, як шоколад: „брак по рощоту". Вдома — велика родина, злидні — взяла та й продалась старому розпутникові. А на дворі ж- новий рік! Ох. боже-ж мій! Кинь його, канашко. Візьми собі нового, молодого мужа. От я наприклад... подобаюсь тобі? Ну йди до мене. Іди до дяді на ручки, дитинко. Я тобі аліментики платитиму Не віриш? От маєш завдаток, п'ять карбованців. Що? Я п'яний? Брешете. Я все розумію, все бачу.
От чому тут, наприклад, на столі така стара скатертина... з діркою? Треба нову... Допоможіть мені здерти її з столу. P-раз!! Тепер буде нова. Не тягніть мене за плечі. Не плач, хазяїн... За тобою, брат, инші заплачуть. За тобою вже давно тюрма плаче... Пусти мої руки! Я хочу промовляти. Дайте висловитись. Дозвольте сказати пару теплих слів... Що? Нікого вже нема? Всі повтікали? А мені наплювать!
 — Фе, хазяїн, які в тебе гнилі старі зуби! Треба нові. От зараз ми це зробимо... Бац!!. Ну, що? Ще один зуб лишився? Можна ще раз. Бац!!. Тепер хочеш — не хочеш, а треба вставляти нові. Не дякуй. Нема за що. Що? Міліціонер? Який міліціонер?
 — A-а, здрассс, товаришу міліціонере. Станьте в сторонку, я тут промовляю. Що? До району? Старий прийомчик. Старий... Соромно, товаришу міліціонере. І ви туди ж. Новий рік, — щось нове треба придумати. О-о, горе-горе... Нові люди завжди страждали за правду.
Леонід Чернов

УСМІШКА ТОВАРИША СЕНСА
Директор всеукраїнської філії Розрудосиндикту тов. Сноб у поганому настрої. Першим папірцем серед тих, що у папці „на доповідь" подав сьогодні секретар, було відношення з Москви, що гадючою ікрою розсипало зараз по столу рівні рядки шрифту „Рондо".
„Постановою правління синдикату в складі вашої філії заводиться відділ контролю й раціоналізації. На завідувача відділу призначено т-ша Сенса, що має прибути до вас незабаром".
Товариш Сноб тарабанив по столу, а секретар стояв, вигнувши готівно гумового поперека, і посміхався таємнично, так що директорові здавалося ніби секретар іронізує з неразумних дій московського правління, а збоку дивлячися видно було, що насміхається секретар з замішання директорового, почуваючи перевагу свою перед становищем т-ша Сноба.
А в тім: ніхто, тільки сам секретар знав чого посміхався.
 — Що ж це таке, Хавроне Африкановичу? — з часом звернувся директор до секретаря.
Гумовий поперек увічливо колихнувся:
 — Очевидно доведеться виконати наказ центра і організувати відділ?
 — Виконати — як луна повторив директор.
 — Так, виконати — вільнув задом поперек. — Але я не знаю — гумовий поперек захитався інтимно і цілком ритмічно — чи можливо це за найближчого часу.
 — Ви гадаєте, що неможливо? — радо підхопив Сноб.
 — Я вважаю — і поперек став точним, як знак поклику — я вважаю, що це навряд чи можливо найближчого часу.
 — Але, чому, чому? — підвівся навіть з фотелю директор.
 — Тому, що ми для цього відділу не маємо відповідного помешкання — поперек хитнувся й застиг у позі задоволення.
Сноб навіть рота роззявив.
 — Ну й голова ж у вас золота, Хавроне Африкановичу — сказав трохи згодом. — Це-ж геніяльно просто — додав і раптом міняючи тон на суто-офіційний: — до речи — я давно збіраюся послати вас у велику командировку до N. Будь ласка, добудьте потрібні матеріали й рушайте.
Поперек радо захвилювався і, зігнувшися до останньої можливости, виплив з кабінету.
Товариш Сенс не забарився й приїхав хутко. Сноб зустрів його радо офіційно. З захопленням навіть вислухував плани майбутньої роботи. А коли зайшла мова про помешкання для тов. Сенса й відділу — безнадійно розвів руками:
 — Знаєте, харківські умови — житлова криза...
І пішло. Твоб секретаря писав силу папірців до Комунгоспу, Житло-спілки, ВЖК та інших цілком безнадійних установ. На пасірці було "відписування". Ці знов писали. Ті знов „відписували". Секретар повернувся з командировки (Алах його знає, скільки часу може тягтися секретарська командировка, що відчит по ній довший за список секретаре-вих родичів, що їх улаштовано, чи мається ще влаштувати в „рідній" установі), а тов. Сенс марно сподівався на помешкання.
Директор приймав що разу сухіше, робив прозорі натяки, що мовляв, незручно гроші отримувати й не працювати. А останній час мало не казав одверто... .і чого ти до мене в'язнеш?
Тов. Сенс згубив остаточно надію. Попросив у директора відрядження, купив квиток і сів у московський потяг. Уже продзвонив другий дзвінок і потяг помалу почав рушати, коли Сенс, схопившися з місця, пролетів вихорем повз здивованого кондуктора й вискочив на перон.
До Москви тов. Сенс на поїхав.
В синдикаті події почали розгортатися зовсім незвичайно, а результати були цілком несподіваними.
Днів через п'ять Сноб викликав тов. Сенса до себе на квартирю. Директор лежав обкладений подушками й компресами.
 — Слухайте — сказав Сноб, я знов зробив категорично розпорядження щоб вам дали помешкання.
В цю мить задзвонив телефон. Сноб узяв рурку.
 — А сто чортів — простогнав і передав Сенсові: питають вас.
Сенс слухав і сміявся.
 — Ну дуй, дуй, хлопці — і поклав рурку.
 — Я вас прохаю як можна швидче розпочати роботу вашого відділу — сказав Сноб, прощаючися.
Тов. Сенс тиснув пітну руку директорову і посміхався тихенько. Директорові боліла голова і він не думав над тим. чого посміхається тов. Сенс.
На порозі зустрів секретаря. Обличчя його було стурбоване. Гумовий поперек випнувся попередливо і поступився в куточок, — так що тов. Сенсові було вільно вийти.
На другий день тов. Сенс мав кімнату для себе й помешкання для відділу поруч з директооовим кабінетом.
Що ж трапилося? Цього не знали і не знали-б. якби тов. Сенс не викрив цього секрету на товариській розмові.
 — Ви дивуєтеся, що мені так пощастило? Ніякого тут щастя, а пояснюється дуже просто. Асигнувавши з власних коштів з кілька десятків карбованців, я найшов десяток безпритульних, дав їм №№ директорових телефонів і вони день і ніч дзвонили директорові, питаючи відділ раціоналізації. Спочатку директор сміявся такої кількости викликів; потім він став лютувати. Після захворів і не вийшов на службу. На п'ятий день увечері він власноручно одірвав телефонну рурку і наказав дати мені помешкання й провести окремий телефон.
 — Після того ще три дні не ходив на службу. Боявся телефонного дроту.
 — А безпритульні теж були задоволені. Крім того, що їм подобалася розвага, вони мали гроші на ковбасу й тютюн.
В. Ярина
РІЗДВЯНА КАЗКА
„Вечер был, сверкали звезды, на дворе мороз трещал..."
 — Отче Иване!.. Ось погляньте, — бог послав нам дитинча. Це, здається, спекулянта Никонора Ілліча.
 — Ах, яка бо ти, Улито. . Слів паскудних не вживай, спекулянтом не зови ти, а торговцем називай... Дак оце його хлоп'ятко? Тай люблю ж я діток, — страх! Не дитина, а картинка, — справжній янгол в небесах. їх і бог, було, голубить, хоч мало воно й дурне: „Хто дітей малих не любить.
той не любить і мене"... Та чого б їх не любити, душу янгольську таку? Мій синок! Іди сюди ти, на ось грудку сахарку!
 — Отче Йване... А стрівайте, чи не помилка бува? В Никонора ж, — пригадайте, рижі вуси й голова. А таке як раз чорняве в незаможника Стецька... Він і сам — чорніший гави, то й дитинка, бач, така.
 — Дак чого ж ти мелеш здуру, не дізнавшись що і як? Подивись на цю фигуру, — зразу ж видно, що бідняк! Це ж не тіло, тільки кожа, — не дитина, а пеня!.. Глянь, яка розбійна рожа! Цілковите чортиня! Ти чого сюди припхалось? Геть, бо вуха надеру! Ач! Батьки порозпускались та псують і дітвору!
 — Та постойте, отче Йване, — може ж це ще й не Стецька. Отаке ж худе, погане і в Дериземлі Грицька.
 — У Грицька? Чи ти ж не пробка? Швидче хлопця заверни! Та у його ж і худобка, і земелька й двигуни... Та й млинок в оренді в його, і садибок щось із п'ять... Та хазяїна ж такого з лихтарями пошукать! І таке таки сказати, що погане дитинча?! Та й по виду ж зразу знати, що синочок багача. Личко й постать — мов у пана, погляд - жвавий та ясний... Ну, сідай в отця Івана, гостю любий, дорогий! Наливай. Улитко, чаю, та гостинчика постав... Хто дитину зневажає, зневажає і Христа.
 — Та хіба ж, моя ти ненько, не люблю я дітвори? Пий, дитинко, солоденьке, більше коржиков бери! О!.. Тепер я, отче Йване, справді взнала хлопчака... Це — безрідного Степана, отого, що в батраках... Ти ж Івасик?.. Бач, киває... Їж. мій любий, не зівай! Ач, як булку уминає, — зголодалось, видно вкрай.
 — Та й дурепище ж, їй богу!.. Замовчи! До всіх чортів! Забери його небого, щоб отут і не смердів!.. Бачь. жере, немов ті черви! Сів до столу наче свій!.. Поклади весь сахар, стерво, та тікай мені мерщій!
П. Капельгородськии
„МИ — ПРЕМІЙОВАНІ"
(Шарж дружній)
Анатоль Петрицький, редактор-художник нашого журналу, дістав на Жовтневій художній виставці в Харкові першу премію за свої картини
Мал. Б. Фрідкіна	(Факт)
„Черв.	 — Старайся, старайся, Анатолію Галактіоновичу! Не забувай тільки, що перша
премія тобі через те, що ти мій редактор!
ЯК ВОНО КРАЩЕ?
У нетопленій кімнаті На околиці брудній Обступили діти матір — Отакесенькі, дрібні. ..
Наче ті горобинята:
 — 	Мамо, хліба! їстки дай!
 — 	Почекайте, прийде тато, — Буде в нас і хліб, і чай.
Пізно ввечері в суботу На околиці брудній Ждали так от із заводу Тата діточки дрібні.
І, нарешті, якось зразу Загреміло під дверми:
 — 	Одчиняй, стара заразо! Плллливемо додддому ммми! Увалився в хату... тато .. Діти — вростіч по кутках!
Ой, який страшний, кошлатий, Ой, який од нього пах!
Розходився тато п'яний — Брязнув з столу почничок.
1 тремтіли в хаті тмяній Діти, збившися в куток . .. Довго тато ще казився — Тільки вікна — брязь! та брязь! Поки, зморений, звалився Й захропів безладно враз.
Мати діток примостила — Гоїла тілом власним їх.
Добре ще, що захистила Од знущання, дорогих .. .
Нахилилася над ними,
Й крізь журбу, печаль, одчай, Слізьми бризкала дрібними, І... мовчала вже про чай.
Не одна це вже субота, Не один голодний день...
Ой, чи скрізь така ж гидота. Ой. чи скрізь так у людей?!
На околиці столичній
У зеленому садку Стоїть хатка робітнича, Наче дівчинка в вінку.
Там опівдні у суботу Жваві, раді, чепурні Ждали тата із заводу Мати й діточки дрібні.
Ще ні одної суботи
В цій сем'ї ніхто не знав. Щоб, вернувшися з роботи, Тато щось не дарував! Мама страви насипала.
Ось і тато. Щось в руці.
 — Тато! Тато! — залящали, Наче жваві горобці. Позбігались. Обступили.
 — 	Тато, тато! Що це, що? Наче бджоли обліпили Медодайний квітничок.
По обіді Льольки, Мишки, Обступили тата враз.
І "Червоних Перців" книжки Тато всім роздав цей раз. Давши матері на тиждень, Общитавши всі дірки, Мовив тато Мишці. Ич ти!
Ось тепер ти в нас який! Передплатник ти, нівроку, І читач для нас усих: Що-два тижні впродовж року Буде радість, буде сміх! Діти книжечки вхопили, Роздивлялися листки: Наче бджоли обліпили Медодайні квітники.
Потім — знову всі до тата, І найменший, смикав ус:
 — 	Сцоб не п'янствували тати, Буду, тато, й я писати.
Буду з п'яних глузувати, Взе як добле підлостусь..."
Між іншим: отой перший тато, щоб дійти до такого стану, вхекав не менше, як дві дюжини пива, карбованців на 5 та закусон візьміть на увагу ..
Я .ЧЕРВОНИЙ ПЕРЕЦЬ" — двохтижневий журнал сатири й гумору, що друкується на 6 фарб, на дуже хорошому папері, коштує:
На рік..................З карб. — коп.
На півроку ...... 1 карб. 50 коп.
На 3 місяці............. — карб. 80 коп.
Всі передплатники на рік і на року одержать за значною знижкою повну збірку творів Остапа Вишні (IV томи).
СМЕРТЬ ЛЮДИНИ
Панаса Остаповича Колдоговоренка знали? Ні? Жалко. Прекрасна була людина, свідома й співчутлива на ідеї.
Так от, помер Панас Остапович. Минулого вівторка. Помер в серйоз і надовго.
Захворів Панас Остапович підчас Жовтневих свят. Оцих таки останніх, коли десяті роковини увесь Союз святкував. Святкував і Панас Остапович і захворів. Яка саме причина тої хвороби, не знаємо й досі. І дружина його не знає, і я — його найближчий приятель — заплутався. Так глянеш — одна причина, а звідси подивишся, немов і лікарям вірити треба.
Зайшов я до Панаса Остаповича на Жовтневі свята, та аж жахнувся.
Дружина плаче, а Панас Остапович ходить по кімнаті немов звір який.
Поздоровкався я, а він до мене:
 — 	Вошу хочу!!
 — 	Схаменися, — говорю. На біса тобі така погань?
А він мені:
 — 	Требується — воша. Подивиться хочу на тварину, що у 20-му році соціялізм намірялась знищити. Пам'ятаєш, Ленін казав: „або воша — соціялізм, або соціялізм — вошу". Вошу мені дайте! Во-отшу!!
 — 	Панічка, — говорю, — заспокойся. Де ж її взяти, вошу тую. Нема — говорю — вошки. А коли вже тобі така нетерплячка, дивись — говорю — на раціоналізацію — може замінить.
 — 	А-а-а — кричить і ти тієї? Змова! Раціоналізацію в руки не вхопиш, ногтем її не колупнеш, щоб луснула, а воші я б доказав!!! Голубчику, хоч манісіньку вошку, хоч гнидку!!
Билися, билися ми з Панасом Остаповичом, так нічого й не добилися. Довелось „швидку допомогу" кликати. Повезли бідолагу до лікарні.
У вівторок оце вмер.
Зайшов я вчора до вдови. Показує вона мені посвідчення лікарні. Написано:
„Громадянин Панас Остапович Колдоговоренко 27 грудня 1927 р. помер від білої гарячки".
Може. Не знаю. А тільки, як пригадаю його слова: „Вошу мені, вошу", то так під серцем і затьохка: чи не лікарська помилка тут?
Вас. Черемиський
ІЛЮСТРАЦІЯ
В клубі заводу „Красная Звезда" (Зінов'ївськ) на сімейній вечірці було випито 900 пляшок пива
Мал. Самума
до клубної роботи піднесеної на недосяжну височінь

От вам дві сім'ї трудящі — Як вони жили й живуть...
Як здається вам: ДЕ КРАЩЕ: ОТО ТАМ, ЧИ ОЦЕ ТУТ?!
На складі гробів Харк. відділу впорядкування за гроб собівартістю 8 крб. беруть до ЗО крб., собівартістю 16 карб, од 40 до 70 крб. і т. д.
 — Ех, як глянеш на такі ціни, так і вмирати не хочеться
К А Л О Ш І
Лахматий сніг пластами літав у замороженому повітрі, — насипав величезні замети і заліплював очі громадянам.
Наближався вечір, засвічувались каламутні лихтарі й дзвіночки візників ставали в'їдливо голосними, впертими.
Згорблена людина енергійно ступала по засніженому тротуарі, зануряючись у сніг так глибоко, що тонкі її ноги здригались нервово від холоду.
Так людина пройшла де-кілька вулиць і раптом відчула на одній нозі таку легкість, наче вона була зовсім роззутою.
Людина оглянула ногу і побачила, що калоша зникла. Друга калоша була на місці.
Людина йшла зустрічати Новий рік. Прийти в одній калоші все одно, що прийти в одній штанині.
Почалось шукання. Людина вернулась назад. Вона пройшла своїми слідами досить велике віддалення, - але нічого не знайшла.
Тоді вона вирішила позбутися і другої калоші. Перед нею стояв високий дерев'яний паркан. Людина зірвала з ноги осиротілу вдову і з неприхованою злобою кинула її за паркан. Сніг падав ще більший.
Обом ногам стало легко. Людина йшла своїми попередніми слідами і похмуро проклинала життя.
Підійшовши до того місця, де вона вперше помітила, що згубила калошу, людина побачила на снігу чорну пляму. Вона машинально копнула ногою і відкопала загублену калошу.
Збільшивши дозу проклять, — згорблена людина пішла назад. Паркан був високий. Перелізти через нього було досить трудно. Але знайти закинену калошу все таки не вдалося.




Титулеску, Чемберлен, Пілсудський, Бріян (хором): — Чи дома, дома пан-господар!!
Ще трохи подумала людина і, ще збільшивши порцію проклять, вони закинула калошу в кущі і пішла до паркану.
І тільки вона хотіла підняти догори ногу, як побачила біля самого паркану чорну пляму. Копнувши її, здивована людина побачила свою закинену калошу.
Треба було вертатися в кущі і...
* *
*
Так тривало всю ніч. Нарешті постовий міліціонер побачив нещасного коли він перелазив через паркан. Негайно він склав протокола, що починався так:
1-го січня 1928 року...
*
З новим роком, громадяни!!
ІДИЛІЯ
Тиша...
Тінь. — 
Блещить паркет...
У куточку сяйноликий
Канц — 
Вартує кабінет,
На стіні плакат великий:
„Всіх до дного бюрократів
Із радянських апаратів
Повигонить треба вмить”.
Ну, а нижче під плакатом:
„Без доклада не входіть...”
СОРОМЛИВИЙ
Мал. С. Зальцера
 — І кому потрібний цей доклад про скорочення апарату? Все'дно скорочувати нікого - самі родичі залишилися
Був соромливий дуже парубок Валерій,
Одначе ласий на дівчат,
Отож дістало ласунча
Собі дарунок від Венери.
Свербить і муляється цяця.
Проте нікому ані звуку
Про цю Валерій штуку,
Бо... соромно признаться.
Він тільки лапає щодня
Разів із двадцять пухиря.
А той росте, гниє, болить, Не знає хлопець, що робить.
Одначе мовчуна справля.
Вже болячки по всьому тілі,
Як мухи мед обсіли:
На правду хлопцю горе, Але до лікаря піти не сміє.
Бо — сором!
Пройшло так, мабуть, із півроку,
Поблід Валерій, схуд,
Не ступить навіть десять кроків,
Щоб не зідхнуть.
На лицях кривиться від болю,
Не може пити, їсти.
Ні солодко поспать ніколи,
І ось наважився за мукою такою
Піти до спецьяліста.
Той подививсь, наморщив лоба грізно
І мовив парубкові: „Пізно!"
* *
*
Нехай на парубка нам жаль, Та більший жаль у сто разів,
Коли громаду заразить,
По неї плаває іржа,
Усякий намул, піна,
А ми соромимось, буває, кпинів.
Тоді зовсім біда.
За білоруським байкарем Крапівою переказав
С. Пилипенко
ЛИСТИ „НАТАЛКИ ПОЛТАВКИ" ДО „ЗАПОРОЖЦЯ ЗА ДУНАЄМ".
і
Полтава. 15 листопада 1927 р.
Любий мій „Запорожче за Дунаєм"! Сповіщаю тебе, що я ввесь останній час сиджу у своїй славній Полтаві і нікуди не рипаюсь. 1 тобі теж не раю рипаться з-за берегів тихого Дунаю. Про Харківський Держтеатр, голубе мій, забудь і думати. Наїхало туди європейців видимо-невидимо. Приїхав славнозвісний ханжа Тартюф Мол’єрович. Приїхала стара мадам Лукреція Гюговна. Приїхав усім відомий Фігаро Бомаршевич. Очевидячки, слідом за ними приїдуть Мірандоліна Гольдонівна, Міщанин Мол'єрович та инші Мол‘єровичі. Всіх колишніх .малоросів", а в тому числі і нас з тобою, до цього театру й на сто верств не підпускають. Ох, чує моє серце, що не співати вже мені:
„Віють вітри, віють буйні..."
А тобі:
.Тепер я турок, не козак...”
Сиджу і шию собі на смерть сорочку. А ти, голубе мій, мни на той світ табаку.
Твоя
«Наталка Полтавка"
II
Полтава, 25 листопада 1927 р.
Любий мій „Запорожче за Дунаєм".
Кинь мняти на той світ табаку та послухай, що я тобі розповім про наші справи. Дивовижні вісті линуть з берегів Лопані-річки. Тартюф Мол'єрович та Фігаро Бомаршевич, кажуть не розпоковуючи своїх речей, діли тягу з Харкова. А мадам Лукреція Гюговна все ж таки насмілилась виступити перед робітничою авдиторією і (радій, Запорожче) на всі сто відсотків провалилась. Другого дня і вона теж дременула за кордон. По цьому прибула з Москви Пурга Щегловна, а за нею прибула з-за кордону Любов О'Нейлівна. Температура Харківського Держтеатру почала стрибати: від пурги холодно, від любови гаряче. Ох, чує моє серце, що бути там якійсь переміні. Пошукай-но, голубе мій, червоного сукна собі на штани. Хай це сукно буде у тебе на всякий випадок. Я собі вже купила червоної заполочі на сорочку.
Твоя
„Наталка Полтавка"
III
Полтава, 1 грудня 1927 р.
Любий мій „Запорожче за Дунаєм". Якщо ти тільки живий та дужий, то мерщій ший собі червоні штани. Та гляди, щоб у матні не були Бузькі. Радість наша з тобою тепер превелика. До Харківського Держтеатру вже запрошено добрих наших знайомих: Суєту Карпенківну та Марусю Богуславку. Ший, кажу тобі вдруге, червоні штани і ладнай до них добрячого очкура. Я позачергово вишиваю собі сорочку. Будь, голубе мій, напоготові.	Твоя
„Наталка Полтавка"
IV
Полтава, 25 грудня 1927 р.
Любий мій „Запорожче за Дунаєм”! Негайно ж пакуй свої речі, найми в румунів аероплана і лети з-за тихого. Дунаю просто до славної Полтави. Якщо штани в тебе ще не готові — за це ти не турбуйся: я сама дошию їх у Полтаві. Бо з Харкова линуть такі чутки, що аж ніяк тобі сидіти за Дунаєм не можна. До Харківського держтеатру запрошено (кого б ти думав) нашого родича Кармелюка Людмиловича. Сьогодні вранці, поспішаючи з Поділля до Харкова, він промчав Шепетівським потягом через Полтаву. Слідом за ним, кажуть, буде запрошено омоложеного відомим професором Остапом Вишнею Вія Гоголевича. От які справи, мій любий голубе. Не встигне Лопань-річка вийти із своїх берегів, як і ми з тобою попадемо в кандидати. Мерщій лаштуйся в путь-дорогу. Та гляди, щоб не застудився в дорозі, а то ще голосу позбудешся. Ох. чує моє серце, що доведеться нам з тобою ще не один рік співати. Мені:
„Віють вітри, віють буйні..."
А тобі:
„Тепер я турок, не козак..." твоя
„Наталка Полтавка"
З Харкова надійшла звістка про зміну дирекції в Харківському Держтеатрі. Нова дирекція вже запозичає у .Франківців" Седі Колтон Моге-мівну. Дуже можливо, що приїдуть „Полум'ярі", „Моб”, „Пухкий пиріг" Але це нічого. Таке в мене, голубе ти мій. передчуття, що доведеться нам не тільки співати, а ще й гопака танцювати.
„Н. П.“
Подав Антоша Ко
ТЕАТР В ЖИТТІ
Мал. Л. Каплана
„Кавалер від 10 до 4“
„Дім ненависти"
„Ярмарка невест"	„Дитя степів"
Г О Т У Й С Ь!!!
Мал. Л. Каплана
У Москві в одному будинку ЗЛОДІЇ вкрали за ніч 14 вікон з лутками І двоє дверей
Що може бути в недалекому майбутньому з вашою хатою, шановні читачі!!
ПІДКИДНИЙ ДУРЕНЬ
(ЗА ЧЕХОВИМ)
При виплаті зарплатні в одному районі Могилів-Подільської округи завшколам було навязано, як примусовий асортимент, по колоді карт, за які утримано по 75 коп.
Одного осіннього вечора, сльотою, голова Райвиконкому Крутько повертав з села до району і міркував про те, яку користь приніс би трактор, коли б він був у селі. В'їхавши у містечко та проїжджаючи повз райвиконком, Крутько помітив, що двоє в кон у вартовій кімнаті ясно світяться.
 — Невже до цього часу з відчитом возяться, — подумав голова, — три їх там йолопи й досі не впорались. Чого доброго ще спілка в роботу візьме. що буцім я й їх примушую робити надурочно... — Крутько виліз з брички, задніми дверима зайшов до виконкому і став у сінях. Двері були трохи відчинені і він побачив щось незвичайне. За столом сиділо три сільських вчителі і грали в карти. Завшколою Нечипорук говорив:
 — Знаете, давно вже я грав у них, років з вісім і не бачив навіть, думав, що їх уже на світі нема, а тут дивлюся — новенькі „1 сорт“ як і раніш, тільки напис не той. — І він поклав на столі бубнового туза, уважно розглядуючи літери „ГКМ“.
 — Д-да, спасибі, виконком попіклувався про нас, — сказав другий учитель.
 — ■ Як же ти ходиш? — звернувся Нечипорук до свого візаві.
 — Хіба так ходять люди: в мене жінорг, начальник міліції, а ти ходиш з комсомола... От він знову вискочів. Тобі треба було з иншого ..
 — Ну, і що ж тоді було б? — запитав сердито той. — Я хожу з робоса, а в нього Крутько на руках.
 — До чогось моє прізвище приплели, — знизив плечима Крутько.
 — А ми його Крутька — та комсомолом по зубах, по зубах, — сказав той. Показуй жінорга!
 — Мою дружину зачепили, — подумав Крутько, — не розумію... І не бажаючи далі залишатись у несвідомості, Крутько відчинив двері і увійшов до кімнати.
Як би з'явився тут чортяка з рогами, або й сам старший інспектор наросвіти, він би так їх не злякав, як злякав та здивував голова. Гра враз припинилась і хвилину — другу панувала тиша, а Нечипорук навіть з місця встав.
 — Що ви тут робите? — грізно запитав начальник.
 — Та ми зарплатню отримували, — сказав несміливо Нечипорук, — та оце запізнились у містечку, а до того ще сльота, ну ми й заночували тут...
 — З дозволу завкультсоцу, — додав другий.
- — Ага! — спокійніше вже обізвався начальник. — А в чого ж ви граєте?
 — - Та просто у підкидного, — сказав знову Нечипорук.
 — Ні, я вже бачив і чув, як ви мене комсомолом били.... Розказуйте. — Учителі переглянулись і помовкли. Аж нарешті під допитливим поглядом голови один почав.
 — Це так бачите... Як тепер королі, дами, валети, тузи... Не сучасно якось виходить, нема ув'язки з оточенням, не та цілеспрямованість, одне слово... Ну, ми й перейменували: туз — голова райвиконкому, король начальник міліції, дама — жінорг, валет — комсомол, десятка — голова сільради, ну й далі так... А я, наприклад, — він скромно показав пальцем собі на груди — сімка — завшколою-чотирьохрічкою...
 — А я значить туз? Це оригінально, А ну давайте заграємо. Побачимо, як воно виходить...
Крутько зняв з себе бурку і, недовірливо посміхаючись, сів за стіл. Сіли й учителі...	
Сторож Назар, прийшовши о сьомій годині ранку прибрати кімнату, був надто здивований. Крутько блідий, сонний і незачісаний, стояв перед Нечипоруком і, тримаючи його за гудзика, казав:
 — Та ти ж зрозумій. У мене голова райвику, а ти його робосом. Хіба так коли буває? Ти ж подумай... Так тільки сапожники грають... Сідайте, товариші, ще одну талію...
І,	відіславши Назара геть, компанія взялася грати знову.
Дж. Пріт
ПОГЛЯД НА РІЗДВО СУЧАСНИЙ 1 РЕТРО-ПОГ СПЕКТИВНИЙ
КОРОТКИЙ КОНСПЕКТ „СВЯТА"
Що то є різдво?
Прекрасна річ!
Насамперед, у календарі читаєте: 25 грудня — Різдво, а відразу-ж після нього — день відпочинку. Ось бачите! Така штука після якої ще й відпочинок день призначено. Багато таких свят ще маєте?
А чого відпочивати?
А от чого. Різдво — це ніяких тобі зборів, ніяких докладів, ніяких досягнень, хіба ,на-зло“ хтось видумає. Може на дозвіллі книжку почитаєте, бо за браком часу так важко за літературою стежити!
 — Дурні ми, чи що?! Це на різдво?!
Е ні. Коли ви холостий, або коли ваша жінка (безумовно, трішки передчасно) вже зовсім „визволилася", ви згадуєте про свою яку-небудь стару безнадійно „несознательну" тітку. От ви до неї й прямуєте. І вітаючи її (звичайно, трохи іронічно), кажете:
 — З праздником, тьотю!
Ви неодмінно у відповідь почуєте кілька докірливо-ласкавих слів:
 — Ото ж бо й то. Отак воно й краще!
А там вже безпосередньо й до діла переходите, цеб-то до столу, тут тобі й порося, холодне, й гуска смажена, й риба печена, а там далі ви вже й не розбираєте, чим ви закусюєте... Після чого ви закусюєте? вже-ж не після святої водиці. Словом — все „чин чином".
А там, диви, й про другу тітоньку згадали. Трішки важко почати (адже, ваше скептичне ставлення до свята й „взагалі"), а далі все „як по маслу .
Словом, вже вночі ви вертаєтесь до-дому такий красивий, що на другий день ви лише розумієте всю мудрість трудового законодавства, яке після такого клопоту дало вам „день відпочинку". Адже, справді, треба відпочити.
Але, це все тоді, коли в плановому порядку.
В позаплановому-ж ви маєте для вищезгаданих операцій (з ріжними варіянтами): Різдво — перший день, другий день (знов Різдво), третий день (знов, знов таки Різдво). До того ж сучасні умови дають змогу ще поширити й поглибити" ситуацію: різдво по-новому це вам раз, різдво арому — це вам два! Де-хто це називає прогулом.
ерти його батька, яке неприємне все таки слово!
воно перед різдвом і після нього, коли вже „прогуло" — зрозуміло, саме різдво — „гуде".
року.
Поганюша асоціяція
дті у всіх, звичайно, перші ще дитячі вражіння від різдва. , різдвяна зірка і безліч инших прибавливих річей.
, мені таке лихо — попсували все вражіння... калоші. Справді, о й нині волею Гумового Тресту, частенько стоять у нас ледве найважливіших політичних питань.
бі й калоші!
а така.
на „звезда". Зелена, червона, жовта. Так і сяє. Побачив її ще Навколо неї ціла юрба галасливих хлопців і парубків. Продзво-батько дозволив пустить їх. Та-та-та, от весело! Спочатку напов-вся вередня. а потім вся юрба з магічною зіркою ввалилася кімнати. „Звезда" так близько, що хоч руками бери, а хлопці стають: „... в нем бо звездам служащії, звездою учахуся..." Інтересно! То так швидко все скінчилось. Мати дали хлопцям грошей і пиріжків і вся юрба так само шумно, як і увійшла, зникла.
Через 5-10 хвилин тато мусили кудись іти. І от метушня.
 — Хтось із „звездоносців" вкрав татини калоші.
Батько лишився вдома. Зірка не виходила в мене з голови і він почав мені пояснювати значіння та походження звичаю.
Слухав, слухав уважно, а потім:
 — Тату, а цого вони калосі узяли? Це тез звицай?
Батько розвів руками.
І от, як різдво, так і згадую оті калоші.
Що воно за ассоціяція — чи по суміжності, чи по контрасту, — це залежить від того, з якого боку підійти до справи.
Але факт лишається фактом — асоціяція убійча.
Любрик
Ярослав Гашек
КЛАСИЧНЕ ВИХОВАННЯ
Сталася нечувана річ. Батик, учень другої гімназіальної класи, най-бідніше з цілої класи хлоп’я, перший учень, за успіхи звільнений від плати за навчання, хлоп’я дуже гарної поведінки, що безплатно їздило на прогулянки і 2-го грудня діставало з благодійного фонду три корони вісемдесят п’ять гелерів, а на початку шкільного року 3 зошити по 5 крейцерів, — що це, дуже гарної поведінки хлоп’я, під час лекції латинської мови, коли надходила до нього черга відповідати піднесло руку, встало й сказало:
 — 	Пане вчителю! Мені треба побігти до нужника.
Вчителя Томеця ніби громом ударило.
Інспектор Гельмут, що стояв поруч нього, зблід, як стінка. Звернувшись до бідолашного Батика, він запитав його суворо:
 — 	Ваше прізвище?
Батик почервонів:
 — 	Владислав Батик, з Горішніх Мрач!
Інспектор зробив нервовий рух.
 — 	По якому праву вживаєте ви, Владиславе Батику з Горішніх Мрач, у цьому помешканні слова „нужник"? Прошу вас, пане вчителю, поясніть йому, як молода людина має проситись вийти з класу на час найбільше як на 10 хвилин.
Інспектор суворим поглядом обвів цілий клас і сів на стілець. Учитель Томець, відкашлявшись, почав:
 — 	Отже... Отже... історія римської літератури нас навчає, що римські поети вживали в своїх творах лише пристойних у товаристві висловів. На підставі цього отже міркуємо, що ..
Батик знову підніс руку. Він був блідий і трусився.
 — 	Дозвольте мені вийти.
 — 	Ні, Батику. Тепер уже пізно. Пізно, хлопчино. Пізно вживати чемного виразу, заподіявши непристойність. Непристойности не потерпимо. Дивуюсь я. Ви, бідний хлопець, залишениць на плечах своєї матері вдови, вживаєте слова, що за нього мусив би почервоніти навіть останній сільський наймит. Дуже добра поведінка ваша від цього впала на мінімальний, даний законом бал, бо дитину треба вчити, поки можна її покласти на лаву поперек, а не тоді, як вона лягатиме вздовш. Тоді вже пізно, і громадянство виховало б собі у вашій особі на одного недолюдка більше. Я вже вам говорив, що латинь це така мова, що її пильно вчать, звикають до мови шляхетньої, до думок чистих...
Неспокій Батика доходив до краю. Він дивився благаючи на інспектора, але той байдуже оглядав свої ногті. Потім погляд Батика заблудився на шкільній картині з руїнами храму в Кирнаках. Очі йому загорілися. Ох як би і він зміг бути там серед тих руїн.
При цьому він неясно чув як учитель говорив далі:
 — Отже, скільки разів я підкреслював вам, щоб у кожнім вашім слові хоч трохи відбувалися мої намагання виховати з вас чемних людей. Старі латиняне заплакали б над вами, Батику! Юлій Цезар, Овідій Назон, Ці-церон та Семпроній Гракх одвернулися б від вас, від гидоти. Куди сягаєте руками, Батику?
 — 	Пане вчителю! — зарюмсав бідолаха.
 — 	Мовчіть. Ви, крім грубости, виявляєте ще одну свою погану рису - хочете прохати пробачення, забуваючи, що ви учень бідний, звільнений від плати за навчання. — цим ви самі собі риєте яму. Пам’ятайте усі, що лише чемна мова свідчить про серце шляхетне. А до цього веде вас класичне виховання!
Терпіння Батика досягло найвищого ступня. Він червонів, йорзав, безнадійно плакав, а до всього його сусіда Мавдер щей лоскотав його під коліном.
 — А тому, Батику, я мушу вас зразково покарати. Як барбар порушили ви наш спокій, як барбар і терпіть тепер за своє слово грубе, просте, непристойне, огидне, паскудне... Деградований воїн римської імперії Максиміліян з міста Картнунтум...
Несподівано навколо Батика піднеслося п’ятеро рук.
 — Чого ви хочете, Шорейс?
 — Чи сміли б ми просити вас, пане учителю, дозволити відчинити вікна!
Переклав з чеської Б. Наміс
Передплачуйте, читайте „Веселу Книжку" в-ва „ПЛУЖЯНИН"
ВИЙШЛО ДВА ДЕСЯТКИ
Перший десяток
1.	Остап Вишня. УКРАЇНІЗУЄМОСЬ
2.	Янтоша Ко. ЛОПЯНСЬКІ РЯКИ.
3.	Іван Підкова. КИСЛИЦІ.
4.	Юхим Гедзь. БУВАЄ й ТАКЕ.
5.	Іван Нндрієнко. ЖИВИЙ КРИМ.
6.	Янтоша Ко. РАДІО-ІНВЯЛІДИ.
7.	Кость Котко. ОБЛИЧЧЯМ ДО СПИНИ.
8.	Янтоша Ко. СВИНЯЧЕ САЛЬДО.
9.	О. Метеорний. ЯГІТЯТОРИ.
10.	Янтоша Ко. ГОЛОВБУХОВЯ БОРОДЯ.
Другий десяток
11.	Пилипенко С. ЛЮБОВНІ ПРИГОДИ.
12.	Кость Котко. „БЕЗ ШТЕПСЕЛЯ".
13.	В. Минко. „ВЛАСТЬ НА МІСЦЯХ"
14.	Пилип К а п е л ь г о р о д с ь к и й. "РОЗДАЙСЬ, МОРЕ!
15.	Олесь Ясний. АВТОР ТРОЯНДЕНКО
16.	П. Капельгородський. ГЕЙ НЕ ДИВУЙТЕ.
17.	Олесь Ясний. ШЕВЧЕНКОВЯ МОВЯ (п'єса).
18.	П. Ванченко. ЖИВЯ РЕКЛАМА.
19.	П. Карабан. КОРОЇДИ.
20.	В. Чечвянський. „ЕХ, ТОВАРИШІ"!
В третьому десятку друкується: Остап Вишня „Чухраїнці", гуморески Ю. Золотарьова, П. Ванченка, Янтоші Ко, Остапа Вишні, В. Самійленка, Гр. Яковенка та інших.
Г---	ЦІНА КОЖНОЇ КНИЖКИ 15 коп. == — 
При замовленні більш, як на 1 каоб пересилка безплатно ппи гуртових замовленнях — знижка Адреса: ---
РЕДАГУЄ КОЛЕГІЯ
Видає — „Робітнича газета Пролетар"
Упрліт № 37, ж.
Друга друкарня І фотоцинкографія Видавництва „Пролетарий”.
Замовл. №
Тираж 10.000
НОВОРІЧНЕ
Мал. Б. Фрідкіна
 — Хтто говвворить, що в нас мануфактурна криззза? Буза. . Навіть індичка і та в креп-де-шині. .