С. Петербург]. 1852, ноября 14.
О,	щоб вас та бодай вас! Я думав, що ви вже давно одпровадили посилку, та й мовчу, а тепер на ката моїм паніям муфти і мантилії, коли вони сами їдуть у муфту? Я написав їм, щоб не дожидались, а попрохали продать ці витребеньки охочим. До Вас вони будуть, може, через півтора тижнів, а може, й через два, бо вони до сього торгу й пішки, сиріч до Блатенська.
Еге, наш земляк Макаренко (який він у біса Макаров?) пішов угору, так що тільки дивишся та поцмокуєш. Оце в середу2 запрохав він мене з собою до тих панів, що зовуть журналистами, - бачте читати, як там кажуть, роман його3. Добре, думаю, побачим чи почуєм, що там за розумні люде, і що він там скомпоновав, і що казатимуть йому премудрі голови. От свиточки понадівали і пішли. Чорти б убив їх батька, як ці п’явки письменного люду пишно живуть! Один дзиглик у його - так нашому брату була б кватира. Лежачи хліб заробляють. «Де ж тиї бідолахи туляться, - подумав я, - що понавироблювали їм оцих ламп, оцих мармурових кукол, оцих килимів? Може, в иншого у кістках ломить од холоду та сирости, а він послав через усю хату цим шсподарам зелене сукно: самому б так на жупан згодилось, а вони ногами топчуть». - Ну, дарма, коли вже така в їх хисть; нехай собі панують. От і почав наш Макаренко читати їм свою книжку. Та й мудра ж книжка! Де він і чув, від кого він довідавсь про таку стародавню старовину? Наче про рідного батька, так він розказує оттам про якош-небудь лицаря або гультая, що вже й кісточок його досі не зосталось у могилі. Гарно, таки так гарно, що і сами тиї ледактори облизуються, та не діждавшись і кінця, зараз і почали з ним торговаться, наче за вівцю або за шкапу. Він їм - поглянувши на ті препишниї убори - і каже: що ж панове? тут нічого таїться, та й сами ви здорови знаєте, що нам хто більше дасть, з тим ми й свати. Коли хочете, щоб я не оддав свого компонования К[раєвсько]му, так давайте по 60 рублів. Вони аж затряслись. «Голубчику! кажуть, хиба ж не знаєш, якиї тепер часи? і нам иноді доводиться бідовати, як придеться даром за друк платити».
Та давай клястись, що притьмом не можно, а коли хочете, кажуть, то по 50 р. Ну, знаєте, яка поквола душа в нашого земляка: зараз і згодився, - та ще впрохали його і ту повість, що під лад до перших буде написана4, їм оддать, а там, як Біг поможе журналові, то, може, і кращу плату дадуть, щоб не пустить до того К[раєвсько]го. Не люблять вони його, а він добре прислужується нашому землякові.(а) Якби не було його під боком, так вони б і губу закопилили.
Так от вам і литературні новинки. Оце 1-го декабря вже й вийде початок Макаренкового компонования. Скоро він буде у вас у Москві. Я прохав його і до вас зазирнути, щоб ви знали, що то Макаренко, а він щоб знав, що то за Ісько Материнка.
Я ж оце вже знов починаю служити у министерстві, щоб земляки й мене узивали паном. Може, таки й мині який чинок прибавлять -усе таки повищаю, що як вернусь на Вкраїну, то, може, де на весіллі й вище голови або волосного писара посадять.
Бувайте ж здорови та й нас не забувайте. А про Рудого Панька Мак[аров] написав, та вряд чи дозволять тут у нас, бо кажуть - годі вже вам балакать про того навісного пасічника.
До послуг готовий земляк
П. К.
Адрес: так і пишіте, як написали, поки сповіщу.
