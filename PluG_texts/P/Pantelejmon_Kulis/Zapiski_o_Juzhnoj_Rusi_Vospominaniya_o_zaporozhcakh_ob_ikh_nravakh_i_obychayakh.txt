Воспоминания о запорожцах, об их нравах и обычаях

Козаки під Мазепою змінили та й пішли під турка. Турок дав їм землю і все. Коли ж умер козак, а земля й викинула; умер другий - і другого викинула, третій - викинула й третього. Так вони тоді: «Ей, братці сердечниї! Вернімось, бо нас тут і земля не приймає». А цар Петро вже зазиває. «Верніться, - каже, - не буде вам ніякої кари, ні упоминку». Так вони й вернулись. То їхав раз батько поуз Савур-могилу, а там великиї шляхи йдуть: один у Московщину, а другий у нашу сторону. То між тими шляхами, коло тиї Савур-могили камінь великий лежить. А з ним ходив тоді на Дін Василь Куценко, письменний. Так батько каже: «Іди лиш, Василю, прочитай, що на тім камені написано». А той пішов та й прочитав: «Проклят-проклят-проклят, хто буде от запорозців одбірать землю, поки світ сонця!». Государ таке закляттє положив!'.
Мій батько таки водився з тими запорозцями. Бувало, то горілку, то що возять у Січ. Розказує було, що, каже, як привезеш горілку, то й прийде куповать, і зараз бере волочок, тягає, сам п'є і душ десять частує. Хто стоїть, жодного частує. Уже ж ти йому не кажи нічого. То вип'ють так як на корх з бочки, та тоді вже: «Заплатим же, пани молодці, за горілку», та й закупить усі бочки, і вже заплатить добре. А як же б що сказав, то й стояв би там не знать доки та, може, й назад повіз би горілку. «Не йдіть, - кажуть, - до вражого сина куповать: чарки горілки жалує».
Жвавий народ був! Було як пійде конем, то не так, як наші, а так, як пан: коли б струснувся! Так і пізнаєш його оддалеку. 
Раз стою за ворітьми, аж їх їде троє, а за ними по одному коню під в'юками, і що там срібла в тих в'юках! Так думаю, що четверик на жодному.
«Здоров,- кажуть,- хлопча!».
«Здорові!».
«А де тут Дмитро Білик живе?».
«Оце, - кажу, - й Білик».
«А дома?».
«Дома».
Заїхали, пообідали в батька та й поїхали.
А то вони вертались із Польщи. Кажуть батькові: «Уже, Дмитре, надрали; буде з нас, поки й нашого віку».
Не одну ж Польщу вони драли: було й нашим од їх лихо. Ні харчі, було, не провезеш, нічого. Розказував батько, що йдемо,- каже, - з Запорожжя. А брат до брата на Запорожжє ходив, так він йому два вози риби наклав. Ідемо з Запорожжя, аж дивимся - ратище на шляху встромлене. Уже ж і не йди дальше, а то як вискочать прокляті комишники, то недовго на світ дивитимешся. Зупинили води, аж і іде їх три. Два ж стоїть на конях, а один до воза: «Розшнуровуй віз, вражий сину!».
Розшнуровав.
Він і почав із воза рибу викидать. А в другому возі спис стримів. Віз був очеретом укритий, і спис у йому стримів. Той чумак дививсь-дививсь, далі як ухопить спис та як суне того комишника під бік,- так і проняв. 
«А йдіть, - каже, - й ви сюди! [На тих уже, що на конях сидять]. І вам те буде!»
То тиї бачать, що се не промах, та й звомпили. «Що ж?- кажуть, - ми бачимо, що він, вражий син, глумиться».
Та й оружжє поодкидали.
«Сховаймо, - кажуть, - його, братці: то не падлюка, то християнин».
Угорнули в рядно - рядно в того чоловіка взяли - та й заховали.
Тоді питаються: «Хто ж ти такий?».
«Я, - каже, - оттакий і такий. Ходив до брата в гості».
«Знаємо, - кажуть, - того козака. Щоб же тебе! Коли б ти нам хоч слово сказав, що ти його брат, ми б тебе й не чіпали».
Да й поїхали!.
Такий-то народ був! Як не краде запорожець, то й кажуть йому: «Доки ти, вражий сину, будеш лежати? І чарки горілки ні за що випить».
Наш родич Яцько був у запорозцях; то було розказує. Пішли, ми - каже, - аж за Бог-ріку, над Тилигул, коней красти. Глянем, аж такий табун коней ходить! От я приліз, аж нагаєць вартовий спить і віжки замотав коло руки. Я як сунув його списом! а він був у панцирі, то спис так і закорчився. Він як схопиться та до мене! То якби не було ножа, то зарізав би вражий син. А то я як черкну його ножем по горлу, то він так і поваливсь.
А вже в Січ баба не ходи. Хоч би сестра, хоч би рідна мати - не пустять. Так, чорт знає по-якому жили тиї запорозці: самі собі як бурлаки. Був один запорожець Нагаєць та і внадивсь до паламарки. Коло Січи там десь у сельці паламар жив, так він до паламарки і внадився. А запорозці пронюхали та й пішли до кошового: «Такий нам стид робить Нагаєць, пане батьку: унадивсь, - кажуть, - до паламарки, так як той собака!».
«Постійте ж, - каже, - пани молодці, я козака надежного пошлю, нехай присочить його, тоді вже буде йому суд і розправа».
Ото Нагаєць поїхав із Січи, а козак собі. Приїхав до паламарки: «Одчини!».
Не одчиняє.
Він як суне двері ногою запонкою – двері так і вивалились. У хату,- аж він там за
«А що ти тут робиш, сякий-такий сину?».
Як узяв бить його нагаєм!
А той проситься: «Брате мій рідний! Уже хоч бий, тілько панові батьку не яси!».
[А там уже таке чортове заведение, що сім раз як ударить києм, то вже хліба не їстимеш].
Так що ж? У такого одмолишся? І нагаєм вибив, і кошовому з’ясовав. Ну, звісно вже: зараз до стовба та киями. Занедужав середешний Нагаєць от такої бані та і вмер незабаром.
Уже що бойкий люд був, то так! Раз ходив із батьком у Січ із горілкою мій рідний дядько. От і питаються: «Що се, Дмитре, з тобою?».
«Та се,- каже,- мій шурин, моєї жінки брат».
«Як його зовуть?».
«Хома».
«Не вклепались же,- каже, - й ви, що йому таке ім’я дали: він на Хому й походить, дияволів син!».
А раз таки добре допекли мойму батькові. Сидить він із ними в льоху та й п’ють. А вони й давай його на сміх підіймать: «Ге, вас, - кажуть, - там у Польщі [а себто, бач, на Вкраїні] миром не мажуть, а гусячим салом».
А батько, не довго говоривши, схопивсь та на базарі купив хліба та й пішов до кошового.
Кошовий вислухав. «Іш, - каже, - вражі сини! А вони ж із чого поплодились? І вони ж із мужиків породились, а тепер уже тілько їх миром мазано!  А пійди, - каже на козака, що при йому був, - пійди лишень помири їх».
Прийшов козак із батьком до льоху: «А чого, - каже, - ви тут, вражі сини, змагаєтесь?».
А вони: «Сядь-сядь, батьку, чарку горілки випий».
От він посидів трохи. «Що ж, - каже, - я дармо чоботи топтав для вас? Положіть по рублю!»
Усі виняли по рублю й положили йому в шапку. І батько мусив положить рубля. Так розсудив, дияволів син!
А то, кажуть, ще то в старовину одібрав кошовий щонайкращий народ та одіжний та й послав до короля. От ляхи бачать, що в їх уси оттакелезні: «Чого б, - кажуть, - дать їм їсти? Даймо їм сметани». Дали сметани. А запорозці кажуть: «У нас не дають сметани наперед; мед наперед дають».
«Ну, дать їм меду!».
Дали меду. А вони як і попоїли меду та позакручували уси: «Тепер, - кажуть, - давайте й сметани!». А під той час неприятель прислав ляхам лук: «Як не натягнете,- каже,- сього лука, то становіться на баталію».
От ляхи пробовали - ніхто не натягне.
А один запорожець: «Ось кете,- каже, - лишень сюди!».
Узяв, так і натягнув той лук.
«Дайте ж, - каже, - тепер мині штабу заліза».
Та взяв та кругом ши! тому послов! обгорнув та й завернув; так як от сніп завертаєш, що перевесло скрутиш, так він ту штабу завернув.
«Коли одвернете, - каже, - ви сю штабу, то ми на баталію з вами станем».
Який же його чорт одверне? Хиба б голову одкрутив! Може, як приїхав, то, може, чорт знає доки пиляли. Не можна ні лягти, нічого.
Е, здоровий народ був! Уже як зруйновали Січ, то один такий був здоровий, що духом уб'є чоловіка. Як пішов причащаться та духу не втаїв, то трохи священик не впав навзнак. 
«Хто ти, - каже, - старче, такий? Признайся».
«А що ж, - каже, - батюшка? Я отой і той».
«Зийди ж, - каже, - з сього града, бо тілько дознаються, то пропадеш»".
Ще скоро рознеслась чутка, що Запорожже зруйнують, то гетьманці було запорозцям сшвають:
Вражі сини запорозці недобре вчинили:
Степ широкий, край веселий та й занапастили.
То запорозці було зляться! Вони б то й били їх, так і то ж народ воєнний. Хоч і по шинках було зустрінуться, то не дуже було страшно?.
А було як очортіє запорозцям у Січі горілку пить, то й понаїжджають у гості на Вкраїну або на Гетьманщину. Приїжджають було й до мого батька. То їм же добре, що є за що пить, а батько з ними так було укачається в довги, що ну! Як поз'їздяться було, то й говорять: «Наше Запорожже так ізведеться, що чортматиме нічого!». Так самі, було, й говорять. Отже, і звелось.
Як уже в Січ москаль поринув, то вони драла, а москаль: «Біжіть та коло Кизикермена ланцюг перекиньте через Дніпр! Як будуть утікать, то з пушок на їх!». А вони вербу зрубали та й пустили по Дніпру. То верба вдарилась об ланцюг, а пушки - гу-гу! А запорозці тоді: «От тепер, братця, гребіть!» - та й утекли од москаля".
