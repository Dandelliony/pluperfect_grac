Мотроновка. Окт[ября] 4, 1854.
Надобно сознаться, мой добрый и почтенный друг Осип Максимович, что я хохол не лучше всех хохлов, і з Нехаєм полигавсь, наче той жид із чортом. Нехай та нехай, аж гульк - і зима: треба якось буде в вічі дивитись. Та вже ж, не в сірка позичать, треба одвічати власними. Правда, й клопоту мині було багацько - овва скількі! вертівсь я у своєму хуторі мов рак на огні, і ледве, ледве насилу та на превелику силу окукобив його так, що зимою не замерзнеш, а літом не спечешся. А тут гості: теща, Рігельман (сусід же бач. Приїхав, треба і до його через поріг плюнути), а
далі Жемчужников. Цей хлопець і геть-то у мене загаявсь, і хоч дуже мині дещо поперебивав, ну, да вже ж хоч не дурно: там таке втішне та цікаве враже москалча, що й роботу усяку забудеш. Ото «поїдем у Півтаву». Поїдьмо. Налагодили бричечку, доїхали до Лубень. «Погано в бричці: поїдьмо так, на перекладній». - Та Біг з тобою! як же таки мині підкидаться на тій чортопхайці, мов той ґудзик-офицер? - Ні таки! як почав, як почав, - мусив я старістю бовтаться, мов те барило на возі, до самісінької Полтави, ще й назад. Не знаю вже, чи багацько тепер у мене в животі чого зосталось, чи все вибовтав; а почуваюсь так, що катмає нічого, опріч свіжого гівна. Отож ми знайшли і Яновщину, про котору понабріхував той Данилевський нісенитниці1. Стара Гоголиха і її дочки -прелюбезні люде. Так нас приголубили, як родичів, і які тілько були шпарґали (з чемодана з Німеччини і письма до сестри до Ганни), усе нам - нате, батечки, що хотя робіть собі. Ще й більше обіцяли, як побачусь із їх небожам у Москві. Воно бо там служитиме. І небожа (Трушковський) гарний хлопчик. - На Пілтаву я тільки подививсь та й годі. До твого двоюродного2 не заходив: утомивсь після того бовтання і рад був одпочинку. А про Гнідича ніхто нічого не тямить. Був собі, як усі хлопята, - от і все. Бачив хатинку Котляревського3. Один непевний намалює її для мене. А де швед поліг головою - нічого того не доглядавсь: не було часу. Вернувшись до хутора, знов працював над садовиною, а далі - поїду ж хоч трохи одпочину на хуторі в тещі. Так і тут же бо не! Листів таку гибель понасилали, що оце ніяк не одпишусь. (Плетнев, або лучче Макаров, прислав 40 листів покойного Панька4. Друзяка мій Макаров усе те попереписував власноручне - нехай йому Господь оддячить!) Пише старий Оксак5, що послав у Дубні посилку, а там я прохав на пошті, щоб звертали до тебе, бо думав швидко опинитись у Москві. Тепер же бачу, що до зими треба зачекати тутечки, щоб не кидать жінку на чужі руки. Так будьлас-ко, коли теє, так посилай боржій у Борзну на моє ім’я; бо тепер саме залізо розогрілось і кується. Про пісні вибачай: де ж мині шукати кращого іздателя, коли кращі чекають кращого часу? а чи хутко той час настане? Може, не за нас! От і тепер я знов назбирав дум з півдесятка (про Голоту - цяця та й тількі; те, що надруковано у Максимовича] і у Метлинського - тількі маленькі уривочки)6. Хто ж їх надрукує? Нехай хоч циган - я й циганові оддам. Ще де про що є з тобою побалакать, та нехай уже, як побачимось. Поїду до Оксака, злагожу дещо та тоді, може, зазімую у Москві (коли б мині таку кватерку, щоб’ із дзигликами, щоб тиї дурниці не куповати - хоч би дві хатинки. Може, прочуєш, то, будьласко, - напиши до Оксака «для передачи»), бо до столиці не хочеться швендяти. Кланяємось обом обоє. Твій П. К.
