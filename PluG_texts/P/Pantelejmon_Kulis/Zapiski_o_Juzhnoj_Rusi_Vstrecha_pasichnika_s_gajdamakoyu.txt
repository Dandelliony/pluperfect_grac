
Розказував мині один дід, що, - каже, - сижу я в пасіці, коли ж чорт несе бурлаку. Увесь обшарпаний.
«Здоров, діду!».
«Здоров!».
«А що будемо робити? Давай на сорочки міняться!».
Я вже злякавсь. «Давай », - кажу.
Оддав йому сорочку.
Він скинув теє рям’є, надів сорочку: «Давай і штани!».
Оддав я й штани.
«Давай , діду, меду!»
Я, — каже, - аж тремчу ввесь з переляку. Пішов, одрізав йому забоцень такого вже гарного, гречаного!
Він наївсь та й каже: «Чи ти, діду, знаєш Вовчу Гать?»!.
«Знаю».
«Отже, - каже, - там є пеньок дубовий, обшморганий колесами. То ти завтра встань до сход сонця та пійди туди, та одлічи три ступні, і викопаєш там гроші. Ото тобі за те, що ти мене приодів і нагодовав».
Пішов я на другий день, аж справді повнісинький улень самих п'ятаків!
