
Стариї люде кажуть, що колись були люде зовсім не такі, як тепереньки: були, кажуть, і великиї, і гонкиї так, що одна нога, примірно сказать, нам по плече досягала, а в наших хатах тепереньки Їм і жить би не по мірі. Сказано, пора од пори усе маляться. Колись, кажуть... Бог-то його знає уже, коли се буде... зростуть таки люде, як у нас мурашки, да тогді уже, поговорують, і конець світу буде. Бач, кажуть стариї люде ... да Бог-то його знає, відкуля вони сеє уже знають: чи то Їм уже такеньки прадіди розказували, чи инак як, Господь їх знає... як-то воно буде таке, що люде так ізживуться, що як комашки ті стануть! Аже ж, як подивиться на теперешнього чоловіка, дак іще либонь не швидко таке мале переробиться, і світ іще замісь довго стоять буде. Не нам, бач, дождать сього: хиба вже діти наши чи внуки або далі.
Да то сказано, що люде сі великиї були зовсім не те, що ми, християне: у їх і бога якось інак звали - кажуть, Посвистач якись. Він, кажуть-то, установляв годину усюди, а більше нічого і не знав: об другім чім другиї знали і порядок свій давали.
Так-то було колись, про що вам стара Гуйдиха верзякає. Сказано: Старому брехать — не утом махать.
Ото, кажуть ... Слухайте ж, бо се вже справедна казка починається... У сіх великих людей старший якийсь був князь, да задумав він жениться, щоб по собі було кого на царстві зоставить. Став сей князь людей своїх ззивать. Зийшлися усі стариї, розумни голови, що совіт давали свойму князю. Він їм і каже!:
«Оце, слуги мої вірниї, нам треба знать,
Кого послі мене на царство зоставить,
Щоб вами, розумними головами, добре-предобре править;
Часом? моєї смерти, щоб ви знали,
Кого царьовать поставить».
От йому Й кажуть:
«Ще ти, наш старший князю, наша голова народна,
Ще ти сам можеш добрий совіт дать,
І своїм розумом помірковать.
А коли дозволиш, так ми тобі от що скажем:
Не прикажи нас казнить і рубать,
А позволь тобі красную княгиню достать,
Позволь корабелі стругать
Да на синє море виїжджать».
Тут старший князь усміхнувся...
Повелів кораблі знаряжать
І нови будувать»,
А в кораблі військо насажувать
І кадки меду уставлять,
Щоб було з чим по синьому морю гулять,
Да красную княгиню затримать і шановать.
Як зобрали ж да збудовали кораблі:
Тогді став князь у волосяну даху одягаться
Да золотим череслом? підперязуваться".
Стали вірниї слуги його на майданах громадиться
Да свойму богу Посвистачу молиться,
Щоб він їм годину дав
До моря не турбовав.
Стали за сім вони збираться
Да корабелі свої у море випускать.
Стали корабелі свої чайми підимать;
Як стадо лебедів вони од берега одпливали,
По синьому морю як бжоли? сновали,
Що аж море собою, неначе хмарами тими, крийма укривали.
Їде князь старшийз своїм військом по круглому морю до землі християнської,
Щоб там у ляк своїми кораблями усіх постановити!?
І собі красную княгиню в замужжеє достати.
Як стали вони до християнської землі доїжджати,
Стало старшого князя удале серце недобре зачувати,
І каже вн свом радним слугам:
«Ей ви, слуги мої, рати вірниї!
Щось моя душа недобре чує:
Що ні сон не йде, ні хліба іззісти,
Ні води іспити...
Коли б нам часом? оттут своїх душ не положити!».
Тогді стари голови стали князя резонити,
Що на синьому морю їм нічого боятись:
Бач, вони свого бога Посвистача прохали моря не турбовати.
Як тільки ж до берега християнського вони стали допливать,
Став чорний орел над морем літать,
А літавши, став він голосом казать?:
«Пхе, руська кость пахне!».
Став народ християнський до моря зиходиться
Да Бога свого прохать,
Щоб він корабелі вражеськи вітром розогнав,
Чи водою потопив.
Став Бог християнський бурю піднимати
Да круглеє синє море із свого ложа вивертати.
Тогді кораблі по морю без ладу гуляли,
Чайми їх вітром ламало
Да по воді розкидало.
Стало військо князя старшого у морі потопать,
Став тогді старший князь своїм радним слугам казать:
«Ей ви, слуги мої вірниї!"
Не єсть се бог наш Посвистач Бог настоящий,
Що він сьоєї бури не втишив,
Да наши кораблі в такій силі потопив.
Десь наш бог Посвистач спав,
Чи в Макоши? гуляв...
Есть то Бог настоящий
Бог християнський!».
Тогді старший князь кораблі свої останні завертав,
Да назад одпливав.
Як приїхав князь старший у свою невірную землю,
Став він совіт старих людей ззивать да збирать,
Да в християнську землю посилать,
Щоб вони там віру займали
Да християнського Бога і собі Богом зазнали.
Довго стари голови мовчали.
Одни свого старшого князя од сьоєї думки одвертали,
Другиї самі собі нарекали,
А трейті стали старшого князя важить,
Щоб швидче човни бударажить?
Да у християнську землю одпливать.
Стали вони виїжджать,
Стали тогді усі пир пировать,
Да кріпким медом дорогу поливать.
Не день і не два вони так гуляли,
Покіль аж посланці з старшим князем назад повертались.
У дудки грали
І в брязкити бряжчали...
Я там була,
Мед-вино пила,
По бороді текло,
Да в роті не було.
З барилечка горілочка буль-буль,
А нашим ворогам сім дуль!