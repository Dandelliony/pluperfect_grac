
Хмельницький первий шдняв гайдамак. Написав такий лист, що: «Гей! Хто до мене пристане?» - та й назбирав козаків. Як назбирав, то й почали різати ляхів і жидову. А як побачить було хорошу пані або жидівку, то змилується та й перехристить у свою віру. І панів перехрищував... От як став войовать, як став войовать, то повойовав ляхів аж по Случ; одіслав військо додому, а над Случчу поставив вітряниї барабани. Що подме вітер, то ляхи думають, що у козацькому війську в труби грають да й бояться йти за Случ. А Хмельницький тим часом бачить, що багацько лиха наробив, та взяв да й поліз до короля прохати милости. А король нарядив одинадцять катів у королевське платтє, а сам дванадцятий став. Як прилізе Хмельницький до якого ката, зараз йому голову одтять. Отже, Хмельницький не поліз і до одного ката, да прямо до короля. Приліз до його рачки і впав у ноги. То король підняв його за голову та й сказав: «Ой ти, свавольнику! Багацько ти невинних душ занапастив!».
