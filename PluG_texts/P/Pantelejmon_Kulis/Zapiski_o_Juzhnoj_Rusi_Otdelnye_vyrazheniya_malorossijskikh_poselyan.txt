
У хаті в її, як у віночку; хліб випечений , як сонце; сама сидить, як і квіточка. 
Може, він таку пісню знає, що якби заспівав, то й волос би зав’яв!
А чом ви, хлопці, не орете? - Да, дядьку, свято. - Яке свято? – Чересло й леміш ізнято!
Хоч у ступу всадіть да пирогами годуйте, все буду однака.
Вам хоч голову пробий , то не вгодиш.
Не по чім і б’є, як не по голові!
Як розгуляється погода та против вітру як пожене буруни, то дуб грає по бурунах то вгору, то вниз, як віз по балках. 
Кров дзюрить, булькотить з спини.
Велика буває чубанина навкулачках, а інший довідається, що й молотить не можна: пом’якчать ребра!
Пек йому, моя мати рідна! Поночі зовсім не бачу.
Пошли тобі, Боже, на сім світі панство, на тім світі вічнеє царство!
Є що й їсти, й пити, є по чому й походити, тілько ні на чому гаразд гостей посадити.
Так як кажуть за дванадцять миль киселю їсти, ні з сього, ні з того приїхала до мене кума з Ніженя.
Чого ти на мене дивишся, як чорт на попа?
Я живу, як у решеті: відки вітер подме, то повні хати.
Як у воді не без чорта, так у великого пана не без жида.
Іде москаля так як трави.
Як же мині знать, которий мині год? Як родивсь, то без пам’яти був; як ріс, то розуму не мав; а як уже до розуму дойшов, тоді б то й лічить, та багацько літ уплило. Нащо ти там ячмінь посіяв?- Да там, пане, така люба ріля, що дитина виросла б, коли б посадив!
Оттам, матінко, лихиї люде! Як напало на мене семеро перекупок, то ледві одгризлась.
Як занедужав, то так не хочеться вмирать! Чи ми ж кому приклонимося? Чи ми обідець ісправим, чи ми чужого чоловіка погодуєм, коли ми такі бідні?
Так холодно, що якби не вмів дрижать, то змерз би. Так болить, що якби не вмів стогнать, то вмер би.
Води чиста, як сльоза. Дівка - як тополя. Гарна, хоч води напийсь. Швидкий, як мотиль. Проворний, як вітер у полі. Сидить, як гриб. Хлопець молодий, як барвінок. Повнолиций, як місяць. Росте, як з води. Щебече, як ластівка. Похожає, як пава. Сокол, не парубок! П’яний, як ніч. Надувсь, як сич. Біга, як дзиґа. Бореться, як рябець. Пнеться, як жаба на купу. Вертиться, як шкурат на огні. Величається, як порося на орчику. Дивиться, як теля на нові двері. Цапком став!. Мовчить, як стіна. Ходить, такий як квач?. Гострий, як бритва. В’еться, як гадина. Весела, як ясочка. Тепло, як у вусі. Добре, як у Бога за дверима. Життє йому, як у Христа за пазухою.
Байструк, та росте, як струк!
От як вихор злетить да летить не звісно куди, то так наше добро розтеклось, - як слиня По воді.
Так як вода з відра тече, а воно схне, то так вона сохнула в наших очах, - скорій, ніж поліно в печі.
Ти мене слухай, а своїм робом не ходи.
Тут теши да теши, а там треба пуп нап'ять?.
Інший такий є, що в мене, каже, світлійше око попросить, а другий: А в мене світлійше вкрасти.
Треба робить потай Бога, щоб і чорт не знав.
Як увійде в комору, то хоч би гадюка лежала, то зогнав би да вкрав.
Хіба надовго старий жениться? Або сам умре, або жінка покине.
Чого ти трусишся, як сич на негоду?
Діла робить не хочеш, а пика - хоч пацюки бий.
Ой, місяцю-місяцю! Світиш, та не грієш, - даремне в Бога хліб їси. Я дав би дві зімі за одно літо. Душа не сусід: її не випреш.
Знайте мене перепечайку, що на воротях тісто! 
Господь милосердний ніколи не спить: у того щастє одбирає, а тому дає.
Там такого наговорив, що й класти нікуди.
Їдьте, сердечко, навпрямець, а там живеть Андрій Швець; а там - круто соб -живеть Кулина Вакуленкова: її чоловіка торік взяли в москалі. А там проваллєчко, а за проваллєчком - гульк - по горбду ходить сива кобила, а на призьбі лежить руда собака. Ото, сердечко, й отаман живеть.
