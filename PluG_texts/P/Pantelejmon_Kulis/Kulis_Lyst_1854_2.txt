Тілько що Ваши гроши у Лубни, а я саме нагодивсь у місті та й піймав їх на пошті. Спасибі Вам, шановний добродію. А щоб нам до Вас ік Петру, то про це треба порадиться з жінкою, вернувшись додому. Може, ми виберемо годину тепер, а тоді саме зачнуть цюкать майстри, так уже, знаєте, треба заглядати, щоб не втяли хлівця замісь будинку. У вас покрадено коней, а ми мусили покинути свій ридванчик у Москві, вертаючись зимою, та й не хутко його привезуть нам добрі люде, - так уже ваша вельможность не здивуйте, як ми припхаємось до Вас на візочку, як піп з попадею. Бувайте ж здоровенькі та не одлучайтесь надовго з господи. А про «Современньїк» не турбуйтесь. Коли схочете, я прочитаю Вам по рукопису, а як міні вишлють друковане, то матимете й Ви.
Панії Вашій, добродійці любезній низенько вклоняємось.
Ваш П. К.
