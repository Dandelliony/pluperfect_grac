
Да встань, батьку, з того світу, великий гетьмане!!
Як поїдем до цариці - по прежньому стане.
«Ой царице, наша мати! Змилуйся над нами,
Оддай же нам наші землі з темними лугами».
«Не на теє, миле браттє, я Січ руйновала,
Ой щоб я вам ваші землі, клейноди вертала».
Тече річка невеличка, підмиває кручи:
Заплакали запорозці, од цариці йдучи.
Васюринський козарлюга все п’є та гуляє,
Отамана кошового батьком називає:
«Позволь, батьку отамане, нам на башті стати:
Як не стидно а цариці та Січ руйновати!
Не позволиш з шабельками, позволь з кулаками:
Нехай наша слава не гине поміж козаками!».