Коханий земляче!
Спасибі за книжечку - «Тризну». Дещо в їй промовляє до самого серця. Ще жду «Гамалії», «Кобзара» і «Гайдамак». Де хоч бери, а не пришлеш, то й на очі міні не показуйсь. Ой, як же я зрадів, довідавшись з твоєї супліки, що ти не марниш дармо часу у тій Петровой бурсі! Нехай тобі, приятелю, Господь помагає на все добре, а об міні будь певен, що вже я не грітимусь даром коло твого куреня; чи дровець, то й дровець принесу; чи пшона на кашу, то й пшона придбаю; сказано - що Бог послав! Аже ж недурно ведеться поміж людьми та гуторка, що колись Бог посаджав людей кругом ваганка з кашею, да й подавав такії ложки, що держало довше руки (а треба за самий конець держати); то премудрий Салимін і сказав: «Будете, - каже, - ви всі голодни, як кожен об собі тілько промишлятиме; а годуйте один одного сими ложками, то не загинете з голоду»(а). Розумни були стародавні люде! Багацько в їх було таких приказок, що буцім так собі, витребенька, а розмізкуй лиш, до чого воно йде, так ой, ой, ой! Отгак же й нам, що взялись протирать очі своїм землякам, треба один одному пособляти, один одному радити; а то не буде добра з нашого писання. І латини добре знали, що робиться од конкордії, а що од дискордії; да й батько козацький, старий Хмельницький, не згірше того латиша Саллюстия промовив, умираючи:
«Тим і сталась, каже, страшенная козацькая сила,
Що у вас, панове молодці, була воля й дума єдина!».
Тепер не така вже година на[с]тала, щоб брязкотать шаблюками. Ляхів і татарву мов дідько злизав, усе втихомирилось; пришла пора по-орудовать ще головою. Нуте ж робить усе так, щоб і Богу була хвала за те, що дав нам розум, і людям темним було видно кругом, як од свічки, що стоїть на високому ліхтарі. Не протів чого ж то й читається в Євангелії: «Тако да просветится свЄть Вашъ предъ человеки, яко да видять ваша добрая діла и прославять Отца вашего, иже на небескхъ»*.
їду знов на три місяці на Вкраїну. Присилайте Ваші картинки в Чигирин з надписом: Михаилу Грабовскому. Я в його буду, і він знатиме, куди міні їх переслать, да розтолкуйте міні хорошенько, що і як ви хочете робить; а то не второпаю, що для вас компоновати. Бувайте ж здорові!
Щирий земляк П. Куліш 	Рука власна"
РБ 1844. іюня 5 дня, з Києва.
їду через три дні.
(а) Се вже опісля перевернули його старосвітську гуторку на запорожців, що буцім їх так годовала Матушка.
