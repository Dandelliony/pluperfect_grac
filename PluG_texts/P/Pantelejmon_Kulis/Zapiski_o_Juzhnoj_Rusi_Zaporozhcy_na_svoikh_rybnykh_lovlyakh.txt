
Я служив два годи у Бериславі, а там надалеко рибні заводи запорозькиї. То, було, як прийдеш у завод, то вони тебе не стануть питать, що ти за чоловік, а зараз: «Дайте лиш козаку попоїсти та й горілки чарку піднесіть, бо він, може, здалека йде, то втомивсь».
От як наїсись, то ще ляж одпочинь, да тогді вже питають: «Хто ти такий ? Може, роботи шукаєш?». 
От і скажеш: «Шукаю».
«Так і в нас є робота; приставай!».
То й пристанеш, і часом за місяць рублів двадцять заробиш.
А народ був усе розкошний. Шиї такиї, що хоч обіддє гни. Уже вони до себе якого-небудь не приймуть. А уси довгі, що аж за уши позакладують. У неділю, було, зберуться гулять; то багатиї особо, а вбогиї особо. Багатиї й шатер собі напнуть і справляють бал: горілку п’ють, у карти, а найбільше в шашки, грають. На кобзі, було, лірник їм грає, підобгавши ноги, а вони танцюють. Пійде, було, навприсядки, то геть обійде- чорт знає де. То вже народ муштрований був! Або колесом пійде..., то чорт його знає, як він там котиться: зовсім як колесо!
