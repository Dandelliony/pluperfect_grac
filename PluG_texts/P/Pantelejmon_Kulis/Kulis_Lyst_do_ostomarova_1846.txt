За що ганка - ганка, а за що дяка - дяка
Приязний мій Добродію Миколай Іванович!
Ненавидяй обличения скончаваеться срамно.
Нехай буде такий епіграф до мого листу.
Що, якби якому темному грішнику сказано на тім світі: «Вернись, чоловіче, назад да попрацюй годків з десяток, то, може, лучче завершиш свої вчинки. А то, бач: поки був молодий, да поки батька й матері й старих людей боявся й соромився, то таки й геть-то добре жив, а вже як убивсь у літа, що і в самого посивів волос, то й розопсів, розліновавсь, спустив усе на волю Божу, а сам тілько з кумами да з сватами горілочку попивав. Отже вернись, небоже, да зачни од четвертого чи що десятку так наново робить, як Божий страх научає; то, може, чи не луччим сюди другим разом покажешся». Що, кажу, якби так сказано на тім світі якому бідному нетязі, що і сам не схаменувсь, як із глузду зсунувсь і не знать, у які тенети вплутався? О, дякував би, дуже дякував тому, хто б простер до його таке благе слово!
Оттак же я дякую Вам, мій любий Добродію, за Вашу щиру пораду. Може, пам’ятаєте, як колись зимою писали до мене лист про «Чорную раду» і що було добре, то вже хвалили так, що й вище міри, а що негаразд, то так-таки по-козацьки на всякий гріх щиро і вказали. От я, взявши до серця й до мислі ваше розумне слово, знов, - слідом того грішника, - зачавши од того, як попадали Кирило Тур із Шрамченком, у голові усе наново пережив і перекомпоновав (тілько запорозця з матір’ю да січовий суд не ворушивши зоставив) і до самого конця все по вашому жаданью і совіту допровадив. І коли хочете знать, то ще тілько на тім тижню з сею працею вгомонився. «Чорна рада» (у главі XXI) вже тепер не з літописця виписана, а таки самі козаки зійішіись да й учинили її між собою із великим галасом і бучами, що аж міні між ними було страшно. А потім бачить Шрамко, що вже одрізана скиба од хліба, не притулиш, своє власне діло закінчав, і душу свою за ближніх по-християнськи (хоч би й нас так Господь сподобив) положив. І все, що треба, зведено тепер, дякуючи Богу да й Вам, гарненько; так як от майстрі зачнуть церкву муровати, то як-то широко розведуть! що, бацця, й ладу там ніякого не знайдеш; отже, дивись, вони знають, що роблять: і заломи виведуть, і кришу, й баню збудують, ще на самому версі й святу да одрадну ознаку - хрест золотий поставлять, щоб кожному було розумно, на що така важка праця піднята. Маючи ж у голові собі за правило таких майстрів, і сам я із своєю працею так мірковав, щоб гарненько вгору її вивести і всякому до толку подати, на що отті широкі стіни вимуровані і супротив якої-то думки, уся ота буча й заверуха й «несталость нашого люду»(а) тут так гірко, по щирій правді виписана. Переговоривши вже все - і про те, що пало в смутні руїни, і про те, що знову принялось й зацвіло, мов квітки на зруйнованім старосвітському мурі, - сіми словами закінчав я свою книжку. Подаю Вам їх до сподоби, чи вподобаєте: «Отже я й скончив, любиї мої Земляки, свою історію розумному на науку. Похилиться, може, од смутних думок і не одна, так як моя, голова, проходячи по тій нещасливій старосвітчині; що скілько-то було добра в серці в нашого українського люду, да як-то все те ні на що обернулось од безладья, - що не зуміли, як заповідав батько Хмельницький, «усі у одно стояти!»3.
Ще доложу одно слово. Не буди убо Вам чтущу разуміти, яко суєтного гордостью если оболыцаемъ, і вже тепер свою книжку за непогрішиму ні в чім уважаю. Ні, Добродію, мало нашого й віку, щоб яким словесно-письменним своїм ділом до конця вдовольнитися! Добре знаю, що ще б треба міні до своєї історії праці доложити, да вже тепер більш невмоготу. Дайте ще хоч годків зо три у розумних да великих людей поучитися.
З тим Вашій ласці приязно кланяюся.
До всякої послуги Вам, моєму любому Добродієві, по всяк час готовий
П. Куліш рукою власною
Р. Б. 1846,
мця септемврія у 4 день.
З С. Петербурга.
