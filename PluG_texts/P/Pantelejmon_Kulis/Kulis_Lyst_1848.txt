1848,	апр[еля] 21 Тула.
Шановний мій Добродію Осип Максимович,
Вже коли Ви до мене озиваєтесь рідною мовою, дак і я не втерплю, одгукнусь до Вас, хоч і оглядуючись, батьковою та материною річчу. Не знаєте Ви, пане мій любезний, що мині за мука із моїми родичами та приятелями. Чи я ж то не написав тиєї ж години на столицю, щоб якомога боржій простовав мій шурьяк до того скаредного Срезневського та і взяв би історичеські думи українськи хоч силою! Дак що ж! Поки перед очима, дак ці родичи да приятелі’наче і на людей здаються, а тількі за' очи, так наче їм лисий дідько до потилиці голову поверне. Мовчить як стіна, ось уже місяців зо три, та не тількі про думи, та про дещо й друге - ні же, що вже б таки і Бога побоявсь, і людей посоромивсь. Вже я його й понукав: та ну бо, одвітуй уже що-небудь, чи ти живеш іще на світі, чи тебе лихий злизав? Так де-які баляси розпустить, а що як про що путнє просиш, дак наче йому заціпить. До самого ж Срезневського мині так мило та любо писати, наче йти до собаки у куми. Мерзене, істенно мерзене порожденіє! Як вам оце здасться: що як пришла раз до його в столиці пані-матка бідахи Костомари, несчаслива невіста, удовиця безпомошна, неміщна бабуся, дак він із жінкою перед нею снідає, а їй хоч би на сміх сказав: чи не призволитесь і ви, пані-матко, з нами?2 Не знаю, де він таких звичаїв понаучувавсь; мабуть, у німців. Ще ж треба пам’ятать, що Косто-мара колись за щасливих часів частенько з їм хлібом-сілью ділився, приятелем його звався і не одну, може, послугу йому вчинив. Дак чого ви хочете од такого злиденного перевертня? Я не приберу і слова, як до його писати, і чи жидом, чи поганином його величати, а більш од великого пересердя гидую до його й річ оборочувати. Ще раз напишу до шурьяка, нехай іде та вимагає думи у того ницого поганця.
А я отут, сидячи без діла, - бо й досі мині жадної служби не дають, - вертів, вертів у свому мізкові того Івана Мучителя, щоб вис-новать з його царовання роман історический; далі бачу, що ні, не втну, дуже гидкий, - нехай йому тяжко икнеться на тім світі, - та мах, і перескочив з пів чоловічого віку. Тепер сновидаю розумом коло Новгородка Сіверського, як він був у ту чудну Самозванщину, та повидумував тут про його дещо багато. Я ж бо там і сам колись учився і по тим зубровським ровам швендяв, утікаючи од алгебри да од риторикі. Дак повиймавши дещо з книжок, компоную оце роман саме з того моменту, як Отрепьев підступа од Чернігова до Новгородка, та ще так хочеться, щоб не дуже істориї чепляти, а тілько поміж ярмарком історичним ізвертатися; дак тут такого накомпоновав, що може й лаятимете, як колись надрукую. Хочеться так скомпоновати, щоб і москалі не сердились, та і своїм землякам не зол-жить, дак і не знаю, чи потраплю. А зоветься роман: «Дружина Сіверяк»3, і вже аж три глави написано. Та чи нема в вас часом Сказаний русского народа Сахарове? і посповщь Снегиреве?? Коли ласка ваша, вишліть, я прочитаю, дещо повиписую і книжки поверну назад у цілости. Писав я до Погодіна, щоб він мині сім удружив, і на свій щот брав я пересилку сюди книжок, та він, видно, уважа мене за жида, не йме віри ні на копійку. Мовчить - стіна стіною.
Бувайте ж здорови! Готовий до услуг П. Куліш
Спасибі Вам, добродію, за «Чтения». Істинне сокровище оце Ви нам даруєте. Як книжка, то все вам дякую.
