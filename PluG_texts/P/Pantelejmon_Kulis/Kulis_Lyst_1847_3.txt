Шановний і Високоповажний наш Осип Максимович!
Колись, швендяючи по Вкраїни, натрапив я на одного дяка та й знайшов у його старосвіцькі бурсацькі псальми1. Посилаю Вам їх, чи не згодяться, буває, Вам вони до друку? Коли ж ні, то дарую їх у Ваше книгохранилище.
А для того пана2, що колись у Вас бачив увечері, - забув як його зовуть, - посилаю кусок автографу Грабовського із його «Literatury i krytyki».
Завтра вже їду з сього зачарованого куточка! А куточок гарний, нема чого сказати. - Коли читали «Чорну раду», то напишіте. Може, по Вашему, треба які словця підправити. То напишіте, які і як би Ви підправили, то я, може, й скажу: «добре, переправте». Я чоловік погідливий. А що? чи ще «Преданія» не друкуються?
Ваш П. Куліш рукою власною
1847,	февр[аля] 13.
Мотроновка.
Як будете пересилать листи до мене од моїх знакомих, то разпечатуйте усі, щоб дурно не платить вісових за конверти.
