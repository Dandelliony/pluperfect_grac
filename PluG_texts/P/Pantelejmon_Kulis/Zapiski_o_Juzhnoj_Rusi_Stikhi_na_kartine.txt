
Над бандурою:
Струни мої, струни золотиї! Заграйте мні стиха,
Ачей!, козак нетяжище позабуде лиха!
Над ковшём:
В нас у Січі то і норов, хто Отче наш знає,
Як умився, вставши вранці, то чарки щукає.
Чи чарка то, чи ківш буде, не глядить переміни;
Гладко п'ють, як з лука б'ють до ночної тіні.
Внизу картины:
Дивися та гадай, та ба, не вгадаеш,
Відкіль родом і як зовуть, нічичирк не взнаеш.
Кому трапилось хоть раз у степу гуляти,
То може той і прізвище моє угадати.
В мене ім'я не одно, а єсть їх до ката:
Так зовуть, як набіжищ на якого свата.
Жид з біди за рідного батька почитає,
Милостивим добродієм лях називає;
А ти як хоч назови, на все позволяю,
Аби тілько не крамарем, бо за те й полаю.
Відкіль я родом взявся на світі,
Всякий з вас хоче знати приміти.
Жінок в Січі немає,
Всяк те добре знає.
Хиба скажеш - із риби родом,
Або з пугача дід мій плодом.
Но в том себе милиш
І накриво цілищ.
У нас сугакові тілько сліди,
А дикиї коні нам сусіди;
А Дніпрове стрем'я –
То наше плем'я.
Трохи ляхва угадала,
Що лошака даровала.
Глянь на герб сей знаменитий, -
Він висить на дубу обвитий.
Правда, як кінь в степовій волі,
То так козак не без долі:
Куди схоче, туди скаче,
За козаком ніхто не заплаче.
Гай-гай! Як я був молод, що в мині була за сила!
Ляхів нещадно б'ючи, рука й раз не зомліла.
А тепер і вош дужча від ляха здається:
Плечи і нити болять, як день попоб’ешся.
Така-то, бачу, недовга літ наших година:
Скоро цвіте, скоро і в'яне, як у полі билина,
Хоча мині й не страшно на степу вмирати,
Тілько жалко, що нікому буде поховати:
Татарин цурається, а лях не приступить.
Хіба яка звірюка за ногу у байрак поцупить.
Та вже ж пристарівшись на Русь пійти мушу,
Ачей таки одпоминають попи мою душу.
Тілько ж мині негоже на лаві вмирати,
Бо ще мене бере охота з ляхам гуляти.
Хоча вже трохи й зледащів, да ще чують плечи –
Кажеться, поборовся б ще з ляхами г речи,
Ачей би що-небудь перекинули для смерті...
Або жиду, або ляху мушу носа втерти.
Іще б прогнав ляхви хоругов за Вислу не трохи,
Розлетілись би вони всі, як од пожару блохи.
Лучалось мині на степу варити пиво:
Пив турчин, пив татарин, пив і лях на диво.
Багато й тепер лежить на степу з похмілля
Мертвих голів і кісток од того весілля.
Надія в мене певна - мушкет-сіромаха,
Іще не заржавіла і шабля, моя сваха.
Хоть уже не раз пасокою вмилась,
Таки вона й тепер якби розозлилась,
То не один кателик лобом догори стане,
Коли ж поквапиться втікати, на спису застряне.
Та як і лук натягну, брязну тятивою,
То мусить утікати хан кримський з ордою.
Ей нуте лиш, степи, горіть пожарами,
Бо вже час кожух міняти на жупан з ляхами.
Та як ярмарок добрий удача покаже,
То в бариші жид з ляхом не один поляже.
Пек їм! Як наможуться, то мусищ уступити:
За шкатулу червоних і за рондик!, золотом шитий,
Кожух скрупілий скинещ їм до ката,
Аби як зцуратися упрямого свата.
Да вже біжи чимдуж до Січи могорічу пити...
Цур їм бодай! Як звикли нас ляхи дурити!