
...Саме в Петрівку, у первий день, у понеділок, приїхали дванадцять затязців на розвідини. Пострічали Андрійця та й розпитують:
«Де тут оттакий - то війт?»
«Я», - каже Андрієць.
«Веди ж нас до себе на кватиру».
Зазвав їх до себе на кватиру. Послали до пана Сельського в замок, щоб дав напитків. Той їм зараз і прислав, бо всі боялись гайдамаків. От вони п’ють да й кажуть: «Нехай вражий лях дає, а послі зв’яжем його та й повезем до коша».
А Андрієць, почувши сеє, та в замок: «Бережись, - каже, - пане: отака й така річ».
То пан Сельський і заперсь у замку. А гайдамаки повертілись попід частоколом та й вернулись до коша. А кошем вони стояли тогді цілиї сутки у Великих Курганів.
А такий був народ шалений , тиї затязці, що оце іде по улиці та вбачить у дворі чоловіка, то виме пистолет та й кричить: «У хату, мурею! А то запалю!». То чоловік схилиться - та під повітку.
...На другий день у Петрівку рознеслась по Черкасам чутка, що йде якесь військо. А ми тогді були ще хлопцями. То люде бояться, а нам байдуже: сказано - діти.
«Побіжим, побіжим - що там за військо!».
Побігли за Білазерську царину, аж справді йде військо, таки настояще. Попереду їде отаман на буланім коні, у кармазині. Шапка на йому сива, чоботи сап’янці, пояс шалевий ; за поясом пистолет; при боку шабля. Ото ж був сам Максим Залізняк. Не старий іще чоловік, літ, може, сорока, а може, й більш; на виду повний , кругловидий , уродою хороший , на взроет невеликий, та плечистий; уси русяві невеличкі; за ухом оселедець. А за ним усе по два, усе по два, з ратищами, і у передніх пар, може, у трьох, ратища з короговками двойчатими, так що оце половина буде біла, а половина красна, а знову половина жовта, а половина чорна або червона, або синя. А по самому заду йде чоловік з десяток пішо без ратищ і без усього, а тілько колки позасмалювали та й ідуть. То вже винники тощо, що поприставали в гайдамаки.
От ми й стали коло шляху, по праву руку, і шапки познімали. А він, порівнявшись із нами, та й каже: «Здорові, сучаки!». 
А ми кажемо: «Здорові, пане!».
«А що ви? Не орете?».
«Ні, пане».
«А ми ж оце почали орати!».
Та й поїхав у город через ту улицю, де тепер старий базар, та поза Пациною, де тепер живе Іщенко, що служить у суді; і приїхали вони прямо до замку через міст. Башта була одчинена. Я вже не бачив, хто її одчинив. Уїхали в замок, сами стали в ряди, а ратища в козла поставили. А Залізняк крикне: «З коней!».
От вони позлізали і поприв'язували коней коло конюшні у конов'язей. А отаман з десятьма, може, чоловіками пішов прямо до покоїв. А назустріч йому вишло з покоїв чоловіка теж із десять з отаманом Бузьком із Цесарської Слободи. Познімали перед ним шапки. І він, прийшовши до них ближче, зняв шапку та зараз і надів; а вони усі перед ним без шапок.
«А здорові, - каже, - козацтво!».
«Здоров, отамане батьку!»
«А де ваш отаман?».
От отаман до його й вискочив з купи, без шапки. А він і собі шапку зняв.
Обнялись, поціловались.
«Ну, просіть же на кватиру».
Пішли в покої.
А пани вже давно убрались на той бік Дніпра, - іще як почули од Андрійця, що гайдамаки похваляються їх перев’язать.
Одбили шпиклірж сокирою. Шукають чого їм треба.
А чоловік із сім затязців пішли до оренди.
А ми, хлоп’ята: «Ходім, ходім за ними!».
От один попав десь сокиру та по замку торох! Замок так і розпався. Тогді давай рубать у бочках обручі. Горілка так і потекла з комір по косогору.
А жінки згрібають пісок та спиняють ту горілку, та беруть пригорщами
та в горщики й збірають скрізь намітку.
А гайдамаки жінок не займають; і вбогих людей не займають; тілько багатих грабили, а ляхів і жидову різали. То всі жиди повтікали з города і пани. А панів тогді у нас було три: пан Сельський, губернатор, Пацина, полковник, і Жуковський, лісничий. 
От я, подивившись на се чудо, прийшов додому, аж панотець поїхав у ліс із двома наймитами, а дома зосталась паніматка та парубок Сідоголовка. Прихожу в хату, аж мати плаче.
«А де батько?».
«І вже, синку, поїхали!».
Коли ж батько - не знаю вже чого: чи роздумавсь, чи що- вернувся аж із-під гори, од церкви. Тілько-що випрягають коней, аж ось іде лейстровий городський козак Головко; веде у двір двох гайдамак та й каже: «Кажуть, цехмістре, що в вас є чоботи-сап’янці, що ви робили панам!».
«Ні, - каже,- нема: я робив та давно». 
От його й повели у замок до самого Залізняка.
Панотець опісля вже розказував, що, - каже, - скоро ввійшли в будинок, то я, - каже, - і вбачив, що Бузько отаман заховавсь у кімнату. А Залізняк і каже: «Ти цехмістер шевський?».
А я кажу: «Я, пане».
«У тебе єсть чоботи-сап’янці, що ти робив панам?».
«Робив, отамане, та давно, а тепер нема».
А Бузько крізь щілину з кімнати й шепче щось.
А Залізняк і ухо приложив та й каже: «Не знаю, хто бреше, чи той, чи той. Ну, ступай собі!»
Батько додому та за коней , та скорійш з двора! Поїхали з двома парубками в ліс і там драли луб’є, аж поки гайдамаки повіялись із Черкас.
Як поїхав панотець, то я хожу по хаті, а парубок, Сідоголовка Яков, шив чоботи против окна, а паніматка теж поралась у хаті. Коли ж гайдамаки, ідучи мимо окна: «Пугу!».
А парубок був колись на Запорожжі, то й одвітив йому: «Козак з Лугу!».
Аж ось і йдуть у хату два затязці із Головком Іваном, та один на порозі у хату з пистолета - бех!
Паніматка так і затрусилась.
А другий гайдамака й каже: «О, вражий сину! Злякав молодицю!».
«Ану, - кажуть, - одчиняй , нене, комору, бо Бузько казав, що іменно є сап’янці».
Одчинили.
«Одмикай скриню!».
Одимкнули.
Копались-копались,- нічого не взяли; не знайшли чобіт та й пішли собі.
Як пішли, то парубок Сідоголовка знов сів та й став кончать чоботи.
Коли ж приходить ще один, у жидівському каптанку- на грудях і не сходиться - і в постоликах-саморібках.
«Кому се ти чоботи шиєш?».
«Собі».
«Ну лиш, - каже, - дошивай».
Да й сів на лаві і ждав, аж поки Сідоголовка дошив.
«А що, дошив?».
«Дошив».
«Ну, на ж тобі оці постолики, а я надіну твої чоботи. А ти собі пошиєш».
Надів і пішов собі.Пребывание Максима Зализняка в Черкассах
...Саме в Петрівку, у первий день, у понеділок, приїхали дванадцять затязців на розвідини. Пострічали Андрійця та й розпитують:
«Де тут оттакий - то війт?»
«Я», - каже Андрієць.
«Веди ж нас до себе на кватиру».
Зазвав їх до себе на кватиру. Послали до пана Сельського в замок, щоб дав напитків. Той їм зараз і прислав, бо всі боялись гайдамаків. От вони п’ють да й кажуть: «Нехай вражий лях дає, а послі зв’яжем його та й повезем до коша».
А Андрієць, почувши сеє, та в замок: «Бережись, - каже, - пане: отака й така річ».
То пан Сельський і заперсь у замку. А гайдамаки повертілись попід частоколом та й вернулись до коша. А кошем вони стояли тогді цілиї сутки у Великих Курганів.
А такий був народ шалений , тиї затязці, що оце іде по улиці та вбачить у дворі чоловіка, то виме пистолет та й кричить: «У хату, мурею! А то запалю!». То чоловік схилиться - та під повітку.
...На другий день у Петрівку рознеслась по Черкасам чутка, що йде якесь військо. А ми тогді були ще хлопцями. То люде бояться, а нам байдуже: сказано - діти.
«Побіжим, побіжим - що там за військо!».
Побігли за Білазерську царину, аж справді йде військо, таки настояще. Попереду їде отаман на буланім коні, у кармазині. Шапка на йому сива, чоботи сап’янці, пояс шалевий ; за поясом пистолет; при боку шабля. Ото ж був сам Максим Залізняк. Не старий іще чоловік, літ, може, сорока, а може, й більш; на виду повний , кругловидий , уродою хороший , на взроет невеликий, та плечистий; уси русяві невеличкі; за ухом оселедець. А за ним усе по два, усе по два, з ратищами, і у передніх пар, може, у трьох, ратища з короговками двойчатими, так що оце половина буде біла, а половина красна, а знову половина жовта, а половина чорна або червона, або синя. А по самому заду йде чоловік з десяток пішо без ратищ і без усього, а тілько колки позасмалювали та й ідуть. То вже винники тощо, що поприставали в гайдамаки.
От ми й стали коло шляху, по праву руку, і шапки познімали. А він, порівнявшись із нами, та й каже: «Здорові, сучаки!». 
А ми кажемо: «Здорові, пане!».
«А що ви? Не орете?».
«Ні, пане».
«А ми ж оце почали орати!».
Та й поїхав у город через ту улицю, де тепер старий базар, та поза Пациною, де тепер живе Іщенко, що служить у суді; і приїхали вони прямо до замку через міст. Башта була одчинена. Я вже не бачив, хто її одчинив. Уїхали в замок, сами стали в ряди, а ратища в козла поставили. А Залізняк крикне: «З коней!».
От вони позлізали і поприв'язували коней коло конюшні у конов'язей. А отаман з десятьма, може, чоловіками пішов прямо до покоїв. А назустріч йому вишло з покоїв чоловіка теж із десять з отаманом Бузьком із Цесарської Слободи. Познімали перед ним шапки. І він, прийшовши до них ближче, зняв шапку та зараз і надів; а вони усі перед ним без шапок.
«А здорові, - каже, - козацтво!».
«Здоров, отамане батьку!»
«А де ваш отаман?».
От отаман до його й вискочив з купи, без шапки. А він і собі шапку зняв.
Обнялись, поціловались.
«Ну, просіть же на кватиру».
Пішли в покої.
А пани вже давно убрались на той бік Дніпра, - іще як почули од Андрійця, що гайдамаки похваляються їх перев’язать.
Одбили шпиклірж сокирою. Шукають чого їм треба.
А чоловік із сім затязців пішли до оренди.
А ми, хлоп’ята: «Ходім, ходім за ними!».
От один попав десь сокиру та по замку торох! Замок так і розпався. Тогді давай рубать у бочках обручі. Горілка так і потекла з комір по косогору.
А жінки згрібають пісок та спиняють ту горілку, та беруть пригорщами
та в горщики й збірають скрізь намітку.
А гайдамаки жінок не займають; і вбогих людей не займають; тілько багатих грабили, а ляхів і жидову різали. То всі жиди повтікали з города і пани. А панів тогді у нас було три: пан Сельський, губернатор, Пацина, полковник, і Жуковський, лісничий. 
От я, подивившись на се чудо, прийшов додому, аж панотець поїхав у ліс із двома наймитами, а дома зосталась паніматка та парубок Сідоголовка. Прихожу в хату, аж мати плаче.
«А де батько?».
«І вже, синку, поїхали!».
Коли ж батько - не знаю вже чого: чи роздумавсь, чи що- вернувся аж із-під гори, од церкви. Тілько-що випрягають коней, аж ось іде лейстровий городський козак Головко; веде у двір двох гайдамак та й каже: «Кажуть, цехмістре, що в вас є чоботи-сап’янці, що ви робили панам!».
«Ні, - каже,- нема: я робив та давно». 
От його й повели у замок до самого Залізняка.
Панотець опісля вже розказував, що, - каже, - скоро ввійшли в будинок, то я, - каже, - і вбачив, що Бузько отаман заховавсь у кімнату. А Залізняк і каже: «Ти цехмістер шевський?».
А я кажу: «Я, пане».
«У тебе єсть чоботи-сап’янці, що ти робив панам?».
«Робив, отамане, та давно, а тепер нема».
А Бузько крізь щілину з кімнати й шепче щось.
А Залізняк і ухо приложив та й каже: «Не знаю, хто бреше, чи той, чи той. Ну, ступай собі!»
Батько додому та за коней , та скорійш з двора! Поїхали з двома парубками в ліс і там драли луб’є, аж поки гайдамаки повіялись із Черкас.
Як поїхав панотець, то я хожу по хаті, а парубок, Сідоголовка Яков, шив чоботи против окна, а паніматка теж поралась у хаті. Коли ж гайдамаки, ідучи мимо окна: «Пугу!».
А парубок був колись на Запорожжі, то й одвітив йому: «Козак з Лугу!».
Аж ось і йдуть у хату два затязці із Головком Іваном, та один на порозі у хату з пистолета - бех!
Паніматка так і затрусилась.
А другий гайдамака й каже: «О, вражий сину! Злякав молодицю!».
«Ану, - кажуть, - одчиняй , нене, комору, бо Бузько казав, що іменно є сап’янці».
Одчинили.
«Одмикай скриню!».
Одимкнули.
Копались-копались,- нічого не взяли; не знайшли чобіт та й пішли собі.
Як пішли, то парубок Сідоголовка знов сів та й став кончать чоботи.
Коли ж приходить ще один, у жидівському каптанку- на грудях і не сходиться - і в постоликах-саморібках.
«Кому се ти чоботи шиєш?».
«Собі».
«Ну лиш, - каже, - дошивай».
Да й сів на лаві і ждав, аж поки Сідоголовка дошив.
«А що, дошив?».
«Дошив».
«Ну, на ж тобі оці постолики, а я надіну твої чоботи. А ти собі пошиєш».
Надів і пішов собі.