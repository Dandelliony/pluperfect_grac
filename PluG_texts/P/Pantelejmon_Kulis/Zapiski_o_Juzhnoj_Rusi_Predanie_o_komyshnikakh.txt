
Комишники ти! жили по комишах і очеретах. Було, іде чумак, то вискочать, обдеруть да й були такиї. Ото раз ідуть чумаки, от їх два вискакує. 
Один ратище на дорозі встромив і кричить: «Од возів, чортя!».
Усі парубки так і порозбігались; а отаман і зоставсь.
«Ти отаман?».
«Я», - каже.
«Давай гроші».
«Що ж, - каже, - люде добрі? Ми йдемо під хуру, то де в нас тиї гроші?».
«Брешеш, вражий сину!».
І став шукать, шукать у возах. Одну шкуру підняв – нема. Він до другої. А отаман чумацький, Товстуха, собі ума прибирає, що йому робить. Виняв двійло, а гайдамака до його. Дак і то не худопахолок: як ударить! «Ей, - каже, — сюди!». 
От хлопці позбігались, потрощили їм ноги на гамуз да й покидали. 
«Ой, братці, доколіть нас!». 
«Ні, як заробили, так і одвічайте».
У чумаків колеса товстиї; то в колесах, було, попродовбує дірки, да туди гроші положить, да й позабиває гвіздками; то його хоть як хоч нехай розбиває, а гроші є.
