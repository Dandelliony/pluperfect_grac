
Як од Кумівщини да до Хмелнищини,
Як од Хмелнищини да до Брянщини,
Як од Брянщини да Й до сього ж то дня,
Як у землі кралевській да добра не було:
Як жиди-рандари
Всі шляхи козацькі зарандовали,
Що на одній милі
Да по три шинки становили.
Становили шинки по долинах,
Зводили щогли по високих могилах.
Іще ж то жиди-рандари
У тому не перестали:
На славній Україні всі козацькі торги заорандовали
Да брали мито-промито:
Од возового
По півзолотого,
Од пішого-пішениці по три денежки мита брали,
Од неборака старця
Брали кури да яйця,
Да іще питає:
«Ци нема, котик, сце цого?».
Іще ж то жиди-рандари
У тому не перестали:
На славній Україні всі козацькі церкви заорандовали.
Которому б то козаку альбо мужику дав Бог дитину появити,
То не йди до попа благословиться,
Да пійди до жида-рандара, да полож шостак, щоб позволив церкву одчинити,
Тую дитину охрестити.
Іще ж то которому б то козаку альбо мужику дав Бог дитину одружити,
То не йди до попа благословиться,
Да пойди до жида-рандара да полож битий тарель, щоб позволив церкву очинити,
Тую дитину одружити.
Іще ж то жиди-рандари
У тому не перестали:
На славній Україні всі козацькі реки зарандовали.
Перва на Самарі,
Друга на Саксані,
Трейтя на Гнилій,
Четверта на Пробойній,
П'ята на річці Кудесці.
Которий би то козак альбо мужик ісхотів риби вловити,
Жінку свою з дітьми покормити,
То не йди до пана благословиться,
Да пійди до жиди-рандара да поступи йому часть оддать,
Щоб позволив на річці риби вловити,
Жінку свою з дітьми покормити.
Тогді ж то один козак мимо кабак іде,
За плечима мушкет несе,
Хоче на річці утя вбити,
Жінку свою з дітьми покормити.
То жид-рандар у квартирку поглядає,
На жидівку свою стиха словами промовляє:
«Ей жидівочко ж моя Рася!
Що сей козак думає, що він у кабак не вступить,
За денежку горілки не купить,
Мене, жида-рандара, не перепросить,
Щоб позволив йому на річці утя вбити,
Жінку свою з дітьми покормити».
Тогді-то жид-рандар стиха підхождає,
Козака за патли хватає.
То козак на жида-рандара скоса, як ведмідь, поглядає,
Іще жида-рандара мостивиїм паном узиває:
«Ей жиду, - каже, - жиду-рандаре,
Мостивий пане!
Позволь мині на річці утя вбити,
Жінку свою з дітьми покормити».
Тогді жид-рандар у кабак вхождає,
На жидівку свою стиха словами промовляє:
«Ей жидівочко ж моя Рася!
Буть мині тепер у Білій Церкві наставним равом:
Назвав мене козак мостивим паном».
Тогді-то у святий божественний день, у четверток,
Як жиди-рандари у Білую Церкву на сейм збирались,
Один до одного стиха словами промовляли:
«Ей жиди ж ви, жиди-рандари!
Що тепер у вас на славній Україні слитно?».
«Слишен, - говорить,- тепер у нас гетьман Хмелницький :
Як од Білої Церкви да до славного Запорожа
Не така стоїть жидівська сторожа».
Тогді озоветься один жид Оврам
[У того був невеликий крам, —
Тілько шпильки да голки,
Що ходив поза Дніпром да дурив козацьки жінки):
«Ей жиди ж ви, жиди-рандари!
Як із Низу тихий вітер повіне,
Вся ваша жидівська сторожа погине».
Тогді ж то як у святий день божественний, у вовторник,
Гетьман Хмелницький козаків до сходу сонця у поход виправляв
І стиха словами промовляв:
«Ей козаки ви, діти, друзі!
Прошу вас, добре дбайте,
Од сна вставайте,
Руський "Очинаш " читайте,
На славну Україну прибувайте,
Жидів-рандарів упень рубайте,
Кров їх жидівську у полі з жовтим песком мешайте,
Віри своєї християнської у поругу не подайте,
Жидівському шабашу не польгуйте».
Отогді-то всі жиди-рандари догадливі бували,
Усі до города Полонного повтекали.
Тогді-то Хмелницький на славну Україну прибував,
Не одного жида-рандара не заставав.
Тогді-то Хмелницький не пишний бував,
До города Полонного прибував,
Од своїх рук листи писав,
У город Полонного подавав,
А в листах прописував:
«Ей полоняне, полонянська громада!
Коли б ви добре дбали,
Жидів-рандарів мині до рук подали».
Тогді-то полоняне йому одписали:
«Пане гетьмане Хмелницький!
Хоть будем один на одному лягати,
А не можем тобі жидів-рандарів до рук подати».
Отогді-то Хмелницький у другий раз листи писав,
У город Полонного подавав:
«Ей полоняне, полонянська громада!
Нехороша ваша рада.
Єсть у мене одна пушка Сирота –
Одчиняться ваши залізни шіроки ворота».
Тогді-то як у святий день божественний четверток,
Хмелницький до сходу сонця уставав,
Під город Поляноє ближей прибував,
Пушку Сироту упереду постановляв,
У город Поляного гостинця подавав.
Тогді-то жиди-рандари
Горким голосом заволали:
«Ей полоняне, полонянська громада!
Коли б ви добре дбали,
Од Польщи ворота одбивали
Да нас за Вислу-річку хоч у одних сорочках пускали!
То б ми за річкою Вислою пробували,
Да собі дітей дожидали,
Да їх добрими ділами наущали,
Щоб на козацьку Україну і кривим оком не поглядали».
Отогді-то козакам у городі Полонозі дана воля на три часа з половиною:
«Пийте-гуляйте,
Коло жидів-рандарів собі здобу хорошу майте».
Тогді-то козаки у городі Полонозі пили-гуляли,
Здобу хорошу собі коло жидів-рандарів мали;
Обратно на славну Україну прибували, 
Очертом сідали,
Сребро й злато на три часті пайовали:
Первую часть на Покрову Січовую да на Спаса Межигорського оддали,
Другу часть на меду да на оковитій горільці пропивали:
Трейтю часть междо собою, козаками, пайовали.
Тогді-то не один козак за пана гетьмана Хмелницького Бога просив,
Що не один жидівський жупан зносив.

Ми з жінкою - нехай легко її душі – прожили до старостей своїх. А дідизни було доволі - вічний покой предкам і дідам! - і к тому уже прижили. А діток нам Бог не дав. Дак ото ми з бабою й порадились. Так вона й каже: «Що ж то, старий? Тобі є поміч, а мині нема». «Постій, бабо, оженю, так і тобі поміч буде». 
Да ото й оженили. 
От і бабі є поміч. 
Правду кажуть: «Що рада, то не зрада». 
А вони, слава Богу, добрі - іще не огризаються. А як що не так, то я не втерплю да й скажу; а як між собою заведуться, то я й ціпуру покажу: 
«Ось я, - кажу, - вас помирю!»
А умремо, то й буде їм худібчина. ж ож ж Спасибі вам за ягідки! Понесу для внуків!
«Чи вони ж тебе жалують?» 
Аякже? Приде до мене да сяде на колінах:
«Дідусечку, голубчику! Сліпесенький!» - да й обніме.
«Да ну, йдіть!»
«Е, ні, дідусечку, ми тебе жалуєм».
Да як сяде на колінах, то й серце радіє.
А другі дурні: «Чого він їх жалує? Чи вони його діти?».
А я їм: «Дурачество ви говорите! Чоловік пташку пойме, на руку посадить да й радується; а то ж таки християнин, своє рідне».