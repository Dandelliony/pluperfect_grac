
Тогді, було, даси два рублі ченши посесорові, та одбудеш дванадцять день шарварку, греблю б то гатить, а там уже що загадають; та возове одбудеш, шість віз привезеш колод; та заплатиш коменного півкопи грошей, та осипу корець жита, та півкорця овса і ячменю, та й сидиш дома. А панщини ніякої не було. Тілько толокою було зорем лан посесорові, та, вижавши, складем і звозим та й годі. Оце, було, прийде до хати: «Прохав пан на толоку орать [або там жать чи косить]». То з хати два або три біжить, і в один день зроблять толокою, що треба, та й нап'ються й наїдяться в посесора; ще й музики грають. Добре було жить!
Урожаї були куди проти теперешніх! Знаєте, степи були вольниї, бо ще Смілянки, Рохмистрівки і Ковалихи тогді не було, то поля було доволі. Років десять або п’ятнадцять перелогом лежить; та як зореш на новині та посієш кавунів, то вродять такиї, що з землі не знімеш. А на другий год посієш пшениці або жита. То, було, як заложиш чотирі парі волів та день попоореш, то вродить тобі на однім пні кіп сорок, да таке густе, що було кіп чотирі за день нажнеш; а тепер попоганяйся, поки нажнеш і дві копи. Та було оце попоореш років три та й пускаєш знов на переліг, а ореш новину. А тепер як воно буде родить, коли щороку все на однім місті орють? Із копи, було, набереш четверть, як добрий колос.
А ціни ось які були. Мішок гречки такий , що четвериків два, - три копійки; проса, овса, ячменю- три копійки; жита корець у Смілій – двадцять копійок, а в Білазер’є повези, то три гроші; пшениці корець - сорок копійок; віз кавунів – гривня.
