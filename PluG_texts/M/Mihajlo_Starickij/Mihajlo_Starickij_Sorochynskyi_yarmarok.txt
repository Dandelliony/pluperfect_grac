СОРОЧИНСЬКИЙ ЯРМАРОК
Комічна оперета із українського побиту в 4-х діях
(Сюжет позичено у М. В. Гоголя)
Музика Гротенка
Дія перша — «На переправі». Дія друга — «На ярмарку». Дія третя — «У кума».
Дія четверта — «На дворищі».
ДІЙОВІ ЛЮДЕ:
Солопій Черевик — підстаркуватий козак.
Хівря — жінка його, друга. Хотина — дочка Черевика од першої жінки. Антін Цибуля — міщанин, кум Черевика.
Мокрина — його жінка.
Панько — парубок із м. Сорочинець.
Стась — приятель його.
Хвенько — циган.
Груня — сестра його, молода циганка.
Афанасій Іванович Пречистенський — семінарист. Xайка — шинкарка і крамарка.
Жид — чоловік її, шинкар і шапошник.
Крамар — з картинами і платками. Сластьониця Прянишниця 
— перекупки.
Прянишниця 
Жиди, вірмени, сидухи, козаки, баби, парубки, дівчата, цигане, діти, не ревожчики, музиканти, соцькі.
Діється в 30-х роках. Одіж здебільш стародавня.
 Сидуха — торговка.
ДІЯ ПЕРША
На першім плані від зрителів шинок, наліво — ряд тополь, а найближче — розложиста верба. Далі просто річка; на березі причал і порон. За річкою на узгір'ї видко Сорочинці.
ВИХІД І
Коло шинку на ганку:
Цибуля, козаки, міщан е, Хайка. Коло порона: Юрба, цигане, подорожан е, парубки, дівчата. Козаки (п'ють і співають).
Цибуля.
Та була в мене Хвеська, Жінка дуже лепська; Що то за моторне: Не проси — пригорне!
Хор.
Сидить дід на печі, на печі, — 
Бабка на припічку, не вечеряючи!
Цибуля.
Попросиш цибулі — Вона тиче дулі;
Попросиш водиці — 
Вона лясь по пиці!
Хор.
Сидить дід на печі, на печі, — Бабка на припічку, не вечеряючи!
З пшику між куплетами чутно музику й сміх.
Коло порона.
1-й козак. Пускай воза!
Поронщик. Назад! Куди прешся!
1-	й поронщик. А що, я тобі ярмарок цілий тут стоятиму, чи що?
Поронщик. Пождеш!
2-	й козак. Та вже аж остобісіло!
Поронщик. На своїй спині не возитиму! Соцький (до баби). Куди, бабо, прешся? Порона затопиш!
Баба. Та я худенька!
Соцький. Е, худенька, так гріхів на спині пудів з сотню!
Дехто (сміючись). Більше, дядьку! Вона з хвостиком! Баба. Тьпху на вас!
Коло шинку.
(Співають).
Цибуля.
Та просив в неї кавуна, А вона мені — стусана!
Та просив в неї диню, А вона — за чуприну!
Хор.
Сидить дід на печі, на печі, — 
Бабка на припічку, не вечеряючи! 
Xайка. А що, пани козаки! Може, ще горілки, меду? Цибуля. А жінка там?
Хайка. Там, там, не турбуйтесь: вишнівочкою бавляться...
Цибуля. Так сип мерщі нам оковитої!
Хайка. Зараз! (Біжить і вносить; підходить до других). Коло порона.
Дівчина (до Стася). Чи ти не сказився? Мало з. кручі не гепнула!
Стась. Ну, то що? Скупалася б, біліщою б стала! Дівчина. Геть, к чорту!
Жінка (до баби). А що то, бабусю, несете? Баба. Прядиво, голубко; воску на свічку треба.
Хвенько (до чоловіка). Гей ти, сива шапко, що в мішках?
Чоловік. Хліб святий!
Хвенько. Джа непсуй! Чи святий, чи грішний, — а який?
Чоловік. А тобі нащо?
Хвенько. А може, куплю?
Чоловік. Менжуй усе кіньми, а до хліба циганові — зась!
Хвенько. Не хочеш?! Передеру твого батька надвоє! Поронщик. Перекидай вірьовку!! Гетьте од стерна! Не злягай, кажу!
Голоси коло порона: «Ой, задавите!», «Тріснуло щось!», «Закинь воза!», «Тпру!», «Чорти б убили твого батька!», «Прийми ноги!», «А куди ти?..» Гвар .
Цибуля (до Хвенька). Цигане, цигане! А оселедця не хочеш?
Хвенько. На сости парнеле, на кривокорди карку-реле!
Цибуля. Забелькотав!
Хвенько. Сальця краще та чарку горілки! Акурат-ніще діло!
Дід. За шматок сала і батька продасть!
Хвенько. Гі, що ви думаєте? Який там у батькові смак!
Дехто. Ха-ха-ха! Ну й віра! (Підносять).
Хвенько. А! Добре! (Умина сало). А що, свате, на продаж?
Цибуля. Не твій товар; капуста, огородина, кавуни, кабаки!
Хвенько. Хавка! Та купимо, все закупимо!
Цибуля. От бреше!
Хвенько. Брехати — не ціпом махати!
Усі. Ловко! Ну, що то вже за кодло!
Хазяїн. Купи у мене свиню!
Хвенько. Герджа! Шиби руку!
Хазяїн. На ярмарку.
Хвенько. Давай тут, кажу!
Хазяїн. Та свиня поросна...
Хвенько. Ой мамеле! Шиби принде руку: дам добрі гроші, настоящі, не хвальшиві!
Хазяїн. Тут не продаю,- на ярмарку...
Хвенько. Мій могорич! Хайко, горілки цуп!
Хазяїн. Та могорич могоричем, а торг на ярмарку.
 Гвар — шум, гомін.
Хайка вносить горілку, циган усіх частує, перебива руки; його б'ють по плечах; сміх.
Голос (з того берега). Та подавай порона, гов!
Поронщик. Не гукай, а тягти помагай.
Голос (з того берега). Хіба я птиця?
Дехто (з порона). Скакай у воду, пливи!
Другі. Або на ту бабу верхи сядь; вона відьма, — перенесе.
Сміх.
ВИХІД II
Ті ж і Панько з Стасем.
Панько (з Стасем обнявшись, зближаються до авансцени). Нема! Трохи очей не посліпив, шукаючи!
Стась. Кого це? — Марини?
Панько. Ні, куди їй!
Стась. Так кого ж?
Панько. Там однієї дівчини з хутора. От, брате, ловка! Там очі, та щоб її чорти взяли! І така чепурненька... А коса — так нам двом повіситись можна!
Стась. Чи ба! Чиїх же вона?
Хвенько одходить трошки од шинку, придивляється навколо і ловить кілька слів Панька, та й знову до шинку, бреше нишком щось смішне.
Панько. Та то ж, що не знаю. Я її бачив ось на храму у церкві; та так вона з того часу перед очима й стримить, мов око запорошила. Оце й визираю: певно, на ярмарок ітиме.
Стась. Гай-гай! На чортзна-що тратити час. Та йдім краще до шинку, — чарчину, другу перекинути в горлянку.
Панько. Ні, після; боюсь її прогавити.
Стась. Та ти справді чи не здурів?! Я б зроду не проміняв чарки горілки на бабу!
Панько. Ну, а я, бачиш, ні.
Стась. Про-о-пащий же ти навіки! (Махнув рукою і пішов у шинок).
Панько повернув наліво до авансцени і сів під вербою, поглядаючи осторонь.
Цибуля (зареготавшись з усіма). Та ну тебе к чорту! От бреше!
Другі (під чаркою). І де вони вчаться так шахрувати?
Хвенько. Гі! Мене й мамка привела на світ через шахрайство: батька ошукали жиди на шкапі, дак вони з досади смикнули добре окаянної (показує на горло), а через те вийшло... джала карде... от я з вами й балакаю!
Цибуля. Ха! Значить, ти сивухин син?
Другі. Го-го-го! Здорово!
Хвенько. А джерда! З того-то я й веселий такий, і хвацький на всі руки! Що не пливе — перейму, що не біжить — дожену, де не треба — уроджусь, на все добре пригоджусь! (Співа).
Породила мене мати На соломі, а не в хаті; Годувала не сальцем, А добрячим буханцем!
Ой лихо, не сальцем, а добрячим буханцем! Гм-да-а-ла, да-лай-ла! Гм-да-а-ла, да-лай-лом! Хоч ходив я без калошей, А удавсь сандул хороший: Кучерявий, огрядний І на все тобі здатний!
Ой лихо, огрядний і на все тобі здатний! Гм-да-а-ла, да-лай-ла! Гм-да-а-ла, да-лай-лом! Чи купити, чи продати, Чи що хоч променжувати, Кого треба — одурить, А кому, то й підсобить!
Ой лихо ж, той Хвенько, — циган спритний, не хвалько! Гм-да-а-ла, да-лай-ла! Гм-да-а-ла, да-лай-лом!
Поронщик. Тягни! Навались!
Голоси. «Насилу рушив!», «Ну й миру!», «Аж боком риє!». Порой одплива. По дорозі знов підходять до пристані люде.
Xайка (до Цибулі). Там жінка вас кличуть! Плачуть, що ні з ким танцювати!
Цибуля. Уже пустила патьоки! Черкнула, стало буть, вщерть!
Xайка. Далібуг, ні: вони тільки вишнівочки, та слив’яночки, та тернівочки, та спотикачем запили... Цц! цц!.. така слічна господиня!..
Мокрина (з-за кону). Де мій старий? Хто ж мене приголубить, хто ж мене поцілує, хто ж зі мною в танець піде?
Цибуля. Хі! От тепер і возжайсь!
Хвенько. Авта карде! Я поможу вашу жінку ублаготворити... то й за городину зійдемось...
їдуть.
Мокрина (реве). Ой сирота я! Другі. Цікава сторін! Ходім!! (Заходять у шинок).
ВИХІД III
Панько сам, а потім Хвенько.
Панько (замислившись, співа).
Повій, вітре, на долину — Там покинув я дівчину; Повій, вітре, з полуночі — Там покинув карі очі;
Повій, вітре, тишком-нишком,
Понад її білим ліжком, Повій, вітре, озовися — Чи спить мила, подивися!
Хвенько (послухавши пісню, підбіга). Шьо, бра, сумної завів, — хіба шкапа здохла?
Панько. Яка шкапа? Одчепись!
Хвенько. Яка? А та, що день біжить, а три дні лежить, море перескоче — хвоста не замоче! (По плечу б'є).
Панько. Та в мене шкапи нема!
Хвенько. Ну, продавай воли сірі! Га? Шиби руку! Панько. То шкапу, то воли! От уже кодло: вашому брату тільки б шахрувати та доброго чоловіка в шори брати!
Хвенько. Та ну, шьо там! Хрестись та молись та в болото лізь!
Панько. Одступись!
Хвенько. А я поможу, за дівчину...
Панько. Не лізь у вічі осою, бо як устану... Хвенько. Тю-тю! Порожня в тебе шапка!
Панько (встає). Геть, сатано! Хвенько (одскакує). Ой, ой! Гляди ж!! (Набік).
Добрі воли. Як би їх видурити? (Пішов).
ВИХІД IV
Ті ж і парубки та дівчата; потім Стась.
По одході порона парубки і дівчата все надходять до причалу, паруються, купчаться мальовниче, а з шинку розлягається музика й сміх.
1-й парубок. Та чого ми тут зимуватимемо? Ходім краще до шинку, погуляймо!
1-а дівчина. А справді; ти нам музику поставиш.
1-й парубок. Панько он поставить: рушаймо! (Зачина пісню; всі підхоплюють).
Ой знати, знати,
В кого єсть дочки:
Топтані стежечки 1
Через садочки! 
Ой знати, знати, Хто не жонатий: Білеє личенько, І &
Як у паняти!  1
Ой знати, знати, Хто оженився: Скорчився, зморщився, І 
Ще й зажурився!  15
1-а дівчина (до Панька). А ми оце до тебе: постав музйку.
Панько. Не до музики!
1-а дівчина. Як не до музики, так до нас; а ми тебе подякуємо.
Панько. Малий клопіт!
1-я дівчина. А то що?
1-	й парубок. Який тебе гедзь укусив? Панько. Такий, що не сікайсь!
2-	й парубок. Ого! Чи не люльку загубив?
1-й парубок. А мо’, горілкою подавився? Стась (з шинку). Ні, панове, утьопався! Дехто. Овва! В кого? В кого?
Панько. Гей, держи мені язика за зубами!
Дівчата підбігають до Стася розпитувать.
ВИХІД V
Ті ж і циганка Груня. Груню, що раніш вийшла, здибав Хвенько і щось намовив; вона підходить до юрби з бубном, приспівуючи й пританцьовуючи, а Хвенько коло порона смішно займа ярмаркових людей.
Груня (співа).
Я циганка-ворожбит, Знаю, що в кого болить; За дешевую ціну Лихо всяке оджену: Од любощних тих клопот Маю зілля — приворот... Гей, дівчата й парубки, Витягайте п’ятаки! Чих-ма, да-лай-ла, 1 Далай-ла, да-лай-ла!  18
Хор (спільний).
Ану, відьмо, ворожи, Тільки правду-но кажи, Бо замісто п’ятака Одбереш ще кулака!
Панько.
Ну, на штуку, На ось руку, Подивися — не сказися, Та по правдоньці, чортихо, Розкажи про моє лихо!
Хор.
Гей, козаче, не у гнів, — А ти справді ошалів!
Груня.
Ой щасливий, уродливий, Маєш привереду: Всі дівки до тебе липнуть, Як мухи до меду! А ти оком зазирнув На чужу дівчину!
Хор.
От, коли б де здибать їх Нишком коло тину!
Панько.
Ну, та й відьма ж не мала: Зразу одгадала!
А до мене дівка як,
От що ти брехала?
Чи моторна, не лиха
І мене чи покоха?
Груня.
Та й дівчина ж та — краса! Од вогню палкіша...
І вшпигне, як та оса,
І втече, як миша!
Вона б рада і за двір, Так не пустить з дому звір!
Разом
Хор.
Ну й найшов собі він птаха Із-під звірячого даха!
Груня.
Сам, козаченьку, не важся, А з Хвеньком мерщі порадься! Я циганка-ворожбит, Кому ще чим засобить?
За дешевую ціну Всяке лихо оджену! Маю я зміїний зуб, Що приверне всякий чуб, Маю серце від котят — Зведе з розуму дівчат!
Чих-ма, да-лай-ла, да-лай-ла, да-лай-ла! Гурт.
Чих-ма, да-лай-ла, да-лай-ла, да-лай-ла-лом!!
Панько. Ну і кодло, — аж шкура говорить. Стась. Ходім он туди на моріжок: хай гада! Дехто. Ходім! Ходім! (Заходять направо).
ВИХІД VI
Панько, Солопій і Хотина.
Хотина. Тату, не заходьте до шинку, бо мачуха сердитимуться.
Солопій. А я її боюся? Овва!
Хотина. Не дуже й овва! Як почнуть лаяти... та...
Солопій. Ая не вмію лаяти? Ого! ще й як?! То мене часом лінощі обсядуть щелепами кивати та язиком махати, а то я б... ха!.. ще он як, а не чорзна-як!
Хотина. Та то ви за очі тільки...
Солопій. За очі, дурна! За очі?! І в очі, і на очі, і під очі... Мене тільки трудно розсердити, а то я... (Перелякано). А дивись, чи не видн^ ще воза?
Хотина. Та ні, он під горою скоять; вони ж прохали, щоб за брід розпитатись...
Солопій. Ага, ага! А де ж розпитатись? у шинок тра зайти.
Хотина. А господи, боже мій! Як ще розсердяться та повернуть віжки додому, а я й ярмарку зроду не бачила, на превелику силу впросилася...
Солопій. Що? Без мене поїде? Та я б її... ну, вже не знаю... а не доведи господи!... Чи то не жінка? (З страхом зирнувши на Панька).
Хотина. Та ні, то парубок якийсь... От, розпитайтесь у його... (Уздрівши). Ох, матінко!
Панько (прислухавсь, а далі пізнав). Вона, щоб я луснув, вона!
Солопій. Та що мені з хлопцем?.. Там поважніща кум-панія... (Крадеться до шинку).
Хотина. Ой тату...
Панько (сіпа її за рукав). Та нехай іде!
Хотина. Ох, чого тобі?
Панько (тихо). He бійся, серце, — я тобі лихого не скажу; а поки він черкне, хоч словом перекинемось.
Хотина. Одчепися, парубче, я тебе не знаю...
Панько. От штука, взнаєш!
Солопій заходить на ганок до шинку.
Хотина. І не в думці навіть!
Панько. Брешеш! А в церкві не стріляла оком?
Хоти н-а. Не мала б на кого!
Панько. Ех, ти, дівко! (Хоче обняти). Та я б усю худобу оддав, щоб тебе поцілувати!
Хотина. Геть! Чи у вас тут всі такі придуркуваті?
Панько. Та за тобою здурієш!
Хотина. Отак пак!
Починають говорити тихо і відходять далі од шинку, — аж за вербу.
ВИХІД VII
Солопій, Хотина, Панько і Хвенько.
Розмова в цім виході ведеться разом; завважити тільки треба, що Мокрица і хазяїн говорять повагом, а Панько й Хотина хапливо. Тонн й міра повинні бути різні.
Солопій (то ступить у сіни, то назад). Чи йти, чи не йти? І весело там, і пах такий добрий іде; але ні шеляга в кишені, та й жінка... (Чухається). От тобі й розваж! Хоч би знакоме що вийшло! А-а! (Одходить од ганку далі направо).
З шинку виходить Мокрина з хазяїном і став на ганку.
Мокрина. Та й думати нічого! Повісьте мене хоч за ноги. На отій гілляці щоб я гойдалася, як ковбаса перед різдвом в хаті, — коли продасте хоч мірку пшениці.
Хвенько (підходить до Панька). Ну що? Як воли? Панько. Геть в зуби до чорта!
Хазяїн. Кого ти, тітко, морочиш? Привозу, крім моєї, катма!
Солопій (тихо). Говори собі, а в мене десять мішків єсть!
Хвенько. Ой, ой! Який сердитий; а не зна, яким способом з дівчиною побалакати!
Панько. Ти знаєш?
Хвенько. А хочеш: батько її зараз застряне в шинку?
Панько. Ну?
Хвенько. А про воли побалакаєш?
Панько. Побалакаю.
Хвенько. Гляди ж! (Одходить і наближається до шинку).
Мокрина. Та тото-бо й є, що вже де замішається чортячина, то жди стільки проку, як од п’яного, вибачай, чоловіка!
Панько. А підеш за мене?
Хотина. Хто тебе зна, що ти й за чоловік?
Хазяїн. Яка чортячина?
Солопій. От тобі й на! Свят, свят з нами!
Панько. Ну, а глянь, як думаєш?
Хотина (кокетливо). Та зверху ще й так-сяк, а зсередини, може, на чорта схожий.
Панько сміється і щось нашіптує.
Мокрина. Яка?! А чи не чув?
Хазяїн. Ну, ну?
Мокрина. То-то, ну! Засідатель, бодай йому не довелося обтерти губ після панської наливки, одвів ярмарку прокляте місце, біля руїни, де чорти завели кубло!
Хазяїн. Що ти?
Панько. А ти мені он як упала! Чи присилати сватів?
Хотина. Мачуха не оддасть зроду.
Панько. Укоськаємо.
Хвенько. Вчора волосний писар ішов поночі біля руїни, а звідтіль як висунеться свиняче рило та як захрюка!
Мокрина. Ох, мені лишечко! Вони, вони! Бути лиху, бути! Ще, чого доброго, з'явиться червона свитка!
Солопій. Тікати мерщі, та й уже. (Крадеться наліво). Хазяїн. Яка червона свитка?
Хвенько. Ой, ой! І не питайтесь! Пропащий ярмарок! (До Солопія, переймаючи). Чоловіче добрий, куди ви? Зайдім до шинку: я все й без ярмарку куплю, дам добрі гроші! Щоб я дітей не бачив!
Солопій. Та ходім... поки не зайшло сонце... а то я... я нічого не боюсь... Ого! Мене злякаєш?!
ВИХІД VIII
Ті ж і Цибуля.
Цибуля (виходить). A-а, куме! Слихом слихати, видом видати; чи по волі, чи по неволі?
Солопій. Здоров, куме! Я б по неволі? На такого й напали?!
Мокрина. Яким чудом? Хівря пустила?
Солопій. Здорові, кумонько! Хівря там на возі!
Мокрина. О! Ну й гаразд; до нас же?
Хвенько. Шьо то за добре, що всі свої з’їхались!
Цибуля. А що, куме, признайсь: боїшся здорово жінки?
Солопій. Я? Жінки? Та я її... вона в мене ось де!.. Хто б і боявся!? Ого! Ви ще мене не знаєте! (Озирається з страхом).
Цибуля. Невже? Молодець!! Так з бабами й треба! Хвенько. Авта до шинку! Я всіх на радощах частую. Гей, принди, Хайко!
Мокрина. Ходім, цигане, ходім! (Співа).
Секстет.
Ой ти кум, я кума, Почаркуємось дарма; Ох, горілочка тума, Зведе всякого з ума! Бо од пива болить спина, А од меду голова!
Солопій.
Ходім, ходім у шинок, Нехай чорт бере жінок: Як черкну я там, кума, То й страху в мене катма! Ой лихо, та й уже, — Хай хто Хіврю стереже!
Цибуля.
Я тепер розпережусь. — З кумом вишняка нап’юсь! Жінко, пий, хоч через край — Тільки не плач, не ридай!
Хайка.
Прошу чесную беседу: В мене досить пива-меду, І горілки, і вишнівки, І слив’янки, і перцівки, — Вдовольнити можна ріт... Ой вей мір, усе те гіт!
Хвенько.
Всіх, мосьпаноньки, трахтую; Все, що маєте, купую: І кобили, і лошата, І цапи, і козенята, І корови, і воли, Бочки риби і смоли!
Виходять всі до шинку.
Панько.
Моя ти зоре, моє ти горе, — Попливем в човнику через те море!
Хай щогла має, хай хвиля грає — А наше щастячко буде безкрає!
Хотина.
Мій ти козаче, моє ти горе, — 
З тобою, серденько, не страшне море; Коли б пустили вкупі з тобою,
З хвилями й в бурю стала б до бою!
ВИХІД IX
Панько, Хотина, Стась, а далі парубки.
Стась (виходить справа і бачить, що Панько з Хотиною обнявшись). А, бач з ким він! Підхопив-таки кралю! Агов, хлопці!
Панько. Слухай! Ти приятель мені; але як здіймеш дівку на глум, то я тобі ребра переламаю!
Стась. Ще хто кому?!
Панько. Там уже побачимо!..
Стась. Так одчіпного дай: такий уже звичай.
Панько. За віщо?
Стась. За чужу дівку: постав музику нам і горілки відро.
Панько. Та то пусте! (До Хотини). Потанцюєш?
Хотина. Атож!
Панько. Гей, музики! Хайко, горілки сип!!
Стась. А-го-го!! Парубки і дівчата!
Виходять музики; підходять хлопці та дівчата. Музика починає грати. Танцюють.
ВИХІД X
Солопій, за ним Цибуля і Мокрина, виходять з шинку, а далі і другі.
Цибуля. Та куди ти, куме: ще жінки нема.
Солопій. Що мені жінка? Та бодай вона свій язик замість варениць ковтнула — мені байдужісенько! Овва! Велике цабе!!
Танці спинились.
Мокрина. І я танцюватиму, далебі, танцюватиму... з кумом піду!.. Щоб мене хрест убив, коли не піду; ти ще, може, старий собако, мене не пустиш, бо я така сирота!.. Нема кому заступитися! О-о-о!! (Плаче).
Цибуля. Та йди танцюй, не реви тільки!
Мокрина. Я піду, з кумом піду!..
Солопій. А так... матері його ковінька! Начхав я на Хіврю...
Мокрина. Музйко, шквар! (Почина сама без музики приспівувати й танцювати з Солопієм).
ВИХІД XI
Ті ж і Хівря виїжджа на возі, конякою запряженим.
Хівря (побачивши). Ах ти, слинявий! Уже налигався! А йди-но сюди, макухо!
Солопій. Ой!! Жінка!! Ой сховайте мене, кумо, хоч під юпку... пропащий!!.
Мокрина. Лізь!
Цибуля. А куди!?
Хотина ховається за батька.
Стась. Розступіться!
Юрба розступається цоб і цабе *.
Хівря. Стонадцять діж чортів тобі в пельку, п'янице! А щоб вони рогами тобі всю утробу понівечили; щоб у тебе горіло все, як під казанами у винниці!..
Дехто. Ну й лається ловко!
Стась. Здорово!
Панько. І як у неї, відьми, язик не заболить?
Хівря. А щоб ти подавився, заволоко паршивий! Щоб твого батька горшком по голові стукнуло! Щоб він на льоду підсковзнувся, антихрист проклятий! Щоб йому на тому світі чорти бороду осмалили!
Мокрина. Ох, я нещасна, не вмію так славно лаятись, як кумася!
Солопій крадеться до воза, дочка теж.
Панько. Ач, як лається! І не заціпить їй, бабі столітній. 
Всі. Столітня! Ха-ха-ха!!
Хівря. Столітня?! Ах ти, негідна тварюко! Та піди носа утри, шибеник! Я не бачила твоєї матері, а знаю, що шльондра, і твій батько...
Панько (кинув болотом їй в пику). На, з’їж!
Хівря. Ай, щоб тобі... І ти тут смієшся, ідоле?! (За чуприну чоловіка). А ти теж під шинками моргаєш?! (Бере за косу Хотину).
Панько. От ускочив! Та це ж її мачуха!! [Можна завісу спускати і тут, виключивши музичний фінал.]
Фінал.
Хівря (до дочки).
Ну, тепер запру у хату Й носа виткнути не дам;
Ти дістанешся чортяці, А не нашим парубкам!
(До Солопія).
А тобі обсмичу гирю Й кочергою натовчу, Пам’ятатимеш ти Хіврю, Що довів тут до плачу!
Хотина.
Та я знаю, що ви раді Мене й в ложці утопить, Щоб добром моєї мами Свою пельку вгонобить! Коверзуйте — та дарма. Швидко збудусь я ярма!
Солопій.
Я... я... та я... нічого... Тут куми мене... їй-богу!.. Й тебе просять на блини... Ой за чуба не тягни!
Панько.
Це мене нечиста сила Ляпнуть в тещу підвела: Ой пропала моя. мила, — Хоч тікай тепер з села! 
Цибуля.	А казав, що тобі воля. Бачу — луплять, мов кота!
Мокрина.-	Он яке кумі роздолля! Сирота, я сирота!
Хор.	Ха-ха-ха! Гей, відьмо, відьмо! До якої б’єш пори! Помело давай, поїдьмо Аж до Лисої гори! Завіса
ДІЯ ДРУГА
Ярмарковий плац. Позаду село. Праворуч оддалі руїна якась; коло неї коні, вівці, вози з усякою всячиною, там же, ближче до зрителів, віз Черевика під тином кумової садиби. Наліво ятки — з картинами, красним крамом, дріб’язком, шапками. Просто ближче: рундуки — бублейниці, прянишниці, сластьониці, за ними гори кавунів, динь. Спочатку вечір, а потім ніч.
ВИХІД І
Музична інтрада , впродовж якої іде ярмарочний гвар. Народ — хазяї, баби, парубки, дівчата, жиди, цигане — снуються, штовхаються, торгуються, перебивають руки — по ятках, коло возів. Німа сцена під музику. Впродовж цілої дії стоїть тихий гвар, поки головні персони ведуть розмову; а коли вони примовчують — гвар росте і всякий викрикує про свій крам.
Хівря, Хотина, Солопій, старці 4, посередині люде й крамарі.
Хівря (до воза йдучи). Бачила свого голубчика, Афанасія Івановича, кланялася: може, от-от надійде. (До Солопія). Ну, чого б я тут, як кілок перед очима, стирчала? Чад іще з голови не вийшов, чи що?
Солопій. Та я, жінко, що? Я нічого... я й сяду собі — мені що?
Хівря. Скажіть на милість — сяду! Це тобі не баштан, щоб горобців полохати! Узяла помічника, щоб гав ловив та витрішки продавав! Побила мене лиха та нещаслива година! Та ти б же пішов по ярмарку та прислухався б, як люде торгують, та прицінявся б...
Солопій. О, я зараз! Ще б не прицінився — ого! Мене й ошукають, якраз! Ти б тільки...
Хівря. Що? Грошей? Іди, іди... і без грошей, може, де з приятелями застрянеш?!
Солопій. Ну, як-таки не гріх, Хіврюшко? Що я, господи, боже ти мій...
Хівря. Та знаю, знаю!.. (До Хотини). А ти чого похнюпилась, як свиня в дощ? Іди вже та за своїм батьком дивись, щоб не змок... та гляди мені...
Хотина. Або я що?
Хівря. Та ну-ну!!
Хотина з батьком пішли.
Слава богу, здихалась, а то ще помішали б!
Старець (співа, приграючи на лірі). По-дай-те, Христа ради, сліпенькому, незрячому; подайте, милостивці, каліці нещасному, за спасеніє душеньки, щоб ваша милостенька, як свічка, перед богом стояла, щоб за гріхи ваші бога благала; подайте за родителів ваших, подайте за діточок померших, подайте, благодітелі, подайте, рачителі!
Дехто кида гроші.
Коло крамниці а картинами.
Баба (з дитиною). Що ж воно таке? І не розберу.
Купець. Не видишь, што ль? Геєна огненная, пекло: вот черти вашего брата за косы тянут...
Баба. Ох, страховина яка! Прости господи согрішенія наші! (До дитини). Цить, не плач! Бач, яка кака намальована! Зараз з'їсть!
Купець. А вот египетская царица Семирамида. (Показує).
Баба. І мені Єгипетську треба... тільки не Соромиду, а Магдалину...
Купець. Так вот, на! Смотри, какая важная!
Баба. Чого ж вона верхи?
Купець. Дура! Есть пешая, есть и конная!
Хотина (до батька, що ще наліво тиняється). Тату, ходім он туди, до крамниці... там такого... я зроду не бачила!
Солопій. Та що ж без грошей... мені он треба... ну й де той кум?..
Хотина. Господи, до свиней тягнуть!
Заходять.
Бублейниця. Бублики, бублики гаряченькі! Сластьониця. По сластьоне! По сластьоне! Прянишниця. Купіть, тіточко, суслик!
Хлопчик (до матері). Мамо, коника!
Стась (до дівчини). Хочеш козака з золотою головою? Шага не пожалую!
Дівчина. Значить, така вам ціна! Дешеві!!
Панько (до Стася). Не бачив моєї дівчини, Хотини? Стась. Учадів-таки!
Панько. Не бачив, питаю?
Стась. Ти он краще купи їй що, коли наваживсь... а я пошукаю...
Панько. Ну-ну! Зроби ласку!
Стась. Тільки я одіб’ю!
Панько. Овва.
Коло крамниці з красним крамом.
Жінка. Та беріть копу з шагом!
Купець. Што ты, тетка! За такой платок две копы мало! Право слово! Ты вот погляди-ка, клетки какие! А золото... Эхма!
Жінка. Та що там того золота; а он рідкий який, аж світиться.
Жид. Решетилівського шапка! Іване! Купи! Глянь яка! Парубок. Та мені не треба!
Жид. На, примір, примір! (Надіва йому).
Парубок. От, учепився-таки!
Жид. Ой, ой, ой! Іване? Де ти? Де ти дівся? Тут пан якийсь! Іване, де-бо ти?
Парубок. Яка ціна?
Старець. За душі померших родителів сліпенькому та хроменькому!
Коло третьої ятки.
Хайка. Ах, як тобі слічно в цих кульчиках... Ой, ой, ой! Краля, правдива краля! Усі хлопці губи кусатимуть... Цц!!. Цц!. цц!!!
2тз дівчина. А що коштують?
Хайка. Двадцять шагів.
2-а дівчина. Ох, моя матінко, які дорогі!
Стась (підійшов до Хіврі). А що продаєш; бабо, — тванюку, що на греблі, набрала?
Хівря. А щоб тобі такою тванюкою чорти заліпили і очі, і ніс, і ріт, і всяке місце...
Парубки. Ха-ха-ха-ха! Завела!
Хівря. Гетьте, к нечистій матері!!
В глибині коло возів.
1-й чоловік. По золотому мірка!
Жид. Шьо? Мешигине! Чи ти не здурів! Який це Овес? Це полова, а не овес!
1-й чоловік. Не розсипай! Геть!
Жид. Сміття, а не овес... Півзолотого хочеш? Бери гроші, бери!!
1-й чоловік. Золотий! Одступись!!
Чути далі голоси. «Давай руку?», «Та дешево!», «Могорич мій!», «Хіба!». Б’ють руки.
ВИХІД II
Ті ж і Хвенько.
Хвенько (крутить коня). Та ти глянь, що за кінь! Птиця, їй-богу, птиця!! Куди хоч, і під становим видержить, не то що! Та що під становим? І під самим справником не лусне! Ось на, синку, поїдь!
Циганча сіда і заїздить за кін.
1-й чоловік (відходить наперед). Та що ти брешеш? Обдурити, обшахрувати хочеш!
Хвенько (за ним). Та щоб я і чуба не мастив салом, коли брешу! Ну, давай мінятись: у тебе єсть поросна свиня...
1-й чоловік. Та одчепись! Хіба я вашого кодла не знаю: твого батька у коморі піймали.
Хвенько. Ет, штука — в коморі! Посадив би ти його на коня та в степ пустив — от тоді б нехай піймали, то так!-
Коло крамниць раз у раз то одсунуть, то насунуть. Чути часами «Дорого!», «Ни полушки!», «Та уступіть!», «Цуєс, для тебе!», «Решетилівського шапка!»
вихід III
Ті ж і Мокрина.
Мокрина (до Хіврі). А я своїх кумів шукаю, шукаю! Цілий ярмарок витовкла, — аж вони коло мого дворища й стали: оце гаразд!
Хівря. Здорова, кумасю! Я тоді через того п'яницю та сибірних шибеників і не привіталася з тобою!
Обнімаються.
А що це таке? (Показує на пакунок).
Мокрина. Це мій вовтузяка розперезався! Глянь, який ситець? На юпку набрала...
Хівря. Ох, мамо, гарний-гарний! Жовтогарячий з зеленими джерегелями!.. От коли б і мені такого... аж очі вбира! Так за моїм же макухою увесь ярмарок порозпродують, поки він тини підпиратиме!..
Мокрина. Та він мого вовтузяку шука...
Хівря. Як ти свого дразниш? (Сміється).
Мокрина. Та їй-богу, як почне вовтузитись, як почне, то аж обридне...
Жид. Шапка з решетилівських смушків! Гей, хлопці-козаки!
Хівря. Ха-ха-ха! А бодай тебе! (Сміється).
Мокрина. Тут Афанасій Іванович оце забігав двічі, питав, чи ти не приїхала? (Штовха).
Хівря. Бог зна що! Чого б йому?
Мокрина. Та то вже ваше діло, чого...
Хівря. Та годі! Новіть що! Я вже за своїм макухою і забула, як веселяться...
Мокрина. Та пригадати можна... Так ночуйте, кумасю, в нашій хаті, — там нікого не буде: ми з ярмарку не підемо, бо вже, кажуть, червона свитка проявилась! (Пішла).
Хівря. Ох, мені лишенько, так я тут не ночуватиму зроду-віку: нехай батько з дочкою... а я до куми...
Підходять до неї часами баби; дивляться, торгують пряжу.
Бублейниця. Бублички гаряченькі, бублички свіжі! Сама пекла!
Сластьониця. По сластьоне! На олійці, смачні* самі в рот лізуть!
Лірник (гра на лірі й співа).
Ой боже, боже, та рятуй наші душі Од того-то пекельного катуші, Як несподівано нас
Застукає, ох, і смертельний час!
Солопій з Хотиною виринають направо з юрби.
2-	й чоловік (на возі). Кавуни, кавуни! Червоні як жар, солодкі як мед!
Солопій. Ну, де той кум?
Хотина. Тату, та ходім до яток!
Панько (коло галантереї). Так оцей дукач і намисто що варт?
Xайка. Ан, антик! Такого тільки вельможній пані носити... далібуг! Ох, мамеле, тателе, шене, шене!
Панько. Та годі белькотати! Яка ціна?
Xайка. Нехай пан зауважить, що це справжнє добре намисто... цц... ццц... червоне як кров! А дукач з битого таляра, ще й сутозлотий... іх бін аідес?
Панько. Та бачу... ну ж, що?
Хайка. Десять карбованців...
Панько. Чи ти не сказилася?
Хвенько. А джинда гуга! Гарна дівчина! Не ску пися, козаче! (Б'є по плечу).
Панько. Де дівчина?
Хвенько. А глянь, знаком: джа й вона! А без мене побалакати хвойда.
Панько. Ну, зроби ласку!
Хвенько. А воли?
Панько. Та казав же! (Починає тихо торгуватись).
Хотина (наближаючись). Що, боже ти мій, господи! Чого, чого нема на цім ярмарку: колеса, сало, дьоготь, тютюн, ремінь, воли, вівці, свині, крамарі всякі...
Солопій. Е, сила! Хоч би в кишені було карбованців з тридцять, то й тоді б не закупив усього ярмарку!
3-	й старець. Глухенькому, безрукому, подайте милостиньку, Христа ради! (Набік). Вдяч матланцю на матланку, тільки щоб хто зіньками не пошкодив.
2-	й старець. Кльовий шустить...
3-	й старець. Милостивці, рачителі... (Першим тоном).
ВИХІД IV
Ті ж і Попович.
Насупротив Хівриного воза показується на тину Попович.
Хівря. Сюди, Афанасій Іванович! Ось тут перелаз... Піднімайте ногу, та не бійтесь: дурень мій пішов до товару, далеко.
Афанасій Іванович. А, бачемус перелазус... скакандум ест. (Пробує, де б перелізти і куди б скакнути).
Хвенько (б'є Солопія по плечу). А, земляк! Чи продав шкапу й пшеницю?
Солопій. Ні ще!
Хвенько (тягне). Ходім, я куплю! Давай руку!
Солопій. Та де... той кум?
Хвенько (тягне його назад). І кум там... Он дивись!..
Панько (до Хотини). На ось, серденько, дукач і намисто...
Хотина (соромлячись). Навіщо?
Панько. Кого шаную, тому й дарую!
Хотина. Ох, яке ж хороше! І дукач, лелечко! Тільки... я не візьму... лаятимуться...
Панько. Так ти ж за мене йдеш?
Хотина. А мачуха?
Панько. Та вже якось, аби батька влестити...
Ідуть вперед, по крамницях дивлячись... Панько щось нашіптує.
Афанасій Іванович (скака і упав). Ой жалива!! Змієподобний злак анахтемський!
Хівря. Ох, лихо! Чи ви не забили чого, борони боже, — ноги або... спини?
Афанасій Іванович. Тс... тс!.. Нічого, нічого, оптиміссіма хвемино, Хавронієндо Нікихворовно! Пріч уязвленія жаливою рук і других частей мого корпуса...
Хівря. Хі? Ото чухатиметься...
Афанасій Іванович. Чухандемус буденде...
Хівря. Ох, бурса! А я вже думала, що до вас болячка або соняшниця причепилася: нема та й нема!
Солопій. Тривай, тривай! Чи то не кум!? (Одходить назад).
Хвенько (глянувши на Хіврю). A-а! Джа воно що! (Прислухається). Та це на руку ковінька! Ану, послухаємо!
Афанасій Іванович. Наука все, о моя смашнітіссіма! Вченість. Вірите — от тут тепер тільки, — аж капутіс хитається!
Xi вря. Невже хитається?.. Брешете! (Бурсак крадькома обніма її й шепоче щось).
Коло крамниці.
Хотина. Ах, яке дзеркальце!
Панько. Візьми — я заплачу!
Хотина церемониться.
Хівря. Ох, ото чи не дурень мій?.. Тікайте, голубчику... та приходьте увечері до кумової хати; там нікого не буде, пріч мене...
Афанасій Іванович. Отлично, добре! Буденду і випієнду. (Пригнувшись під тином, тіка).
Хвенько. Тепер тільки б накрити їх, то воли будуть мої!! (Пішов, здибав Груню, щось шепнув).
Тим часом на другім кінці.
Солопій. Еге-ге! (Наблизившись до дочки). Та ти, бачу, парубче, обніматись зугарний! А я тільки на четвертий день по весіллі спробував покійну Хвеньку обняти та й то, спасибі, — дружко уже напутив!
Баба (здалеку). Купіть, павичі, диньку: там така, аж репнула!
Панько. Ти, певно, чоловіче добрий, не знаєш мене? А я тебе зараз пізнав!
Солопій. Може, й пізнав: чому не пізнати? Ого!
Панько. Коли хочеш, і ймення, і прізвище, і всяку всячину розкажу; ти Солопій Черевик.
Солопій. Еге ж, Солопій, та ще й Черевик!
Панько. А придивись добре, чи не пізнаєш мене!
Солопій. Ні, не пізнаю. Не во гнів тобі, на віку доводилось стільки морд та пик бачити, що чорт його й пригада всі!
Панько. Шкода, що ти не пригадаєш Голопупенкового сина!
Солопій. А хіба ти Охрімів син?!
Панько. А хто ж? Лисий дідько, коли не він!
Солопій. Невже? (Обніма і цілує тричі).
Дівчина (до парубка). Чого ти лізеш? От так оцим прядивом і опережу.
Панько. Ну, Солопіє: оце, як бачиш, я і дочка твоя покохались... хоч би й навіки жити укупі...
Солопій. Що ж, Хотино? Може б, і справді... щоб уже, як кажуть, вкупі і теє... щоб уже і паслися на одній траві...
Хотина. Воля ваша... а он, як мачуха?
Солопій. Що мені мачуха? Такий і я? Ого!! Хіба я не батько? Єй-богу, батько, справжній батько... про покійницю, нехай царствує, гріх лихого слово сказати... Що ж, давай руку та могорич став!
Панько. З радістю! Ходім!
Солопій (до Хотини). А ти біжи, до воза та не кажи Хіврі, куди ми... а що я, мовляв, прицінююсь...
Хотина, усміхаючись, пішла.
ВИХІД V
Ті ж і Груня.
Хівря (до Хотини). А батько де? Застряв уже?
Хотина. Пішли... прицінюватись... там у кума...
Хівря. Знаю, де вони прицінюватись будуть!.. Посидь тут, а мені куми треба. (Пішла в юрбу).
Хвенько (підвівши сестру до край кону). Лякай мені усіх чортячиною і червоною свиткою!
Груня. Навіщо?
Хвенько. Джала карде! Мені треба... Та, крім того, в переполосі, може, й нам перепаде що!
Груня. А так, каркуреле! Галай!! (До жінки). Чи чула, серденько: кажуть, що червона свитка...
Баба. Не доведи господи.
Жінка. Та он у кавунниці замість динь кобилячі щелепи та копита.
Баба. Де? Де? Ходім!!
Всі пішли, а циган назирцем за бабою.
ВИХІД VI
Тіжі Мокрина. Циган вихопив у баби гуску і хова, тікаючи.
Баба (женеться). Гей гвалт! Держіть злодія! Циган (біжить). Держіть, держіть! Онде!
Баба (надбіга). Та ти ж украв! Оддай! Циган. Що украв?
Баба. Гуску! Он де й вона!
Циган. Хіба це гуска? На: я думав гусак! Баба (бере). Ах ти, каторжний!
Той щез.
Мокрина. Ну, й ти ж проява! Мало гусака не прогавила.
Прянишниця (до дітей і циганчат). Оступіться, ще покрадете!
Хлопча. Тіточко, дай планичка! Бублейниця. Чи ба, як потіпує! Прянишниця. Геть, приблудо! Мокрина. Чудесно, ловко!
С л а стьон иця. Не чіпай дитини, ти! Прянишниця. Тьпху на тебе тричі! Сластьониця. На свого батька, злодія! Бублейниця. Ого, ловко вкусила!
Прянишниця. То мій батько злодій? Ах ти, мазнице чортова!
Мокрина (почина реготаться). Ой, ой, ой!
Груня иідкрадається.
Хівря. Ха-ха-ха! Важно!
Сластьониця. То ти така! На, з’їж! (Кида сластьо-ном).
Прянишниця (кида пряниками). Ось і тобі!
Діти і циганчата кидаються підбирати.
Бублейниця. Та що ви, сказилися? Рундук мені перевернете?!
Прянишниця (кидається). Я тобі патлі всі обірву! Мокрина (до сластьониці). А ти її ваганками!
Груня одрізує гроші у Мокрини.
Бублейниця. Калавур! (Б'є бубликами одну й другу, що зчепились).
Починається спільна валка; рундуки перекинулися.
Соцькі (надбігають). Беріть їх, п’яниць, до волості!
Баби сидухи. Ой, гвалт!! Соцький. Волочіть їх, анахтемських!
З реготом їх виводять.
Починає вечоріти. Крамарі збирають крам. Дехто зачиня рундуки.
ВИХІД VII
Ті ж і Цибуля.
Мокрина (схопившись за сорочку). Ой лишечко! Ой горенько! Пропала ж моя голівонька! А бодай на того пиці чорти горох молотили, хто так зобидив мене! Ой, ой, ой!	4
Хівря. Що там, кумо, за нещастя?
Мокрина. Украли гроші! Ох, злодії гемонські! Про-ч пала ж уся моя огоро-ди-на!!
Хівря. От горе!!
Цибуля (надходить). Чого вже ти ревеш?
Мокрина. Гроші украли!
Цибуля. Цілуйся тепер! Ах ти, прояво!
Мокрина. Розбійники, душогуби! Витягли, з м’ясом витягли!!
Цибуля. Та де ж ти їх ховала?
Мокрина. От тут у сорочці коло пазухи, зав’язала мотузкою... а воно взяло та й одрі-за-ло!!!
Цибуля. Ех ти дурна та придуркувата! Ти так ховай, як я ховаю! (Поліз за халяву у чобіт). О! От так ховай, як я ховаю!.. (У другий — нема). От так ховай, як я... (Шарить у кишені). От так ховай, як... (У другій). Що це? (Скида чобіт). От так!.. (Скида другий). Ой гвалт! Обікрадено!
Мокрина. Ох, це ж нечиста коверзує!! Не казала я? Іменно — вони! Та де ж ти був?
Цибуля (тихо). От там, у жида...
Мокрина. Ходім! Може, загубив де... От тобі і поярмаркували!
Пішли плачучи.
Юрба рідчає Збираються купами; сідають під возами і осторонь вечеряти. В хатах де-не-де світло.
їв ИХ ІД VIII
Ті ж і Черевик з Панько м.
Хівря. Ох, коли б і нас ще не обікрали! Ти дивись мені (до Хотини): з батьком од возу — ні кроку!
Хотина. Та я й не спатиму!
Солопій (виходить з шинку). Ех, хвацький молодець з тебе, півкварти за одним духом витяг!
Панько. Та я й кварту подужаю!
Солопій. От так зять! Ще б я не знайшов? Ого! (Співа).
Ой я жінку посаджу На індичі яйця, А сам з зятем побіжу На ріллю по зайця... Сиди, сиди, Хіврюха, Нас порадить сивуха! Та вже ж прийде-но пора, Що сказиться жінка; Тоді я її з двора Прожену до дідька! Не піддамся зроду їй, Не такий, бач, Солопій!
Хівря (побачивши Солопія). Уже! Хоч викрути! Солопій. Ну, жінко, я найшов дочці женишину! Хівря. Ах, ти дурень, дурень! Чи ж видано, чи ж слихано, щоб на ярмарку молодих шукали? Чи ти вже і закон християнський забув, опияко, чи тебе на цвіту прибито? Ти подумав би краще, як пшеницю та кобилу з рук збути?! А він — свататись! Гарний, певно, і молодий — голодранець або гультіпака!
Солопій. Ет, як би не так! Ого-го! Подивилась би ти, що за парубок! Там свита така, що — матері його болячка в ребро — дорожча за твою керсетку і червоні чоботи... Що мені? Єй-богу! А горілку як дме! Та, щоб мене чорт узяв разом з тобою, коли я бачив на віку, щоб хто, не поморщившись, за одним духом стільки витяг!
Хівря. Ну так: йому як п'яниця та заволока, то його й масті! От хоч об заклад, що це той самий шибеник, що ув'язавсь на переправі! Шкода, що не попаду його в руки, а то б знав!
Солопій. Що ж, Хівре, хоч би й той самий? Чим же він шибеник?
Хівря. Е, чим шибеник? Ах ти, бовдуре! Чим шибеник? Де ж ти свої очі в шинку був заставив, чи що? Йому хоч би перед самісіньким його носом в табаці вчинили жінці безчестя — і горенька мало!
Панько (що стояв осторонь, далі перекинувшись шепотом з Хотиною, виступа). Простіть мене, мамо: то я невзначай!
Хівря. Ах ти ланце, пройдисвіте, волоцюго, п'янице! Невзначай? Ось я тобі невзначай межи очі плюну!
Солопій. Та ну-бо, стара, прости йому: що ж він там такого вчинив, що раз у твою пику кизяком ляпнув?!
Панько понуро одійшов.
Хівря. Еге, та, я бачу, ти мені й слова не даси вимовити? А то що? Коли це було?
Хотина. Мамо, та простіть уже, не сердьтесь!
Хівря. І ти туди ж, слинява! Геть мені! (Штовха в плечі). А то й за коси візьму! (Пішла).
Хотина. Та доки ж вона буде знущатися? (Плаче).
Солопій. Та цить уже! Бачиш — непереливки! (Почухавшись). Господи, боже мій! За віщо така напасть на нас, грішних? І так багато всякої погані на світі, а тут ще й жінок єси сотворив? (Влазить на воза й ляга).
ВИХІД IX
Ті ж і Хвенько.
Хвенько (до Панька). Не журись, хлопчеі Що даси, що дівчина буде твоєю?
Панько. Що хоч!
Хвенько. Оддаси воли за двадцять?
Панько. За п’ятнадцять оддам.
Хвенько. Давай руку!
Панько. На! (Перебивають).
Хвенько. У тебе тут набереться кілька хлопців? Панько. А що?
Чотири старця починають пригравати.
Хвенько. Забери їх та гайда до руїни! Нашмаруйте пики собі та завийте щось страшне.
Панько. Навіщо?
Хвенько. А! Піди шапку набий собі!! Треба налякати ярмарок... то вони кинуться по хатах і накриють мачуху твоєї дівчини, бо Хівря тепер, певно, з поповичем...
Панько. Невже?
Хвенько. Джала карде!
Панько. Оце штука!
Хвенько (підходить до Групі). А ти рви червоний платок та підкидай.
Груня. А хто заплатить?
Панько. Я.
Хвенько. Гайда!
Пішли в глибину.
Чотири старця (починають співати). Хто матір, отця поважає, Того нечиста сила не займає. А душа того в раї панує, Хто милостиньки не жалує; Хто дає і сліпому, й німому, І безруці хромому; А хто не дасть і шага, Той у пеклі задрига!
Хотина (під акомпанемент квартета голосить).
Горе мені, горе, що не рідна мати: Ні в кого й поради серденьку шукати. Ні до кого й словом обізватись стиха, Про свою недолю та про тяжке лихо! Що ж мені почати у такій годині? Випадає гинуть бідній сиротині!
(Ридаючи пішла до кумової хати).
ВИХІД X
Фінал.
Зовсім темніє. Ятки всі закриті. Хто де-не-де лягає спати. Юрба ярмаркова зникла. Солопій спить на возі. Музика проводить ніч і якісь страхи. Над возами, над рундуками в темряві вбачаються фігури Хвенька і Груні, які щось підкидають. Панько з деякими парубками прокрадається в руїну.
Гурт (у руїні).
Гей, чорти, напружмо литки — Дошукати брату свитки: Весь майдан перевернім, Буде дяка нам одним!
Під музику іде далі розмова.
1-	й чоловік (підвівшись). Що воно, чи не вовки виють?
2-	й чоловік. А може, й ті, не вночі згадуючи!! Баба (з другого кінця). Ой чорт! Свитка!! (Біжить). 1-й чоловік. Чорт! Чорт! (Побіг, упав; баба на
нього).
Жінка (з третього кутка). Рятуйте, хто в бога вірує! (Біжить і пада на купу).
Прокидаються, схоплюються де-не-де.. Чути*. «Пробі! Чорти, чорти!!»
Цибуля (з ліхтарем). Куме! Чи чув, хтось пом’янув чорта?
Солопій. А хоч би він всіх родичів пом’янув! Цибуля. Ходім; он когось давлять!
Підходять до купи; збирається юрба з ліхтарями. На купі кричать: «Пробі» чорти душать!!»
Солопій. Свят, свят з нами! Світи!
Цибуля. Хто лежить?
Солопій. Ніби два чоловіка... (Тремтить). Один зверху, а другий насподі.
Цибуля. А хто ж зверху? Солопій. Баба!
Цибуля. Ото ж і єсть чортяка!
Всі (з ліхтарями, обступивши, співають велебно).
Цур, цур! Сатано, щезни, згинь!
Цеє місце освячене ти покинь!
В пеклі тобі дано волю, а не тут — 
Ось вода свята: окропим — і капут!
Ох, прогнівавсь милосердний бог на нас, — Бути лиху: наступає кари час!!
Завіса
ДІЯ ТРЕТЯ
Середина хати Антона Цибулі. Звичайні обставини, трошки заможненькі. На стіні дзеркальце заквітчане і картини; на полу багато подушок. Стіл, застелений довгим обрусом.
ВИХІД І
Хотина сама.
Хотина (сидить засмучена, спершись руками на стіл). Господи, боже мій, коли вже оце поневіряння мені скінчиться? І треба ж було батькові вдруге женитись!? Доскочив таку відьму, що и сам, мов цуцик на мотузку, біга і мені зав’язав світа! Ох, мамо, мамо! Покинула ти мене сиротою! Замість твоєї ласки тепер мене ненавидять так,
що, здається, в ложці води утопили б! Вона, ота мачуха, і зіпхнула б мене за першого пройдисвіта, так шкода материних скринь оддавати, а дома я їй, як кістка в горлі: на мене, бач, хлопці звертають більш уваги, ніж на неї... А батько мовчать! Ох, доле моя, гірка та нещаслива! (Співа).
Ой одна я одна, Як билинонька в полі, Та не дав мені бог Ані щастя, ні долі! Тільки дав мені бог Красу — карі очі, Та й ті виплакала В самотині дівочій! Ані братика я, Ні сестрички не знала*. Між чужими зрослі, Та вже й в’янути (стала! Де ж дружина моя? Де ви, добрії люде?! їх нема! Я сама! А дружини не буде!
ВИХІД II
Хотина і Панько.
Панььо (хутко вбігаючи). Хотино, ти тут?!
Хотина. Ох мені лишечко! Хто там?!
Панько. Це я — Панько!
Хотина. Тікай мерщі, бо як застукають...
Панько (обнявши). Не бійся: мачуха твоя в шинк зайшла, а я прожогом сюди!
Хотина (одпихаючи). Іди собі, будь ласка... дай хоч каганець засвітю. Ще славу пустиш!.. Геть!!
Панько. Що ти, борони боже! Та я тільки прибіг сказати, щоб не журилася: все піде на лад! Знайшлася у твоєї мачухи принада, а ми пастку поставимо — тоді зуміємо і в шори взяти...
Хотина. О?!! Тільки на неї треба добрих віжок! Панько. Знайшовся такий лимар позичить! 
Хотина. Ох, не йметься мені віри...
Панько. Ну побачиш! Уже щоб я порохом сів, а ти будеш моєю! І батько, і мачуха...
Хотина. А може, я затнусь...
Панько. Ти?! І на тебе єсть спосіб...
Хотина. Який?!
Панько. Ось який! (Обійма й співає).
Коли б ти, рибонько, Та теє знала,
Як ти до серденька Мені припала, — Ти б не одмовила Ані словечка;
До Як
мене б скочила та овечка!
Хотина.
важся на теє,
Не Любий козаче: Хай цеє серденько По тобі плаче, — А перше, ніж станем Вкупі до шлюбу, — Не будеш горнути Ти свою любу!
Панько	Разом.
На бога надія, — Цей час настане, Тоді вже коханням Нап’юсь я п’яне: До серця серденько, До уст устоньки — І хай тоді зітнуть Хоч головоньки!
Хотина
Як мене, козаче, Кохаєш рвяне, То час цей щасливий Для нас настане*.
Тобі дружиною Вірною буду Не зраджу, серденько, Довіку-суду!!
Після пісні Панько обніма Хотину; вона пручається.
Хотина. Ну, геть-бо к чорту! Не перехрестившись, води не пий! Іди ж, іди, бо небезпешно...
Панько. Та я зараз... тільки дозволь ще... Хотино, голубко?..
Хотина. Не звикай! (Жартливо випиха).
вихід пі
Хотина сама.
Хотина. Ну що, як не справдиться те, що казав він? Ну що, як мене не віддадуть. Ні, ні, цього не буде! Мачуха робить, що їй на думку спаде, а чи я теж не можу робити, що мені забажається? Не маленька вже, а упертості стане й у мене! Який же він гарний! Як чудово горять його чорні очі! Як промовляє він любо: «Хотино, голубко!» Як пристала йому біла свитка; тільки б пояса гарячішого кольору... Та я вже йому витчу, як перейдемо в нову хату! (Вийма з-за пазухи маненьке дзеркальце і дивиться). От буду рада тоді з нею здибатись! Та хоч вона лусни, а я їй не вклонюсь ні за що. Ні, мачухо, годі вже товкти свою пасербицю! Швидче пісок на камені зійде або дуб похилиться в воду, ніж я нагнусь перед тобою! Ет, я й забула: а дай приміряю хоч мачушин очіпок, чи він до лиця мені буде? (Достала з пакунку, наділа і тихо, тихо пішла по хаті, придивляючись в дзеркальце). Що я, справді, мов дитина: боюся ступити ногою! (Притупує ногами й співа).
Зелененький барвіночку, Стелися низенько, А ти милий, чорнобривий, Присунься близенько!
Зелененький барвіночку, Стелися ще нижче, А ти милий, чорнобривий, Присунься ще ближче!
Музика переходить в танцюристу. Хотина танцює.
ВИХІД IV
Хотина і Солопій.
Солопій. Цур мені й пек, щоб я там почував! Нечиста сила такий гармидер зняла, що трохи-трохи соняшниці не вхопили! Спасибі кумові: чарчину-другу з баклажки перекинули, то мов полегшало, веселіш на душі стало... Чи ба! Що це їй за примха прийшла самій танцювати? А гарна в мене дочка, єй-богу, гарна! Хто скаже, що вона не моя? Моя, справедлива... от щоб мені табаки не довелось понюхати, коли ні!? (Любує). Так, так, дрібушками, а я виступцем... (Починає притоптувати й співати).
Ой чук, не журись, Сюди й туди повернись!
Хотина. Тато?!
Солоній.
Узувай мерщі жовтинці, Бо музика тне на ринці!
Ой гоп, гопака,
Бо я зроду така!
(Садить).
Піддай, доню!!
Хотина.
Ой жовтинці мої, Тільки порються; Козаки за мене Одно — спорються! А я собі ненароком Та й опечу кого оком.
Солопій.
А козаченько до мене Уже й горнеться шалене!
Хотина і Солопій.
Ой гоп, гопака,
Бо я зроду така! Ой чук, чумандра, Бо ще я не стара!!
х Дочка аж літа, а батько навприсядки.
ВИХІД V
Ті ж і Хівря.
Хівря (аж руками об поли). А то що?! Чи ти не сказився, псявіро? Кинув усе чисто на ярмарку та з дочкою гопака садить! Що це ти, залив очі, чи що? І та, подла, туди ж? Завела транди з батьком, а там все покрадуть? От я вас, каторжні!
Солопій (одстугіа). Та я тільки за кожухом, бо холодно...
Хотина. А я за свиткою...
Хівря. Так, так! Зима, бач, надворі!..
Солопій. Та з страху... нагнали такого холоду твої родичі...
Хівря. Які?
Солопій. Та... не при хаті згадуючи... чорти...
Хівря. Ах ти, макухо чортова! (Штовха). Ах ти, телепне!
Солопій. Та ну-бо, Хівре... аж обридло... та я... ого!!
Хівря. Геть мені з хати! Щоб і не рушав з воза! І ти дивись!
Хотина. Та вже надивилася! Остобісіло!
Хівря. Поговори, поговори!
Хотина. Язик не одпаде!
Хівря. Ой, так за патлі й виволочу!
Хотина. Не чіпайте краще!
Солопій. Та цить! Ходім!
Хотина. Не буду мовчати: мені й за вас сором! Буде колись годі! (Пішла).
ВИХІД VI
Хівря сама.
Хівря. Ач, як язика розпустила! Потривай, потривай! Сидітимеш ти дома в одній джерзі!  Я тебе виманіжу роботою; побачимо, чи погуляєш?.. І хлопців з голови виб’ю! Старий отой пес... та ну їх к чорту! Ось мій голубчичок прийде; я аж злякалася, що на їх міг би наскочити та й утік би. Тепереньки безпешно: оковитої купила, а запіканочки й наливочки з дому взяла. Ось і пиріжки, і курятинка, і млинці: вони хоч і холодні, та, поздоров боже, у Опанаса Івановича зубки добрі. (Розставля все на столі і зазира у віконце). Не видно щось; а може, воно злякалось через майдан іти та посунуло огородами? Ану, приміряю отой очіпок, чи не краще до лиця? (Бере те дзеркальце і той очіпок, що Хотина кинула). Єй-богу, гаразд; там що не кажи, а я ще багатьох за пояса заткну, 
як доведу, плечем та моргну бровою... О, от так! Трошки керсетку розстібнути та окрутнутися! (Приспівує і притупує).
Через яр на базар
Поночі ходила;
Панича-павича
Там приворожила! На біду в лободу Попала ногою; Гей, панич! Іди пріч, Не стій наді мною! Ой намисто ж моє
Розсипається...
А панич, як той сич,
Вищиряється!..
ВИХІД VII
Хівря і Пречистенський.
Афанасій Іванович (стука в вікно).
Хівря (підскакує). Хто там?
Афанасій Іванович. Я! Его!
Хівря. Ідіть безпешне: нікого нема! (Чепуриться).
Афанасій Іванович. Сальве, або помагайбі, гарніссіма, пухтіссіма, гарячіссіма хвемине!
Хівря. Так уже по-вченому почали говорити, що й не второпаю.
Афанасій Іванович. Вчений єстем здоровендо: номинативу с аква, генитиву с акви, дативу с...
Хівря. Бозна-що закидаєте, та ще зразу...
Афанасій Іванович. Ха-ха-ха! Це падежі!
Хівря. Які? Борони боже, скотинячі?
Афанасій Іванович. Ні, граматичеські. О, sancta simplicitas .
Хівря. Ой, ой, ой! Аж страшно!
Афанасій Іванович. Навуки юношів питають, ерго годують.
Хівря. Ой не видко... по вас; не то — не одгодували, а певно, остатні жили витягли?!
 О свята простота! (Латин.)
Афанасій Іванович (поглядаючи на страву). Справедливендум ест: через них утроба моя до ковбасорум та до куркорум — вопіє.
Хівря. Так сідайте ж, сідайте ж, мій голубчику; шкода, що нема тепленького чим живота вам пополоскати...
Афанасій Іванович. Гарячительних напитків не потреблендо. (Сіда). А кетьте меліорум чарку горілкорум.
Хівря. Зараз, зараз! (Налива). Покуштуйте: стрючковатим перцем заправила.
В вікно зазира Панько і ховається.
Афанасій Іванович (п'є). Оптиміссіма! Прошу репетиції!..
Хівря. На здоров’ячко! (Налива). Дуже тільки не репетуйте, щоб не почули!
Афанасій Іванович (одламує стегно, а в другу руку пиріг, запихається). Ми тихенько будемус репетиції творити.
Хівря. Та по другій же не закусюють!
Афанасій Іванович. Справедливо, верітас.
Хівря налива.
Почекайте, проковтну...
Хівря. Кушайте, кушайте!.. Ну, як же ви поживаєте? Я чула, що вашому батюшці перепало оце немало всякої всячини!
Афанасій Іванович (давлячись). Пустя-ко-вина! За ввесь піст мішків п’ятнадцять... (п'є) ярого, проса мішків вісім та курок (знов одбатовує що), та курок штук п’ятдесят... а яйця йому, повірите, знайбільше тухлі носили... Але воістину, найсододчіссімум приношеніум радендус од вас, ласа хвемине, получити!
Хівря. Ось вам і приношеній, Панасе Івановичу, пампушечки, товченички, вишнівочка, спотикач...
Афанасій Іванович. Велеліпно! (Прису в а те й друге). Гм-гм! Щоб і язика не проковтнути ще! Самий смак! Оптімо! (Давиться). Бене! (Знов). Обжирательно! (Налива). Прополоскать горлянку треба. (П'є). Ого-го-го! Б’юсь об заклад, що все це зроблено хитрійшими руками із євиного роду!
Хівря. Призволяйтесь же, ось спотикач!
А фа насій Іванович. Можна! (П'є). Важно! Одначе серце моє алчет од вас...
В друге вікно зазира Хвенько і ховається.
Хівря. Якої б же вам хотілося ще страви? Афанасій Іванович. Жажду любові вашої, опти-міссіма хвемине, Хавронієндо Никихворовно, і сопри-частних з нею утіх!
Хівря. Бозна-що... ну, як-таки... Афанасій Іванович. Жажду і вопію. (Сігіва).
Хоч я вчений хвилозоп, А при тобі стультус, Бо як глянеш: — аж окроп Попо жилах мультус;
Од тих розкошів і чар Сам сказився б Вальтасар: А у мене ж в капут чад, Що й на стінку лізти рад.
О, Пентехрія-жено! Возлюбих тя сатіс, Жду con amore  давно Любощів і гратіс!
Хівря. Вам уже й гратись! Слухайте! (Співа).
Причепився та прудиус до мене, А хто ж того прудиуса оджене? Цур тобі, прудиусе, Які в тебе руді вуси! Сама собі дивуюся: З прудиусом цілуюся... Ох, мій любий прудиусе, Цур тобі й пек!!
Афанасій Іванович. Важно! Голубочко, тур-туре моя! (Обніма).
Хівря. Ви, либонь, заходитесь іще й цілуватись!?
Афанасій Іванович. Ого-го-го! Можу! Нащот цього так я такий...
Гвалт. Стук у ворота.
Хівря. Ох, лишенько! Пропали ж ми з вами, Панасе Івановичу! Народу грюкає сила, і мені почувся кумів голос!
Афанасій Іванович. Ой мені живіт підвело!
Голоси. Гей, кумо! Жінко! Одчиняй мерщі!!
Афанасій Іванович. Ой куди ж мені? Ой!!
Хівря. Лізьте під стіл!
Афанасій Іванович. От тобі й дательний падеж! А як ускочу в винительний... ох... ох!! То буде творитель-ний!! (Лізе під стіл).
ВИХІД VIII
Цибуля, Мокрина, Черевик і два сусіди.
Цибуля. Що, кумо? Тебе й досі трясця трясе?
Хівря. Еге, щось не теє... (З острахом на стіл).
Мокрина. А там на ярмарку таке завелось... нечиста сила верхи на людях почала їздити, — от щоб мого чоловіка правцем поставило!..
Хівря. Ох, матінко моя!!
1-	й гість. Одному хазяїну замість шапки макітру насунуло по самісенькі вуха!
2-	й гість. А одній бабі одітнуло от поти манатки; як схопиться... аж нічогісенько, тільки червоний хвіст ззаду теліпається... дак вона давай кричати та драла по базару...
Черевик. Ого, ловко! Ото, думаю...
Цибуля. Налякала хрещений люд! Може кому й очі поприщить!
Мокрина. Тобі першому!
Цибуля. І не бачив!
Мокрина. Та годі при хаті про його й згадувати; от обдивітесь краще, добрі люде, чи нема й тут де червоної свитки?
Цибуля. Давай каганця! Світіть мені!
Черевик (злякано). Та не шукай його! Цур йому!! Хівря. Ох, лебедики! Не шукайте краще! Не доведи чого, боже!
Цибуля. Та ми тільки під лавами та під столом подивимось!
Хівря. Ой, ой, ой! Не треба: я зараз лусну!
Мокрина. Держись, сестро!
Хівря. Несила!
Мокрина (до Цибулі). Та кинь ти!
Цибуля. Ох, кумо, які ж ви слабі на втори!
Черевик. Воно тошно... а на ярмарку, а хоч би хто тобі хоч спитався про мою пшеницю й кобилу! Мов зав’язано!
1-	й і 2-й гість. Попорчено.
Цибуля. І мене обікрадено... Е, та що там! Доставай, жінко, баклажку, — ми з добрими людьми черкнемо по чарчині, а то проклятущі баби налякали, аж сором! Та я свою шапку ставлю, коли їм, шелихвісткам, не здумалось поглузувати над нами!
Мокрина подає. Цибуля розлива всім у кухлики.
Черевик. А хоч би й справді сатана! Що мені сатана! Такий і я, щоб злякався! Ого-го! Та хай він зараз переді мною стане, будь я собачий син, коли не піднесу йому під самий ніс дулю!!
Під столом щось рипнуло. Черевик затрусивсь. Всі заніміли. Пауза.
Цибуля. А чого ж ти оце пополотнів?
Черевик. А!! Я? Господь з вами! Приснилось! Цибуля. Ну, будьмо!!
Всі. Будьмо! (П'ють).
2-	й гість. Та де йому полотніти? Він червоний як рак або як ота свитка!
Черевик (вихиливши кухоль). Та скажи мені, куме, будь ласка, що то за чудасія, свитка ота червона?
Цибуля. Е, куме! Диковина! Воно, хоч би й не годилось проти ночі... та вже слухайте! Раз за якусь-то вину, єй-богу, вже й не знаю, а тільки вигнали одного чорта з пекла... (Запалює люльку).
Мокрина. Чортиху!
Цибуля. Чорта!
1-й гість. Чи ба!
Черевик. Як же таки, щоб чорта та вигнали з пекла? (Нюха табаку).
Цибуля. А що ж удієш? Вигнали, та й уже, як собаку з хати! Може, він, ненароком яке добре діло вчинив чи в бабу закохався...
Мокрина. Буває.
Цибуля. Ну й дали, значить, запотилишника. Блукає чорт, блукає: занудився за пеклом, та так, хоч вішайся! Що його робити? Давай він пити. Окублився у тій повітці, де ярмарок, та й ну щодня од ранку до смерку в шинку сидіти...
Мокрина. Од смерку до ранку...
Цибуля глянув і похитав головою.
Черевик. Як же таки можна, щоб чорта пустив хто в шинок? Адже в його, хвалити бога, і ріжки, і кігті...
2-й гість. А так...
Цибуля. Ото-бо й ба, що на йому була шапка і рукавиці — ну й розпізнай! Гуляв ото він, гуляв і пропив усе дочиста; прийшлося чорту заставити жидові за так-гроші свою червону свитку.
Мокрика. Жовтогарячу...
Цибуля. Жінко!
Мокрина затуля собі рот.
Цибуля. От чорт і каже йому: «Дивись, жиде, я прийду за свиткою якраз через рік, щоб свитка була ціла!» Та й злиз! Роздивився жид: сукно таке, що і в Миргороді чорт його має, а червоне, аж горить, аж очі вбира, — думає: що я буду ждати? Узяв почесав пейси та й здер з якогось пана мало не п'ять червінців!
1-	й гість. Важно розказує!
2-	й гість. Добре.
Цибуля (сплюнувши). Тільки раз надвечір...
Мокрина. Уже пізно, як і собаки поснули...
Цибуля (глянув і помовчав). Тільки раз надвечір приходить хтось до жида. «Давай, каже, жиде, свитку!»
Мокрина. Спершу оддав гроші...
Цибуля. Слухай, жінко! Як я здійму при всіх з тебе спідницю, то не гаразд буде. Глянув жид, пізнав: сюди-туди: «Яку свитку? В мене нема жодної свитки; я знать не знаю твоєї свитки!» Той глянув і щез; а вночі, коли жид, полічивши гроші, нап’явся рядном і почав джерготіти, чує — хрюкіт... зирк! — аж у всіх вікнах свинячі рила...
Під столом щось мов хруснуло чи чхнуло.
Черевик. Що?
Цибуля. Нічого... (Трясеться).
1-	й гість. Га?
2-	й гість. Ти сказав?
1-й гість. Ні!
Мокрина. Хто ж це хрюкнув?!
Черевик. Може, це ти, Хіврюшко, хрюкнула?
Хівря. Одчепись!
Цибуля. Бог його зна... роздивитись би...
Хівря (не пускаючц). Ех ви, баби, баби! Та чи вам же козакувати? Вам би веретено в руки та за гребінь! Один хто-небудь... може, прости господи, під ким стільчик рипнув... а вони вже й шелеснулись...
Дехто. Та, може, й правда.
Цибуля (випивши знов кухоль). Жид зомлів; а проте свині на довжелезних ногах повлазили в вікна й одживили його тройчатими канчуками, заставивши плигати аж під сволока. Жид у ноги... признавсь у всім чисто... Але свитки не можна вже було вернути: пана обікрав на дорозі якийсь циган і продав свитку перекупці.
Мокрина почина мичати. Цибуля б'є по столі кухлем. Мокрина затуляє рот.
Та привезла її на Сорочинський ярмарок; але з того часу їй як одрізало; ніхто нічого не купує. Перекупка дивувалась, дивувалась, а далі збагнула, що виною всьому свитка червона, та й шусть її у вогонь!.. Що ж би ви думали? Не горить чортяча одежа!
Хівря. З нами хресна сила!
Чути здалеку тихо хор: «Всі чорти напружмо литки!» Музика проводить страховину.
Черевик. Щось виє!
Гості. Мов у комині!
Мокрина. На горі Арараті стала П’ятінка прати; ох, П’ятінко, не пери, а мене од нечистої сили бери!
Цибуля. Та що ви? То вітер. (Знов вихилив кухоль). «Е, та це подарунок чортячий!» — сказала перекупка і підсунула в віз одному мужику на ярмарку: дурень зрадів, але масла в нього ніхто не купив ані грудочки. «Ех, недобрі руки підкинули мені оцю свитку!» Схопив сокиру і порубав свитку в шматки... Зирк! Лізе один шматок до другого — і знов ціла свитка! Перехрестився він, порубав її вдруге і шматки порозкидав по всьому майдану та
й рушив додому. Тільки ж з того часу щороку, якраз у ярмарок, чорт з свинячою пикою ходить по всьому майдану, хрюка і підбира шматки своєї свитки; кажуть, тепер одного лівого рукава йому й бра...
ВИХІД IX
Ті ж і Хвенько та Панько з хлопцями, одягнутими чортами з свинячими пиками.
Вікно брязнуло одно й друге разом, і свинячі рила виставились в шибки.
Всі. Ой! Ой! Рятуйте! Чорти!! (Скам'яніли на місці). Афанасій Іванович. Пробі! (Підвівся і підняв на собі цілий стіл; баклаги і чарки покотилися; стіл потім звалився).
Мокрина. Ой! Сатана!! Хто в бога вірує!! (Упала на лаву).
Цибуля. Рятуй!! (Стромля голову їй під керсетку).
Сусіди кинулись один під піл, другий на піл, а Черевик ускочив у саму піч і дрига ногами.
Хівря. Ой, пропала я!
Чорти (вбігають і хапають Афанасія Івановича і Хіврю, що стоять слупами  серед хати, та й в'яжуть їм руки, приспівуючи, пританцьовуючи, похлопуючи їх канчуками).
Гей, хапаймо їх мерщій, Бо в них з свитки рукав мій; Поки не доточуть свитки, Канчуками шквар їм литки!
На лемент і гвалт завіса спада.
Завіса
ДІЯ ЧЕТВЕРТА
Дворище Цибулі. На першім плані справа і зліва по хліву, дверцями до зрителів; на третім плані справа — хата, зліва — комора; між ними вздовж кону тини з воротами; далі за воротами ярмарочний плац і село. Світає.
ВИХІД І
Хівря і Афанасій Іванович прив’язані до слупів у хліві.
Афанасій Іванович (стогне). Ой! Ой! Підступило! Живіт... живіт мій вічний! Ох, і курятина, і пироги, і ковбаси — все пропаде марно...
Хівря. Ой, світає вже! Як здибають тут з вами, пропала я; чоловік, кум, увесь ярмарок! Ви ж учені, то хоч би мйлитви які читали, то, може, воно одпустить! Ой лелечко, ой матінко!
Афанасій Іванович. Мно... вло... дло... тло... зло... Бийся в вікно скло! Рци... слово... он... товчи макогон! Бийся сокира з обухом — нечистій силі со духом! Щоб вона в пеклі сиділа, бо до нас нема діла, щоб щезли їхні події, як гаснуть зорі блідії... Згинь, сатано, к Вельзевулу, бо Середа піднесе тобі дулю!.. Згинь! Цур тобі й пек! (Бо-рипається, щоб розв'язатись). Не бере!
Чути з ярмарку: « Решети лівського шапка!», «По сластьоне, по сластьоне!», «Покажи курку?», «Що хоцешь!?», «Дурна!», «Тпру!», «Куди ідеш?».
Хівря. Ох, уже прокинувся ярмарок! Читайте далі голосніш: мені вже нечиста сила одну ногу пустила. (Борсається).
Афанасій Іванович (почина виспівувати).
Ох, коли б возможно на аер літати; Вільно, з високостей землю обзирати! Но не можно, невозможно, о-пас-но!
По тобі, Хавросю, серцем ізниваю І тебе обняти зв’язаний бажаю... Но не можно, невозможно, на-прас-но!
Ох, коли б як можна позбутися муки, З грубої вірьовки слобонити руки... Но не можно, невозможно, у-жас-но!
ВИХІД II
Хівря, Афа насій Іванович, Хотина, а потім парубки і дівчата.
Хотина (ввіходить у ворота, ламаючи руки). Господи! Що ж мені в світі божому робити? Тікай тепер хоч за очі од тієї відьми, бо кажуть люде, що чорти й батька вхопили!
Хівря. От гаразд, як так сталося!
Афанасій Іванович. Било би найоптиміссімо... а тепер «квоускве тандем Катіліна абутере пацієнція ностра»?
Хівря. По гріхах усе...
Афанасій Іванович. Та єгда би хоч тако, а то... о, ме мізере!
Хотина (схилившись на тин, голосить).
Та коли б мені воля,
Та коли б мені доля, — То я б не журилась, А все б веселилась!
Афанасій Іванович. Сладосно співа віргіна *.
Хівря. А ви вже й на неї закинули оком?
Афанасій Іванович. І на думку не йде при такой позиції...
Хотина.
Ой сама ж я в неволі, Як билинка у полі, — Вітер коливає, Поки не зламає!
Хівря. От, голосить почала! Ще люде збіжаться! Афанасій Іванович. Ой лихо! Віргіне, таце!  Хотина.
Ой піду ж я до гаю — Свою тугу розмаю: Чи в глибокій річці, Чи на тонкій гілці... 
Надходять за воротами дівчата, а за ними і парубки.
1-	а дівчина. Гля, то Черевикова дочка голосить.
2-	а дівчина. Вона, вона! Ходімте розважимо її! Стась. То вона за Паньком так.
1-й парубок. Ой, ой! Заміж ото хочеться: ану, утнім їй весільної!
Парубки і дівчата обступають Хотину.
Хівря. Зібрала-таки юрбу! Пропащі!
Афанасій Іванович. Притрусіть мене соломкою... бога ради.... потому, аще начнуть канчуками, то сія вещ в большом количестві нестерпимая...
Парубки і дівчата (співають). Гей, летів орел над ліщиною, Над ліщиною, над калиною; На червоній же на тій калиноньці Сидить горлинка та на гілоньці. Як уздрів орел тую горлинку, Із-за хмари впав він додолинку; Аж почувся тут голос жалібний Під червоною під калиною: «Ти не бий мене, орле заздрісний, — Тобі бутиму я дружиною».
Хотина (ще більше заголосила).
Ой матінко ріднісінька, Одна я тут, однісінька! Нема й батька — десь загинув, Сиротою мене кинув Лихій мачусі на муки... Ой здійму на себе руки: А ти, ненько, коли мога, — Замоли мій гріх у бога!
Дівчата. Вона й справді! Та годі, серденько! Парубки. Не знать що! Ходім її батька знайдемо і мачусі не дамо на поталу! (Пішли).
ВИХІД III
Хівря, Афанасій Іванович, Панько і Хвенько.
Хвенько (ввіходить з Паньком). Що воно, мов стогне хтось у хліві? (Підморгує).
Панько (крізь сміх). А подивимось!
Хівря. Ой рятуйте!
Афанасій Іванович. Капут: тепер накладуть!
Хвенько. Гелеге! Це ви, паніматко?
Панько. Що це з вами за пригода?
Хівря (плаче). Нечиста сила...
Хвенько. Ой джа! Ото й вона?
Хівря. Ой, не питайся!
Хвенько. Так я її! (Б'є батогом).
Афанасій Іванович пручається і вищить.
Хівря. Не руште!.. З’їсть!
Панько. Та не чіпай!
Хівря. Ох, не чіпай! Рогами заколе!
Хвенько. Го-го-го! Ховається в солому, як свиня! Роздивитись би...
Хівря. Лишенько! Не дивись!.. Що хочете!..
Хвенько. Не противсь парубкові...
Панько. Я вас розв’яжу, паніматко.
Хівря. Розв’яжи, голубчику! Пусти душу на по-каяніє!
Панько. А ви вже простіть мене: то невзначай... єй-богу... з дуру...
Хівря. Та... хай уже... тільки рятуй... і чорта...
Афанасій Іванович більше пручається і верещить.
Хвенько. Не мішайсь до Хотини, то й сатану пустимо... (Сміється).
Афанасій Іванович. Соглашайся, хвемино! Ай, ай! Канчуки знатні!
Хівря. Та будь вона!.. Тільки розв’язуй мерщі..<
Хвенько. Я зараз... (До Панька). Не руш уже чорта, бо йому і в пеклі за бабу достанеться.
Афанасій Іванович (перервав вірьовку і навтікача). О темпора! О морес!
Хвенько (за полу його). А куди? Ловіть його! Го-го! Тільки хламида зосталася!
Панько (розв'язавши). Так благословіть же, паніматко!
Хівря. Після... а тепер гетьте! Бо ще з мене нечиста сила не вийшла. (Пішла в хату).
Панько. Що ж це вона? Знов своєї?!
Хвенько. Не бійся: оця хламида виручить. Іди шукай свою дівчину, — та й уже!
Панько. Дивись же! (Пішов).
Хвенько (услід). Справу виграємо! (Приспівує).
Ой лихо, той Хвенько,
Циган справжній, — не хвалько!
ВИХІД IV
Черевик, Хвенько, соцький і люде.
Черевик (веде в ворота кобилу). Косю! Косю! Слава богу, хоч світа діждалися, а то нечиста сила попоморочила! Ньо, сіра! Ньо, ньо!
Тим часом Хвенько моргнув, і два цигани, що крались да Черевиком, одрізали повід, одвели кобилу, а до повода учепили щось червоне і закинули на кілок.
Хвенько (б'є Черевика по плечу). Гі, приятелю! Що продаєш?
Черевик. Сам бачиш, що продаю...
Хвенько. Ге, джуздере! Ремінці?
Черевик. Тай ремінці ж, коли кобила на ремінці схожа.
Хвенько. Але ж, земляче, бий тебе той, що з ріжками: ти її, певно, соломою годував?
Черевик. Тю! Соломою?! Ньо, сіра! Ньо, косю, ньо! Чого вперлась? (Глянувши). Ой! Сатанинське навожде-ніє! (Побіг).
Хвенько. Ловіть його! Ловіть злодія! Кобилу вкрав! Го-го-го!
Голоси. Лови! Хапай! Держи! (Піймали).
Хвенько (до соцького). Це той самий, що вкрав кобилу у Черевика.
Соцький. В'яжіть його!
Черевика в’яжуть.
Черевик. Господь з вами! Я ж той самий... За що ви мене в’яжете?
Соцький. Ще й питає! А нащо ти вкрав у доброго чоловіка, у Черевика, кобилу?
Черевик. Та чи ви з глузду не зсунулись? Ну, де ж видано, щоб чоловік сам у себе що вкрав?
Соцький. Стара байка! А чого ти щодуху тікав, мов сатана за тобою гнався?
Черевик. Поневолі побіжиш, коли сатанинська одіж...
Соцький. Е, голубчику! Мороч других! Киньте його у той хлів! Буде ще тобі од засідателя, щоб ти чортячиною не полохав добрих людей.
Черевика пхнули у хлів.
Голоси. Лови його! Лови, хапай! Он утікач! Он злодій!
Коло воріт схопили Цибулю й ведуть.
ВИХІД V
Цибуля, Стась та парубки.
Цибуля. Ой за віщо? Присяйбі, я нічого! Випив у шинку тільки чарочку... бо нечиста сила холоду нагнала...
Соцький. Та ти ледве на ногах стоїш!
Цибуля. З переполоху... одну чарочку, — не більше... бо коли б глянув, які у чортяк пики... як твоя, приміром...
Соцький. Так ти ще й базікати? В’яжіть його!
Стась. Чудасія, мосьпане! Послухали б, що провадить цей зух, що тільки глянути у вічі, то кожен скаже, що злодій! Питаємось: «Чого тікав, мов скажений?» — «Поліз, каже, в кишеню за люлькою, та замість неї витяг шматок червоної свитки, аж полум’я спалахнуло...»
Цибуля. І спалахнуло! Далебі! Хіба я п’яний, чи що? Випив з переполоху чарочку... а тут сатана... і побіжиш, коли од баби часом побіжиш, то як же од сатани?
Соцький. Еге-ге! Та це з одного гнізда птахи! Саджайте ж їх в одну клітку!
В'яжуть і кладуть до Черевика.
Голоси. Держіть, держіть злодія!
Соцький. Рушай! Пильнуй! Переймай!
Баба. Ой гвалт! Горшки побили!
Соцький. Мовчи, баба! Казенное діло!..
ВИХІД VI
Черевик і Цибуля.
Черевик. Це ти, куме?
Цибуля. Я.
Черевик. І тебе зв’язано?
Цибуля. Попущеніє.
Черевик. Може, й справді ти підголив?
Цибуля. І ти туди ж? Та щоб мені руки і ноги покорчило, коли я що у кого крав, окрім вареників дитиною у матері, — царство їй небесне!
Черевик. Добра була покійниця.
Цибуля. Жалувала, а тепер от напасть... хіба я п’яний, чи що, щоб красти?.. Випив чарочку з страху... тошно...
Черевик. І не згадуй!
Цибуля. А то б крав! (Хлипа).
Черевик. За віщо ж це, куме, напасть! Тобі ще нічого: тебе винують, що ти у другого вкрав, а за що ж на мене, нещасного, поклеп такий: ніби я сам у себе свою ж власну, рідну кобилу й украв?! Видко, нам, куме, на роду так написано!
Цибуля. Горе нам, сиротам бідним! Нема в мене ні батька, ні матері, щоб заступилися. (Плаче більше).
Черевик. Не плач! За все благодареніє господу милосердному!
Цибуля. Хоч би ж я п’яний... а то вкрав! Мене обікрадено... капуста, огірки, картопля... все прахом пішло!!
Черевик. А ти знаєш... глянь оком на храм господень і скажи: «Поможи тому боже, хто мене зобидив!»
Цибуля. Поможи тому боже... дай хоч табаки понюхати...
Черевик. Руки ж зв’язані!	
Цибуля. Горе нам! (Співа сльозно).
Ой горе нам, горе,
Як чайці-небозі, Що попалась в сильце При битій дорозі!
Черевик і Цибуля.
Ох, ми сироти бідненькі — Нема ж у нас отця й неньки! Хто ж поверне нам той збиток, Хто ж заступиться за діток?
Черевик.
Хто голівку змиє Зв’язаному сину,
Хто нас приголубить, Піднесе чарчину?
Черевик і Цибуля.
Ох, ми сироти бідненькі і т. д.
ВИХІД VII
Ті ж і Панько з Хвенько м.
Панько (підходить до хліва). Що це з вами, тату? Хто це зв'язав вас?
Черевик. А! Голопупенко, Голопупенко!
Панько. Та я вас зараз, тату!
Черевик. Оце, куме, той самий, що я казав: за одним духом кухоль мало не з твою голову випив.
Цибуля. Митець, митець! А я тільки чарочку...
Панько. Зараз і вас розв’яжу... тільки оддайте ж дівчину... (Розв'язує).
Черевик. Та я б радніший... а що ти зробиш з жінкою, коли в неї сім кіп чортів сидить...
Цибуля. Та що ти потураєш бабі? Ти ж чоловік?
Черевик. Та я... що й казать... я... я...
Панько. Та звісно — ви батько, не хто...
Цибуля. От і вшквар таке весілля, щоб і чарочку... щоб цілий рік боліли ноги після гопака!
Черевик. Що справді? Я — ого! Та мені тепер так весело, немов мою стару вкрали цигане!
Хвенько. Вкрадемо, аби могорич!
Черевик. О! Ану!
Панько. Дивіться ж, тату, щоб уже назад не йшли; а ось вам гроші за кобилу й пшеницю.
Хвенько. Ще й добрі гроші.
Черевик. Так кобила знайшлась?
Панько. Знайшлась, і купців Хотина знайшла.
Цибуля. От тобі яке щастя: і пшениця, і зять, і кобила... а мені...
Черевик. Начхай, куме! Весілля справимо!
Цибуля. І зараз!
Панько. Спасибі вам, батьку, дядьку!
Черевик. Ого! Я покажу, що я! У мене зразу кінець усьому — значить, шапка... Що мені жінка?
ВИХІД VIII
Ті ж і Хівря.
Хівря (вийшла з хати). І де це мій вовтузяка? Пропав, як собака на ярмарку!
Черевик. Ой жінка! Біда! (Присів).
Цибуля. А ти, куме, по-запорозьки!
Черевик. Ні, я вже за вас, куме... бо куди!.. Звісно — гірш сатани!
Хвенько (сміється). Та ти їй дай грошей, то вона й злизне...
Черевик (злякано). Хіврюшко!
Хівря. А! Ти тут?
Черевик. На ось тобі грошеняток, купуй собі що... усе спродав...
Хівря. О?! Оце гаразд! За це спасибі, мій лебедику! (Пішла хутко).
ВИХІД IX
Ті ж і Мокрина, а далі Хотина і гурт.
Мокрина (до Цибулі). Ось він, мій голубчик сивесенький, мій горобчичок! (Обніма).
Цибуля. Що ти, — чи не п’яна?
Мокрина (плаце). Як же мені не обнімати мого одуда, коли думала, що вже тебе чорти вхопили! По всьому ярмарку шукала мого перепела чубатого!
Цибуля. О? А я не п’яний... тільки одну чарочку... з страху... тошно...
Черевик. А ми оце, кумо, весілля... щоб зараз... бо я — ого! В мене зразу і цоб, і цабе!
Панько побіг назустріч Хотині й шепоче їй щось, щасливий. В ворота помалу ввіходять парубки і дівчата.
Мокрина. О? Кого ж з ким?
Черевик. Дочку мою Хотину, настоящу, справжню... Панько. Зі мною, тіточко.
Мокрина. Молодець, єй-богу, молодець! Коли ж? Черевик. Зараз... тобто... Еге! Щоб жінка не теє... бо я... звісно... що я? Черевик? Так, кумонько? Черевик я, а не постіл? От що!
Мокрина. Авжеж? Знаю дівку, — Хотина? Еге ж, Хотина: рука дебела, нога дебела: саме на порі.
Цибуля. А мачуха не дає заміж.
Мокрина. Не дає?! А дівка, певно, аж кричить?
Цибуля. Пищить!
Черевик. Так ви, кумо, поблагословіть!
Мокрина. Що ж? На таке діло з радістю.
Панько. От спасибі вам!
Черевик. А ти як, дочко?
Хотина. Та я... проти батьківської волі не піду...
Черевик. Бач!
Мокрина. А самій мов і не теє.
Черевик. Кланяйся ж посаженні матері!
Хотина кланяється обом.
Хвенько (Паньку). Ну що, воли тепер мої?
Панько. Твої, твої!
Цибуля (до підходячого гурту). А у нас тут весілля. Панько Хотину бере!
Парубки. Славно! Оце так!
Дівчата. От весело!
Черевик. Погуляємо на цілу кобилу!
ВИХІД X
Ті ж і Хівря, а потім жид, жидівка і Афанасій Іванович.
Хівря (приходить з покупками і дочувшись). Що? Як? Без мене? Не попущу, не попущу!
Черевик. Ой лихо! Знов жінка! Рятуйте, люде добрі!
Всі. Женіть відьму! (Не пускають її).
Хівря. Мене гнати? Ось я вам! Подайте мені Черевика!
Панько. Що це? Знов! Не пускайте!
Хвенько. А хламида ця? При всіх виявлю!
Хівря. Ой не видержу! Пустіть, хоч натовчу чоловіка!
Черевик. Ой не пускайте! У неї кулак з відро!!
Голоси. Держіть, держіть злодія!
Жид (гониться за Афанасіем Івановичем). Гей, держіть злодія! Хапайте бурсака. Шапку! Решетилівську шапку вкрав!
Жидівка (гониться). Ой мамеле! Ой тателе! Тараню вкрав! Папушу вкрав!
Голоси. Переймай! Переймай!
Хівря. Ох лишенько! Чи це воно не з голоду? (До Панька і Цигана). Рятуйте: на все згодна!
Афанасій Іванович біжить повз ворота; за ним женуться, переймають і хапають.
Жидівка. Ах ти, мешигене, шарлатан! Папушу оддай! Тараню, тараню!
Жид (засапався). Решетилівську... шапку!.. Шапку!
Афанасій Іванович. Клевета клевет і всяческая клевета!
Хівря. Вирятуй, а то воно, бідне!..
Хвенько. Ага!
Панько. Не бійтесь, мамо!
Жид. Ой люде добрі! їх бін аід... щоб я луснув... решетилівська шапка... смушок антик... щоб я своєї Сурке не бачив... щоб я гугелю не їв... первий сорт... з червоним верхом... Ой вей мір!
Мокрина. Це твій ускочив?
Хівря. Вирятуй!
Афанасій Іванович. Брехня од коліна Іудина!..
Жидівка. Як брехня! Гершти! Щоб я шабашу не діждалась! Така слічна тараня, як золото... і папушка... Ой мамеле! Ой тателе!
Афанасій Іванович. Що ви їм вірите? Клянусь Горацієм і Ювеналом, — брехня!
Жидівка. Брехня? А це що? (Витяга папушу). Брехня? (Витяга тарань). А це що? Ах ти шарлатан! Бурсак!
Жид. А то шьо? Шапка! Решетилівська шапка! Моя! (Витяга з-за пазухи).
Всі. Ха-ха-ха! Ото цапонув!
Афанасій Іванович. Підкинули! Єй-єй, підкинули!
Жиди. Ах ти, мошельнику!
Панько. Цитьте, жидова! То я послав його купити! ось і гроші!
Афанасій Іванович. Я ж говорив...
Жиди. Гроші? А гіт гешефт!
Мокрина. Подавіться та й далі... а ми веселитись!
Жиди пішли весело.
Хівря. Добрий парубок!
Черевик. Годі гвалту! Цупте сюди горілки, меду, музик!.. Ого! Я покажу, що я Черевик!
Цибуля. Гуляй, катай! Ануте, хлопці й дівчата, вшкварте!
Надходить музика.
Гурт.
Узуй, відьмо, чобітки Та набий собі п’ятки; Тут тобі тепер не в пору, Полети на Лису гору!
Починаються танці.
Гей, парочко, Будь весела і щасна! Сип же меду і вина Нам, шинкарочко!
Циган і Груня (приспівуючи, пускаються у танець і далі, при спільнім танці, на першім плані танцюють).
На поповій, гей, на дачі, Там їхав мужик на клячі... Гей, гей, ти, Хотино, Ой мамеле, джа дівчино! А чом не ночуєш дома, Моя гуга чорноброва! Гм-да-лала, гм-да-ла! Гм-да-лала, да-лай-лом!
Цибуля.  Ох ти ж моя	Попереднице!
Мокрина.  Уже ж твоє дівування Та не вернеться!
Гурт.
Гей, парочко, Будь весела і щасна! Сип же меду і вина Нам, шинкарочко!
Спільні танці і бучна музика.
Завіса
