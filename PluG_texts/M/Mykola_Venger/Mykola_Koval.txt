
МИКОЛА КОВАЛЬ
Малороссийская повесть нынешнего времени
Микола ВЕНГЕР
...В Варшаві зробився калабалик. Скрізь побісилася шляхта, мов як літом ґезьгалась скотина. Хоть би, на сміх, один голий панок не думав що він великий пан, у всякого голодрабця жупан, двоє підстолетів, ніж і коло боку — заржавляна шаблюка. У цій хвормі повбирані, як гайдамаки, анцихристи, шатались по місту поляки і мовляли: «Не позвалям; кужден ма право на корона!»	
Сливе день і ніч невгамонні різали самі себе; а жидова! о бідна жидова; лихо тобі було; ти вірніще знаєш, як каже оця моя билиця; горе, біда, люди скрізь кричали; маленькі діти помирали з переляку, матері їх бігали простоволосі, а батьки і парубки купались у крові. Хоть хто і не винен, ні, все-таки, винен, бідний, ні за що, ні про що висить на мотузку. Найбільше	вішали за гроші, щоб завладіти єго казною, пашнею і збіжжям. Таке то було гірке лихо та різанина в Варшаві, як в однім селі, коло шиньку, на довгій колоді, сиділа громада хлопців — удальців, а насупротиву неї — у смушевій кримській шапці з червоним вершком, в добрім сіряку, в пістрьових штанях, в мишинових чоботях, в білій сорочці з заполочею, застебнутою довгою червоною стьожкою, підперезаний зеленим торочковим поясом, величався Микола Коваль — первий в селі законник, первий до розмови мішався — вже як Микола Коваль що сказав, то все було як неначе обухом прибито.
Микола мужик заможний, він устромив руку в кишеню, брязкав грошима і сидя розмовляв з своїми братіями, розказував якусь не шутку; здається, толкував, «що як на залізі написано Соболь — Сибирь, то таке залізо найгідніще до роботи». Всі витарабанили очі, гляділи на Миколу і дивувались єго річам; пів-відра горіляки стояло перед ними, і Микола був первий очередний. Пархим наливав у чарку і підносив перва Ковалеві, а потім і другим селянам по ряду. Макітра вареників з леурдою і макуха була у них на закуску. На причілку жінка в ночвах продавала паляниці, ліскові горіхи і кабанкове насіння. За шиньком сиділа беседа старих баб, в сінях нарізували троїсті на скрипку, цимбали і бас — і дівчата з хлопцями били трипака. Іось з Рухлею у вікно із валькира відміряли сивулярію (горілку).
Гульня була насправді. Микола кінчав розмову, як Пархім побіг знову скоренько у шиньк і примчав ще пів-відра. «Пийте, хлопці! Пийте, чесна громада! — сказав він, — - щоб були здорові наші діти, щоб служили вірно Цареві нашому батькові, щоб побили гайдамаків, ізмінщиків, зломивших присягу».	з
Микола взяв чарку у Пархіма, підняв височенько вгору і сказав: "Нехай легенько ікнеться нашому Великому Цареві, нехай Господь
гає єму на все добре, многая літа нашому милостивому Государеві!". Микола підібрав рихму і заспівав:
«Пийте, хлопці, ви сивуху,
Та закусуйте макуху!»
Промовив річ, і зараз до дна випив із чарки горілку, а потім віддав Пархіму, щоб частував і других.
Сливе вже не ставало горілки в барильці, вже було надвечері, вже череда і отара бігла з паші додому в село, як стало щось маячиться по долині. Микола зирк, аж щось котить четвернею. «Чи бачите, громада? Це, здається, їде наш пан вельможний М’ятижинський...»
Такі збулось, коч під’їхав, з того виліз поміщик; громада зараз повставала, познімала шапки, поклала під пахви і поклонилась єму низенько.
М’ятижинський поздоровкався з селянами і звелів зараз своєму льокаю побігти, щоб жид приніс відро сивухи.
Арендарь приніс горілку, постановив перед громадою, а М’ятижинський сказав: «Пийте, хлопці, за здоровьє поляків!»
Микола мов як збісився, почувши від пана таку річ, і, почервонів[ши], як рак, сказав: «Чом же то так, пане? Ліпше нехай ми лигнем за наших хранителей, та за Великого і милостивого Царя і наслідника по Цареві». Мужики всі подякували Миколу за такі слова і зачали хлистать горілку. М’ятижинський мовчав; він вижидав, поки громада буде під хмелем, щоб зачать з нею тогді балакать. Поміщик зараз догадався, що вже Микола під куражем, і, підступив[ши] близенько до нього, сказав: «Знаєш що, Миколо?»
«Ні, не знаю, пане, що», — молвив Микола. Тогді М’ятижинський обізвавсь, і говорив Миколі і всім селянам: «Слухайте, громада! Ви вже давно мої люди; робили панщину добре і були вірні мені; будьте ще раз мені у пригоді, беріть, хто що має: рушниці, шабляки, ножі, сокири, паліччя — та підимо зо мною бить москалів; я вас пороблю великими панками, як побідимо».
Всі, як стовби повкопані, стояли, тілько один Микола Коваль зачав говорить панові: «За що ж ми, пане, підем розбійничать, за що будем проливать свою кров, за що будем ламать присягу. Хіба за те, що Великий Царь п’ятнадцять літ давав хліб і сіль полякам, за те, що виручив їх із пропасти, що дав їм Царство, що сам прийняв им’я короля, що Великий Князь і Цезаревич мучився з поляками і вивчив, як муштруваться, і поробив поляків панами, повіддавав їм нас навіки, щоб ми на них робили, а вони нас пообдирали, понакопляли грошей та з жару тепер подуріли. Ні, ні, пане! Охаменіться, то ви самі роздумаєтесь, що так робить гріх».
М’ятижинський, почув[ши] ропот цілого села, він зараз догадався, що ласкою не підмовиш; тогді витріщив на них свої червоні очі, і, як бісяка, зачав кричать: «Чуєте, громада, я вам всім тілько даю до завтрього строку; може, ви роздумаєтесь і послухаєте, що я вам кажу, а ні, то взавтра будете всі висіть на шибиниці». Докінчив приказаніє і вилаяв якнайгірше ціле село. Поміщик вернувся додому, а громада мовчки розійшлась по хатам, проклиная свого пана, що він чорти батька зна як витребеньдював.
Це було весною; селяне не мали пилної роботи і, пообідавши раненько, збирались на другий день знов до шиньку. Сливе коло полудня зобралось ціле село. Микола Коваль постановив всіх людей в кружок і росказав, що брехав пан. — Всі в один голос кричали, що М’ятижинський бунтовщик, і проклинали єго, як неначе в великий піст Мазепу...
Микола, покликав[ши] з десяток людей у шиньк і побалакав[ши] щось з ними тихенько, вернувсь назад і приніс три відрі горілки. Гульня була весела; вже сонечко звернуло з полудня, як М’ятижинський приїхав до шиньку, і як звір підійшов до селян, затрусивсь, мов як від пропасниці (лихорадки).
«Ну що? — сказав він громаді, — роздумались чи ні! А ні... то сількісь».
«Ні! ні!» — закричала велика часть селян.
«Ні! — сказав М’ятижинський — добре, будете ж знать, сьогодні я звелю вас всіх повішать негідних!... І первого Ми... колу...»
Тілько що вспів виговорить М’ятижинський посліднє словечко, як підійшов до нього Микола Коваль і закричав на тих мужиків, що були з ним у шиньку: «А нуте, хлопці! Чого ж зіваєте, хіба ще не врем’я? Що буде, то буде, кінчаймо!»
Громада підступила і Микола сказав: «Як маємо ми всі висіть на мотузку і погибать безневинно, нехай же погибне один М’ятижинський! Беріть, хлопці, шляхтича!.. Беріть беззаконникам ізмінщика царевого...»
Як хорти на зайця, так кинулась громада на ізмінщика, на м’ятежника і взяла його на оберемок, та й притарабанила в шиньк. Пан схаменувсь, та вже було пізно.
Пархім зараз подав налигач, а Микола Коваль звелів зачепить єго за сволок.
«Пане Микола! — сказав Пархім, - налигач короткий». Тогді Микола віддав єму свій очкур. Пархім доточив єго до налигача, а потім, зашморгнув петлею за шию М’ятижинського, поцупив єго вгору та й дав єму волю брикать ногами...
Не дуже довго теліпавсь поміщик на мотузку; громада зняла єго, як здохлятину, помчала єго (вже неживого) далеченько за шиньк і покинула на роспутті; а Микола Коваль з селянами поїхали в місто і об’явили таке диво начальству.
Не знаю, що вже зробилось потім, а скажу тілько: в якім селі був Микола Коваль, або де почули, що він зробив, то ні один лях не смів і помислити о віроломстві і м’ятежі...
