МОЛОДЕ ЖИТТЯ
ЧАСОПИС УКРАЇНСЬКОГО ПЛАСТУ.
VI рік.				Львів 15. січня 1926.				ч. 1(30).
MOLODE ŹYTTIA : The Official organ of Ukrainian Scout Movement.
,,YOUNG Life” Addr. Lwiw, Dominicanska 11.
З Новим Роком…
З Новим Роком входить ,,Молоде Життя” у шестий рік свойого ітснування. Од невибагливих сторінок перших неперіодичних чисел пішли ми далеко вперед. Сьогодні бачимо, що пластова молодь зрозуміла настільки вагу свойого часопису, що памятливі про його куріні дали нам змогу, хоч і з трудом, видавати правильно часопис без якоїнебудь посторонньої піддержки. І це дає нам підставу дивитися з вірою в майбутнє нашого часопису.
Робити сьогодні підсумки минулих років не станемо. Скажемо лише, що оскільки нам дозволяла офіційність часопису ,,Молоде життя” хотіло бути молодим часописом. Ми хотіли все бачити вас, пластуни, тими, якими повинні бути, а се юнаками.!
Юнаками, які вміють відгукнутися на поклик просторів, які вміють внести життя в сіру буденщину і працю, які вміють радіти, любити й захоплюватися і жагуче, всіма силами стреміти до якоїсь ціли.
Ми не кидали кличів. Нові, сильніщі над життя і смерть кличі родить мент. Ми хотіли тільки піддержати іскру молодости, яка у вас жевріє, ми хотіли, щоб ви зрозуміли, що ви молоді і сильні і, щоб сама ваша молодість кинула вам наймогутніший поклик: Жити!
І тому зрозумійте, що нераз і від вас хочеться почути живе, юнацьке слово! Хочеться знати, що й ви живете! вірите, стремите й боретеся! Що горять десь огні!..
І хоч нераз могли нам опуститися руки і могли ми зневіритися, коли бачили вас байдужими, без життя, без юнацького пориву, – ми віримо у вас, як мусимо вірити у молодість!
І сьогодні, з Новим Роком, кидаючи слово мов зерно – ,,віншуємо” щоб ваші вогнища не вигасли. Щоби багато світла дало вам знання, щоб стало запалу вашим серцям і сили молодим рукам!..
Лещетарство.
(З ,,Le Pionier”.)
Кілька сторінок які, хочете перечитати, не роблять собі жадної претенсії на те, щоб в них стисло представити штуку лещетарства, бо й не було б це можливе. Ця штука набувається тільки практикою – і творить своєю складністю один з найбільш досконалих та ріжноманітних спортів, які істнують, – вимагаючи довгої і витревалої волі та пильности.
Цей уступ має дати тільки деяку вказівку для початкуючих і то у вправі на свіжім воздусі, – що найбільш годиться пластунові – та чим пластуни повинні-б все численніше захоплюватися.
Виряд. Одяг лещетаря вимагає деякої зміни в однострою пластуна. Капелюх нашого пластуна ледви чи надається до скорости та до постави в бігу лещетами. Шолом або малі норвежські шапки з наушниками видаються найбільш ще практичними.
Куртка, добре одягнена по горочці ,,кгакі”, короткі штани, або довгі сподці з короткими закамарками – улюблені лещетарями, – вониж трохи легкі та продувні.
Не натягай під спід за тяжкий одяг, щоб тим, способом було місце для провітрення. Швидкість праці вистарчає на вдержання теплоти. З другоїж сторони не занедбай заосмотритися в светер на час нічної пори та щоб одягнутися в часі довшого перестанку.
Рукавиці. Непромакальні льняні рукавиці без пальків, під якими можна носити вовняні рукавички.
Взуття. До взуття: сильні черевики до ходу, які не мучать, – по можности непромакаючі, в носах чотирогранчасті та зміцнені. Спеціяльні черевики за коштовні і тому не конечні для початкуючих. Головна річ в тім, щоб нога чулася цілком вигідно в двох або в одній парі шкарпеток, – та щоб черевик (...) точно до вязання на лещетах. Не занедбай вбити малий цвях з великою головкою в обцас, що притримував би ремінці на своїм місці. 
Лещетар повинен заосмотритися в одну необхідність: – пластунський ніж, кілька шрубок, кілька сильних шнурів, трохи желізного дроту, пару малих кліщів та один або два зайві ремінці.
Лещета. Довжина лещет мусить бути відповідна до висоти лещетаря стоячого з піднесеними раменами в гору та з отвертими руками. Лещета є звичайно з ясеня або з дуба, який є лекший і танший. Лещета мусять бути добре викаблучені та мати постепенно загнений кінець, але гарно викінчений і гнучкий. Вибране дерево повинно бути без ґузів.
По закупні лещет – та по скінченні кожного сезону – не занедбай натерти свої лещата теплим конопляним олієм carbolineum, і т.д.
По кожнім ужиттю витри лещата та не клади їх в за тепле або за сухе місце.
Палиці. Дві палиці, не за довгі, сягаючи до бедр, – з ліщини або з бамбуса, закуті перстенем. При перших вправах початкуючі повинні по можности здержуватись від уживання палиць.
Вязання. В першім ліпшім склепі зі спортовими приборами покажуть вам звичайні вязання.
Уважай, щоб воно не калічило ніг, але також щоб черевик не міг порушатися в жадну сторону, коли вони вже раз прикріплені, з другоїж сторони лещетар мусить мати змогу підносити та класти легко кінець пальця, хоч нога сильно звязана ремінцем.
Ходження на лещетах.
Ходження по рівнині. Воно полягає на тяганих кроках, причім вага тіла спочиває на наперед поданій нозі, яка є трохи зігнена. Підчас перенесення задної ноги при легкім зігненні її, тягар тіла нормально переноситься на ту ногу.
Палиці ставиться наперед в природнім напрямі руки, в противному, коли нога поступає наперед.
Підчас спинання. Йди поволи. Як збоче стає більш стрімке, ступай злегка, підноси лещета та роби короткі кроки. Якщо збоче стає за стрімке – спинайся ,,ходою” боком або ,,ножицями”.
Змінювання напряму на збочі підчас спинання.
В той спосіб змінюється напрям. Виконуй ті рухи без вагання, в противному разі неминучо впадеш.
Вправлятися муситься так довго, поки цілковито не опанується рухів. Зміни напряму приходять дуже часто на склоні збоча як в бігу так і в спинанні лещетами.
Сходження. Перша засада: Держи лещета разом. Початкуючий старається все дати ногу від ноги на бік, щоб тим способом задержати рівновагу. Конечним є – відзвичаїтися від того. Ціле тіло мусить бути скуплене, щоб зараз протиділати всякій зміні в терені чи в снігу.
Коліна держиться разом і трохи зігнуто, – одна нога дещо поперед другої.
Гальмування. Кінці лещет звернені до середини. Лещета держиться плоско.
Гальмування на замерзлім (твердім) снігу. Як вище показано, але спрямовуючи лещета остро до середини.
Уживай палиць можливо, як найрідше а вже ніколи не сідай на них мов на коня в ціли гальмування ними.
Найбільше користується палицями на дуже стрімких збочах як також на дорогах з дуже глибоким проваллям.
З англ. пер.
З. Рудик
(Кінець буде.)
Приняття пластуна.
Коли Ніжна Лапка зложив присягу і Гурткова Рада признала, що він гідний заняти місце поміж своїми братами, провідник уладжує звичайне свято вступлення до гуртка. В улад жуванні такого свята треба звернути увагу на отсі три точки:
1. Проби повинні відноситися строго до звіряти – тотему гуртка, до його добрих і лихих прикмет.
2. Свято (церемонія) повинно бути дуже врочисте.
3. Приняття не повинно мати характеру пустотельства та галайкання.
Щоб це було ясним розвинемо ті правила точка за точкою.
1. Проби повинні відноситися до звіряти – тотему гуртка, щоби пластун так сказати ,,ввійшов у скіру” орла чи оленя, якщо пр. тотемом гуртка є орел або олень. Це багато причиниться передовсім до розвинення промисловости (сприту) гуртка та дасть святові зовсім своєрідний характер, відповідно до кожного гуртка. Орел, приміром, мусітиме мати пронизливі очі, сильний дзюб, міцні пазурі і т. п., бо требаж буде числити на ті прикмети при пробі, щоб дати стараючомуся назву ,,Орел”. – Олень, прим., мусітиме швидко бігти, показати привязання до свойого гурту; бобр буде мусів бути дуже промисловим; вивірка вилазити на дерева; лев мусітиме бути відважним, лис хитрим і т. д.
2.Свято повинно бути дуже врочисте, бо конечно щоби хлопець відчував, що має статися щось важного, таємного. Весь обхід має лишити йому стільки вражіння, щоб він про нього згадував, як про один з важнющих випадків у свойому життю. Треба, щоб кожний пластун був притому поважний, та щоби гурток творив наче суд: суворий, мовчазний та безсторонний. Дуже корисно, коли свято уладиться по змозі в полі, вечером при вогні, або коли це в зимі – то в домівці при вогні в печі (всі инші світла погасити.)
3. Приняття не повинно бути повне пустомельства та галайкання, перш всього длятого, щоб обхід не втратив святочного настрою, далі, щоб хлопець, не вважав свій гурток за збіговище людей, що роблять пусті іграшки, як якінебудь уличники.
Із сими даними вам легко уложити собі гарне свято приняття, а осьтут низше маєте опис свята уладжуваного гуртком Сов. Можете взяти його за взір числячися з власними думками та досвідом.
Свято приняття новика до гуртка Сов.
І. Сови приходять до вогню в індійськім ряді, зі свічкою в кожній руці (так мають бути прдставлені очі), запалюють свої свічки до свічок провідника, що запалив свої при вогні. Всі сідають в колесо довкруги вогню, одно місце по правій руці провідника остає вільне для Ніжної Лапки Мовчанка…
ІІ. Незвичайний крик: Ніжна лапка зближається необережно з яркою, осліплюючою ліхтаркою в руці. Провідник: ,,Замикайте очі!” Сови гасять свої очі (свічка) та ховають лице в руки. Цілковита непорушність. Входить Ніжна Лапка.
Спів Сов: 
Щоби вступити в племя Сов,
Щоб полювати з нами всюди,
Треба, щоб ти знайшов у себе
Талісман, що нам втвирає очі,
Ніжна лапка засвічує свою осліплюючу ліхтарку. Провідник: ,,Отворіть очі”…Сови: …,,і добро!” і йдуть до вогню і засвічують по одній свічці та сідають на свої місця.
ІІІ. Проповідник: ,,Ніжна Лапко, мягке крило! 
Слабенький дзюбе та мутні очі! 
Треба, щоб ти дістав тепер 
Дзюб сильний та гострий!”
Сови: ,,Дуже гострий!” 
Пр.: …,,Лет тихий та звинний!” 
С.: ,,Дуже звинний” 
Пр.: ,,… Пальці кріпкі та криві!” 
С.: ,,Дуже криві” 
Пр.: ,,… Око, що в ночі бачить далеко!” 
С.: ,,Дуже далеко!”
IV. Перша проба (іспит).
Пр.: ,,Засвігди..” 
С.: ,,…Сови!” 
Пр.: ,,Хоробрі воїни пленеми Сов, спробуйте його дзюб та пальці!”
Виступають дві сови, роблять перед очима Н. Лапки вузол і затягають його. Ніжна лапка має розвязати вузол лапками та дзюбом як найскорше.
Пр.: ,,Сови! Щож кажете?” 
С.: ,,Він добрий!”
Друга проба.
Пр.: ,,Завсігди…” і т. д. 
Пр.: ,,Спробуйте тепер силу його крил!”
Одна Сова приносить Ніжній лапці слабий дручок, щоб його зломав. Инша Сова грубший, ще інша ще грубший, аж доки Н. Лапка не відступить (не зможе зломати).
Пр.: ,,Сови…” і т. д.
Третя проба.
Пр.: і т. д. Пр.: ,,Погляньмо, як він вміє тихо сидіти в ночі!”
Мовчанка. Потому одна Сова в зовсім звичайний спосіб, ставить Н. Л. якесь питання, як він відповість – то всі Сови кричать: Мовчанка!.. Друга сова питає його про щось іншого і так далі, доки він не зрозуміє, що не вільго говорити.
Пр.: і т. д.
Четверта проба.
Пр.: ,,Покажи нам тепер, чи твоє око вміє проникати темноту?”
Сова: беручи хоруговку: ,,Тотем, який ти любиш є (...) біжи його ратувати!” (Вона кидає хоруговку в гущавину). Н. Л. йде її шукати та приносить провідникові.
Пр.: …і т. д.
V. Приняття
Провідник витає довгою промовою Ніжну Лапку, визначує йому його особистий тотем (псевд.) та віддає йому його очі Сови (кусинки свічок). Далі каже: ,,Тепер послухай закону племени, який ти мусиш заховувати на свою честь.”
Закон.
1. Сово, мало кричи…ліпше слухай!
2. Сово, як все спить…ти вартуй!
3. Сово, в лісах з великими деревами…будь на сторожі!
(Кінець кожного уступу кричать хором всі Сови)
Проповідник: ,,Ти чув! Чи готов йти за нами там слідом до ідеалу совершенного пластуна?” 
Н. Лапка: ,,Обіцюю поступати по закону пменами Сов” 
Пров.: ,,А отце наші умовлені знаки: вмій їх заховати в тайні аж до смерти! (Показання знаків). 
Пров.: ,,Тепер можеш заняти місце у святім крузі і можеш радити на рівні з усіми.
Н. Лапка обходить круг, стискаючи праві лапи Сов та сідає по правій стороні провідника. Провідник засвічує до вогню свою другу свічку та подає вогонь свойому сусідові на ліво, який робить так само аж до останнього, що засвічує очі нового воїна.
Пров.: ,,Та щоб огонь ідеалу, котрий давні тобі передають ти передав так само чистий тим, що йтимуть за тобою.
Сови відходять співаючи свій воєнний спів.
З франц.перев. Мир. Р.
Що се було?
В другому році останньої війни Бурів боровся я під командою бравого Християнина де Вет. Саме тоді він стояв табором на полудневій границі, належної вже минулому, вільної держави Оранії і задумував напад на Аар найважніщий залізничний узол в сусідній бритийській Капкольонії. Де Вет післав мене до вельми діяльного провідника Бурів Герцоґа з проханням потрібної піддержки й поручив мені, в часі моєї їзди, відвідати власника фарми Шпрінґбокфонтейн, що лежала майже по середині моєї дороги.
– ,,Він зветься Йосиф Ейгнер і є Німцем”, сказав мені ще ,,чорний Християнин”, коли я готовився до відїзду. ,,І зовсім певно приємно буде почути старому там у самотньому гнізді пугача щераз свою рідну мову!”
По заході сонця переїхав я вбрід широку граничну ріку і їхав далі в зоряну, лагідну літну ніч, через пеньки та каміння, на зустріч далекій меті. Якомусь анґлійському кінному відділові, який зайшов мені дорогу я щасливо вирвався, що дало може на чверть години привід до шаленої погоні зі стрілами з обох боків. На світанку вїздив я несповіщуваний на гірко змореному коні в Шпрінґбокфонтейн.
Перед простим фермерським домом стояв велитенського зросту чоловік і пильно приглядався чужинцеві. Білою повною бородою і вже рідкими пасмами волосся грався освіжуючий ранковий вітер. Широкі плечі були легко схилені – видно спочивала на нім справді довга черга томлячих літ. Сей чоловік був Йосиф Ейґнер.
Поздоровивши його коротко по крайовому, вияснив йому по німецьки звідкіля я і куди і вкінці попросив позичити мені в дальшу дорогу доброго коня. При згуках перших слів загорілося щось в його ясних очах, і коли я скінчив, він стиснув гаряче мені руку й прохав вступити в його дім.
І коли я там зі здоровим апетитом просто але сильно снідав, дізнався я дещо про буйне життя мойого господаря. Він родився на пруському Шлеську і підчас революції 1848 р. проміняв огірчений батьківщину на приманчиві поселенцям землі полудневої Африки. По деяких повних пригод блуканинах одружився з донькою одної багатої бурської сімї і осів врешті отут на полудні.
По ледви годиннім відпочинку мусів я, хоч як це мені було тяжко, думати про виїзд. Перед дверима стояв уже готовий осідланий для мене кінь. Це була расова сива кляч середнє висока і мязиста – мало зігнана і притому добре відживлювана. Зі словами справжньої подяки і стиснувши гаряче руку попращався я з Ейґнером і пустив узди коневі. Він поскакав коротким ,,бурським ґальопом” і по кількох хвилинах я прийшов до так успокоюючого як і милого переконання, що ніколи передтим я не їхав на так слухняному коні. Чим довше мене сивка несла, тим ставала мені любійшою. І я твердо постановив, як тільки верну до Ейґнера, запропонувати йому обмін наших коней. Під вечір я був на місці постою війська коменданта Герцоґа і одержав од нього цілковиту, як найохотнійшу згоду співладати в пляні нападу де Вета.
Другого дня, коли вже сонце готовилося до нічного походу і над самотною фармою в Шпрінґфонтейн розстилав сумерк темні тіні, я був на яких тисяч кроків од віддаленого від мешкань водопою. Тут спостеріг я, що кляч чомусь зовсім загадочно для мене непокоїться і я мусів її вперве опритомнити уздою та острогами. Голосно порскаючи і трясучи неохітно головою пронеслася ,,Бес” довгими скоками через рівнинну заглибину серед якої лежав водопій. Кілька хвилин пізніше стрівожена, копирсаючи передніми копитами землю стала тихо перед дверми фарми. Значить і вона має свою маленьку хибу – думав я і передавав коня, який всетаки не стратив нічого через те на ціні в мене, услужному молодому Кафрові.
І коли я пізнійше при гостинному столі Ейґнера довгими, спрагненими ликами випорожнив першу чарку кави, народнього напою Бурів, – почав я обережно заговорювати про сивку і вкінці запитав просто:
– Чи не згодилисяб ви заміняти вашу ,,Бес” за мойого ,,Фріца”.
Старий фермер дивився зразу довгу хвилину непорушно перед себе, начеб не розумів зовсім мойого питання, а потім обернувся до мене і сказав якимсь дивно здавленим голосом:
– Кому иншому я відповівби без обиняків: вам молодий друже, хочу зробити виняток. Але всеж таки додам до обміну одну умовину.
– І це буде? – допитувався, розважуючи потиху скромну можливість мойого худого гаманця.
– Ви мусите ще цеї ночі перепровадити ,,Бес” там в долині коло водопою! – Звучала стрівожуюча відповідь Ейгнера, причім в його очах загорів наче блудний огник.
– Коли зрештою нічого позатим – засміявся я врадуваний, – я готов зараз виповнити цю умовину.
– Стій! крикнув старий з раптовим рухом рамени. Тепер ні! – це мусить бути опівночі.
– Опівночі? повторив я подекуди здивований. Пора може бути мені зрештою зовсім байдужа, тільки щоб я завтра ввечері був у ґенерала де Вета з поворотом.
– Всетаки зате я вам не можу ручити, відповів Ейґнер дуже поважно. Вашу спробу їзди можете заплатити карком або впрочім якоюсь костию.
Тепер я став урешті збентежений. Що таке в цій зовсім незвичайній умовині? Чи була це тільки звичайна особлива химера людини-старця, чи – ?
– Це булоб вам можливим трохи яснійше висказатися? спитав я зтрудом стримуючи нетерплячку.
– Пощо? здвигаючи раменами відповів Фармер. Я не силую вас прецінь до нічого – але я вас остерігаю. І колиб ви тепер не хотілиб обстоювати бажаного передтим обміну, я зовсім певно не буду вам брати цього за брак відваги.
– Все те таки просто дурниця! перервав я дещо нечемно. Я обстоюю тепер вперше справді при обміні.
– Ви паном своїх постанов, відповів на те Ейґнер рівно душно і наложив собі виразно дрижачими руками файку.
З німецького А. Р. Ейхдєра.
(Кінець буде).
Селопласт.
Пластовий Закон.
Пл. Закон найкраще брати на гутірках. Так найкраще вбються вони в память, а примір пояснить уведення Закону в життя. От кілька заміток (крім цих, що є в пл. підручниках), які треба піднести в гутірках:
При додержуванню слова не зважаючи на важкі перепони сталиться воля, отже словність це перший ступінь до розвою доброго характеру. По ділам осуджує світ людей. Вчинки це те, що ціниться в світі. Тимбільше добрі і совісні. Якже инакше дивиться на лінивого й совісного робітників, працедавець, як їх цінить. А яке почуття внутрішнього вдоволення по совісній праці! Пластуни далі повинні усунути т. зв. українську точність, цю точність, що вже у приповідку ввійшла. Бо коли ґазда має розправу в суді в 9. год. то вже від 6. жде під судом, а міщанин приходить до театру пів до десятої, хоч початок заповіджено на 8. Спізнювання перешкоджує другим у праці і відбирає довіря до даної людини. Також заскоре приходження є недобре. Це в великій мірі неощадність. Витрата часу, гроша енергії на непотрібні речі є теж загальною хибою. Її повинні позбутися хоч пластуни. Все треба перестерігати головну засаду справедливости: віддай другому належне, навіть у дрібничках. Чемности навчаться пластуни з основ доброго тону. Братерскість і приятельскість пояснити многими примірами з життя людей і звірят. Рівновага духа і веселість це умовини щасливого безжурного життя. Свобідна поведінка, веселий посвист ціхує правдивого юнака. Основно пояснити карність та її значіння в Пласті і суспільности. Без неї, без пильности і пожиточности всіх одиниць буз виїмку годі й думати про ясніше Завтра. Виясніть теж значіння здоровля, як основи всього. Обзнайоміть пластунів як заховати та скріплювати його (гіґієна, шкідливість алькоголю та тютюну). Далі ще зверніть увагу на красу як чинник ублагороднюючий характер та уприємнюючий життя.
Все треба брати основно і зі зрозумінням, все з ясною ціллю: виплекати здоровий сильний характер та кріпке тіло.
Кожду гадку треба пояснити відповідним приміром. Приміри знайдете в ,,Школі Гарцежа” Седлячка, в календарях Червоної Калини, далі ,,Малі Герої” деякі оповідання з Молодої України.
Буй тур.  
Цікаві способи ловів на диких звірів.
(З оповідань Р. Бейдена Пауелля).
Московські селяне вживають дуже цікавого способу ловлення живцем медведів. В місці, куди медвежі заходять, ставлять вони горнець ,,водки”. (– До речі, медведі – це великі аматори алкоголю!) ,,Бурмило” дуже швидко занюхає спірт і скоро найде його. По хвилинці, вихлептавши горівку, стає мертвецьки – пяним і в такому стані його ловлять та продають звичайно музикантам.
Знова иншого простого й навіть доволі смішного способу ловлення звірів вживають Індійці. Досить неймовірною річчю видається: зловити тигра при помочі звичайного клею; все-таки цего способу вживають часто Індійці з успіхом. В місці, куди тигр заходить в нору свойого полювання, смарують вони богато листя клеєм. Колиж ,,пан” тигр переходить туди, то зараз бодай один листочок причіпиться йому до лапи. І хоч би це був тільки один листочок, дратує його він до цеї степені, що ,,руками й ногами” старається його відчіпити. В тій ціли потирає лапою до лиця. Але вислід того такий, що листя приліплюється йому до лиця. Швидко тигр в безсилій злости тратить терпеливість, а бажаючи увільнитися від неприємного листя, починає качатися по землі. Та се тільки погіршує справу, бо листє незабаром накриває його цілого. В кінці він дурніє зовсім і осліплений та втомлений стає легкою добичею хитрих ловців.
На доказ, що се є можливе, нехай послужить такий приклад (зовсім автентичний випадок): Одного разу трапилася якомусь добродієві зовсім подібна історія, як тому тигрові. Той пан оперся до стола, на якому був ,,папір на мухи” і сей папір причіпився йому до ліктя. Колиж згаданий пан пробував позбутися його, папір причіпився пану до руки, а опісля, не знати яким чином до лиця, до плечей та до пальців, аж вкінці достав його під ноги, притиснувши черевиком. Але ,,впертий” папір приліпився до черевика. Тоді наш добродій скажений зі злости скинув черевик і викинув його разом із приліпленим до нього папером через вікно.
Дуже цікавого способу вживають Маляйці при ловленню малп. Привязують до дерева пляшку, вкладаючи в неї кусень полотна намащеного солодким подібним до меду соком, який малпи дуже люблять. Малпа впихає руку до пляшки, хапає полотно, але не може виймити звідти руки зі затисненим пястуком. А що такі звірятка мають звичайне за мало розуму, щоби витягнути добровільно руку, пустивши полотно, – то малпа є зловлена неначе в клітці. Навіть тоді, як прийде ловець і звяже її, – то пляшку мусить розбити, бо сама малпа руки звідтам не вийме.
Болаття.
 З нашого життя.
З життя й діяльности 25 пл. к. ім. Мих. Павлика.
Пластове Брацтво!
Отце снилося мені, що бр. редактор М. Ж. жалувався комусь чи десь (не пригадую добре, бо подивився у вікно і забув), що пластуни не присилають дописів із пл. життя. І справді читаєш те М. Життя, а воно виглядає як старе. Бож кожна молодість має жити, заражувати тим життям инших і все і всюди виявляти свою молодечу енерґію, давати про себе знати. А зеркалом того нашого життя повинен і мусить бути наш одинокий – покищо – орґан: Молоде Життя! А візьми дотеперішні числа в руки – то що там найдемо? Чи богато є статтей про життя в курінях? А їх є – нівроку – до 50! А якби так кожний прислав лише по одній статті, то кількоби то матеріалу було! Чи не бувби бр. редактор змушений йти поборгувати більше паперу (купити певно нема за що, з вини самих же нас пластунів[нок]), та збільшити обєм?
Сьогодні, Пластове Брацтво, викликую отцим усі куріні на герць. Я хочу конче переконатися й довідатися, чи, й яке у Вас йде пл. життя. Але перше оповім про життя у нашому куріні.
Пласт у нас засновано поза школою, з селянських і міщанських дітей. От так, зійшлося по гурткові хлопців і дівчат і сказали собі: мусимо стати дійсними пластунами і пластунками, хочби всі противники на купу цапки ставали! А сильна воля все робить! І почали працю. Підручник ,,Життя в пласті” став нашим дороговказом на новому шляху, бо вінжеж був одинокий у нас. Від самого початку – а це було літом 1922 р. – ставили ми на перше місце – не лише виучування – але переводження в практиці: пл. законів, уставу, гіґієни, обовязків і пр. Подаю кілька примірів: 1) Хто без причини не прийшов точно на сходини, того завертається; 2) Місто витрачувати гроші на пустячки, як солодощі, кіна і пр., вкидається їх до спеціяльної скринки і так заощаджену суму висилалося на Рід. Школу, або поверталося на конечні пл. вилатки; 3) Згідно зі 7-ою точкою пл. закону, не лише узнаємо всіх законних пластунів(нок) за братів і сестер, але кличемо ся так між собою; 4) Красу поширили ми й на мову. І тепер, хто лише зробить граматичну похибку платить (у скриньку) 1 сотик, а за вживання чужого слова 10 сот.
Домівки зразу в нас не було. Тож сходини переводилися по толоках, полях, зарінках, дібровах і т. п. (В суді закидували, що ми робили це тому, щоби критися перед властями…) Зимою в 922/923 р. винаймили вже одну кімнату на стало. А від 1. жовтня м. р. маємо 2 кімнати, за котрі платимо по 5 дол. місячно. В одній, більшій ведуться сходини, забави і т. п. У другій – меншій – поміщена робітня: переплетництво, столярство й різьбарство з власним варстатом і знаряддями та килимарство (варстати зичені в опікуна). Наразі працюється двома вечерами тижнево. Домівка теж має власне урядження, як: столи, шафи, таблиця, книгозбірня (більш 300 томів), шатра і пр. Це все придбано власними стараннями і силами.
Відношення громадянства до Пласту – всіляке: Одні хотілиби мати з пластунів(нок) послугачів до всяких ,,церемоній”; Другі хотілиби бачити пластунів: покірних, уклінних, облесних і т. п. Инші хотілиби – з ріжних, особистих причин – втопити Пласт у ложці води… Але загал свідомого, характерного громадянства, котре не судить справи поверховно з особистої точки погляду відноситься до Пласту прихильно. Одні родичі найбільше мають нагоду переконатися про хосенність Пласту. А що не богато вписується до нього, то вина тут у загальній нужді. Все розбивається об грошеву сторону. Але йдуть приготування щоби й цьому зарадити.
Коли ж бесіда про зацікавлення Пластом, треба хоч словом згадати і про власти. Вониж від самого початку найбільше цікавляться Пластом. Час від часу набігає поліція до пл. домівки провірити, чи все йде як слід. Якщо назбирається забагато яких книжок, малюнків, часописів і пр. то забирають. Весною (1923 р.) забрали навіть пл. капелюхи, відзнаки, торбинки й ин.
В днях 26. і 27. серпня м р. відбувся суд над нами. По нараді, трибунал узнав нашу працю за перетяжуючи і в нагороду признав – як кому: по 1 тижневі, 2 3, а то й по місяцям тюрми для ,,відпочинку”.
Не зважаючи на це все праця в нас поступає вперід – хоч і поволи. Робимо прогульки по околиці; як біда притисне даємо які вистави. Свята ми уладжуємо загальні забави для дітей. Десь колись помагаємо якому аматор. кружкові у виставах і пр. Завдяки такій допомозі, шириться зацікавлення до Пласту. А ви слідом цього, було: заснування тієї весни в с. Хімчині 2-ох гуртків пластунів. Вкоротці Хімчинці здаватимуть вже І пл. іспит. А треба Вам знати, що в нас іспити здаються що року, що два роки, а що на пару місяців. Це шкодить Пластові.
Часом відбуваємо й дальші прогульки, але про це не хвалюся, бо вже иншого посвербів язик. Але скажу, що не давно відвідали ми одну чудову пасіку Петрійчука. На неї подивитися варто прийти і зі Львова. Вислід був такий, що з весною закладаємо власну пасіку, хоч би зі самих ос і шершенів – якби до того часу не стало бжіл.
Иншими нашими замірами не хвалюся, бо вони ще не сповнені. Хоч і так я вже кінчу, бо мабуть уже й пересолив. А може ще не досолив? А тепер ви всякі хронікарі, писарі і т. п. промисловці курінні – спішіть з дописами зі свойого життя, – нехай бачу котрий курінь перший? Я розумію, що не конче вся діяльність мусить бути однака. Проти наших фактів, Ви ставте свої инші.
Один із ,,Чорногірських Вітрів”
ІІ. Верховний Пластовий Зїзд.
22.ХІІ.1925. відбулися у Львові наради скликані Головним Виділом ,,Українського Краєвого Товариства охорони дітей і опіки над молодіжю” т. зв. ІІ. Верховний Пласт. Зїзд – У Зїзді взяли участь скавтмастри, опікуни, звязкові, члени Пластприяту і ст. пластуни.
Наради відкрив о 10:25 вступним словом від поручник Головного Виділу о. Кри-лош. Лициняк, почім вибрано презідію Зїзду, в склад якої увійшли: скм. Др. Ол. Тисовський (Львів) як предсідник скм. Др. О. Дашкевичева (Львів) і скм. Горбовий (Косів) як заступники. На секретарів покликано ст. пл. Г. Аксентій (Станиславів) і ст. пл. Р. Мар-маша (Львів.)
По прийняттю правильника нарад, відчитанню і прийняттю протоколу 1. Зїзду з 6/4 1925. відчитано довгий (3/4 год.) звіт Верховної Пл. Команди. Із цего звіту довідалися приявні про інтензивну діяльність ВПК при так несприяючих обставинах. – Хоч число членів УПУ. не побільшилося, то зате зглибилося пластове знання членів головно завдяки оголошенню змагань (…) – ВПК зорґанізувала кільканайцять нових пл. (…) і Закарпатським Пластом, (…) остаточне зорґанізовання Уладу (…) як також Уладу Новиків.
Крім цего заходами ВПК. дано почин до створення Пластприяту.
Вкінці поступом в організації УПУ є створення сільських і ремісничих курінів, що сталося рівнож за час останніх 2 літ.
Щодо діяльности ВПК то слід зазначити: що ВПК устроїла вже двічі пл. стрічу, місто Загального Зїзду пластунів і рад літніх таборів.
Урухомлення пл. бібліотеки, пл. музею і архіву, як також основання будови Пл. Дому і відновлення виставки, оголошення змагань за першенство куріня рушило діяльність поодиноких курінів вперед.
Після уділення абсолюторії уступаючій ВПК вибрано нову ВПК із скм. Сев. Левицьким на чолі – вдруге. До ВПК ввійшло тепер більше старших осіб, що віщує її кращу діяльність.
На зїзді вислухано реферату ст. пл. Ліс. Чорта Я. Весоловського про таборування І ст. пл. Ліс. Чорта Р. Мармаша про пл. змагання.
У першому порушено справу таборування на літо і докладно обговорено його построєння.
У реф. про змагання звернено увагу на все сторонність у змаганнях, повнення добрих діл, улад жування національних свят і т.п.
Кромі цього Зїзд приняв ряд резолюцій: між иншими випрацювати окремий статут для Товариств ,,Пласт”, підпирати пластову пресу і инші.
Р. М-ш. 
І се і те.
Один мотоцикліст переїхав понад 206 кільометрів на годину і тим установив світовий рекорд.
103 метри під водою проплив один американський пливак.
Зноваж один арґентинський летун перелетів простір 3218 кільометрів (понад Анди з Буенос-Айрес до Перу).
Двох мотоциклістів переїхало 1930 кільометрів пустинею там і назад, з Каїро до Сівач в чотирнайцятьох годинах.
Один урядовець за час своєї служби на кораблі лінії Білої Звізди (White Star Line) переїхав 5 міліонів кілометрів і обїхав довкола світу 37 разів на тому самому кораблі.
По проданню годівникові пара голубів перелетіла серед сніговиці 800 кільометрів до свойого давного властителя.
В деяких містах Европи уживають барометру, котрий складається з посудини з водою, жаби і малих ступнів. Коли жаба вилазить з води і сілає на ступні, то цей певний знак, що буде дощ.
Члени минулорічної експедиції на гору Іверест (Гімаляї) найшли павуків 1200 метрів вище лінії яких небудь рослин. Павуки живляться тим, що їдять один одного.
Крильця мухи вдаряють триста разів на хвилину і звідти чуємо, що вони бренять.
В наслідок під морського вибуху вулькану часть побережа коло заливу Уалєр і Кейн-тавну (Капштад) вкрилася грубою верствою риб довгою на 3 кільометри.
Відкрито, що желізо, колиб стояло в морській воді через 100 літ. Сталоб настільки мягке, що можна би його краяти ножем.
Найбільшим куском срібла в брила, яка важить 1732 кільоґрами.
Кошти будови мосту на ріці Замбезі довогого на 3 і пів кілометра виносять 20 міліонів долярів. За ту суму можна би купити 25 тисяч авт Форда.
В Сполучених Державах Америки є 64% телефонічних апаратів всього світу. На цілій земній кулі є в ужиттю коло 25 міліонів апаратів, з того на Америку припадає 16,111,550. На кожних 100 осіб людности припадає телефонічних апаратів: в Спол. Дер. Амер. 13; в Канаді 11; в Данії 8.2; в Нов. Зеляндії 7.6; в Анґлії 2.1; у Фінляндії 2.1; у Франції 1.3 А в Польщі?
З часописів.
Пластун – Junák – Cszerkèsz часопис пластової молодежи Подкарп. Руси. ч. 3 – 4 Ужгород 1925.
 Живий та інтересний, часопис закарпатських пластунів почав далі виходити. З цікавійших статей Сетона: Приборкання злої малпи та Л. Бачинського: Підготовка до І-го іспиту, Багато звітів з пл праці. Ціна числа 1 кч. Адреса ,,Пластун, Ужгород, ґимназія, Друґета. (Можна пренумерувати через ,,Мол Життя”).
,,Наша Бесіда”. Ілюстрований двотижневик літератури, науки і суспільного життя. ч. 1. Варшава 1925. Ціна 60 гр.
,,Н. б.” се відновлений давнійший ,,Наш Світ”. Адр. Warszawa. ul. Długa 10 m. 45/5. ,,Nasza Besida” Передплта на рік 10 зол.
,,Студэнская думка”. Месячнік белерускаго студєнства у Вільні.
Нашим старшим ґімназистам і студентам, які цікавляться життям инших слов. Народів поручаємо цей місячник студентів-Білорусів. Тут знайомляться вони з білоруськими аолітичними і живими культурними стремліннями. Адрес: Вільня Віленская вул. 12, 6. Передпл. кварт. 3 зол.
Pine Cone (Пайн Кон) ч. 9 і 10. 1925.
Цей часопис в неофіційним орґаном анґлійського пл. руху т. зв. ,,Вудкрафт”. Богато можна довідатися тут про життя цеї орґанізації. Незвичайно цікавий звіт із їх зїзду (,,щось в роді нашої ,,Стрічі”). Наші пластуни (особливо ,,індіянізуючі”) знайдуть чимало матеріялу до своїх свят і церемоній.
Подяка.
Команда 25 пл. к. ім. М. Павлика в Косові, складає отцим щиросердечну подяку Хвальному Тов-у ,,Просвіта” і Хв. Видавництву ,,Світ Дитини” (и. Мих. Таранько) у Львові, за ласкаве жертвування книжечок для бідних дітей на день св. Миколая.
Зокрема складаємо горячу подяку Тов-у ,,Просвіта” у Львові, за влекшене набуття книжок до нашої книгозбірні, а то: за продажу книжок на сплату місячними ратами. Всі пл. куріні повинні скористати з ласкавости Тов-а ,,Просвіта” й заосмотритися цим робом у книжки.
За 25. пл. к. ім. Мих. Павлика в Косові.
С. Левицька 					М. Горбовий 				М.Бяблюківна
писарка					звязковий				курінна
Зазив.
І. Головна Управа Українського Уладу Старших Пластунів взиває отсим всіх бувших пластунів-ок, які давніше (у ґімназії, семинарі) працювали і Пл. Уладі, вернути негайно до праці у Пласті, а де саме до Уладу Старших Пластунів. Зголошення у пл. домівці Львів, вул. Бляхарська ч. 11 в переписній книзі, або письменно до Верховної Пластової Команди – реферат У.У.С.П. на ту саму адресу.
ІІ. Головна Управа Українського Уладу Старших Пластунів повідомляє, що радо приймається до Уладу тих, які хоч не були в середношкільному Пласті, бажають працювати в Пласті, як старші Пластуни, Зголошення як висше.
Львів, дня 18 січня 1926.
За Головну Управу УУСП.
Р. Марнаш, в. р., В. Маркусь, в. р.
Фірма Роман Зубик Львів, Галицька, ч. 16, поручає для Пластунів, вовни на однострої, анґлійську флянелю на сорочки, полотна зеленої краси в ріжних виробах, коци. Ціни найнизші у Львові.
Урядові вісти.
Верховної Пластової Команди.
як секції Укр. Краєвого Товариства охорони дітей і опіки над молодіжжю
Ч. 3 (10) Січень 1926. 						15. пластовий рік.
Зміст: Обіжники: ч. 13/15 Орґанізаційні справи 14/15 формовання нової ВПК. 15/15 Справи іспитів. 16/15 Вимоги іспитів умілостей (продовження). Прикази 2/15 Про табори, 3/15 Однострій.
	Обіжник ч. 13/15. Орґанізаційні справи:
А. Верховна Пл. Кмда приняла до відома резиґнацію:
1.) Окружного звязкового VI. подільського пластового округа проф. Теодора Остапюка.
2.) Звязкового 7 пл. к. у Львові й 22. пл. к. в Золочеві Скм. Омеляна Тарнавського.
3.) Звязкового 15. пл. к. в Золочеві – ст. пл. Богдана Кравціва.
4.) Звязкового 43. пл. к. у Львові – скл. Степана Гайдучка.
Б. ВПК. зареєструвала по день 15.1.1925. опікунами:
1.) П.Пилипа Лисецького, – опікуном 15. пл. к. Золочів.
2.) Проф. Івана Вербяного, опікуном 20. пл. к. Рогатин.
3.) П.Теодора Боднара, опікуном 40. пл. к. Конюхів.
4.) Дир. Михайло Лазорка, опікуном 51. пл. к. Львів.
В. ВПК. назначила звязковими:
1.) Ст. пл. Скоба Івана Сеніва звязковим 7. пл. к. Львів.
2.) проф. Івана Вербяного звязковим 20. пл. к. Рогатин.
3.) ст. пл. Романа Барановського звязковим 30. пл. к. Бугач.
4.) ст. пл. Степанію Коронець звязковим 33. пл. к. Львів. 
Г. ВПК. затвердила:
1.) Злуку 7. і 43. пл. к. у Львові в один ,,семий” курінь.
2.) Поділ 1. пл. к. у Львові на 1. і 54. пл. куріні.
3.) Головну Управу Уладу Новиків у складі:
1.) Ст. пл. Марія Кравців – голова,
2.) ,,	,, Стефанія Ломага – містоголова,
3.) ,,	,, Ганна Танчаківська – секретар,
4.) ст. пл. Олекса Ратич – скарбник.
	Обіжник ч. 14/15.
Склад В. П. Кмди.
	На 2-гій Пластовій нараді, яка відбулася у Львові, дня 22. грудня 1925, сформовано шляхом вибору нову Верховну Пластову Команду в слідуючому складі:
1.) голова: Скм. Северин Левицький
2.) містоголови: а) Скм. Др. Олена Степанів-Дашкевичева, б) Др. Кость Паньківський
3.) секретар: Ст. пл. Скоб Осип Бойчук,
4.) скарбник: Ст. пл. Ірина Макарушка,
5.) Референт преси й пропаґанди: Скм. Др. Олександр Тисовський,
6.) Економічний референт інж. Андрій Сербин,
7.) Референт орґанізації а) мужеських відділів – Ст. пл. Скоб Петро Ісаїв, б) жіночих відділів – Ст. пл. Вірл. Ірина Стрийська,
9.) Референт діяльности а) мужеських відділів Ст. пл. Юрко Шматера, б.) жіночих відділів Ст. пл. Ірина Мойсеович.
	В склад ВПК входять ще титулом свойого діловодства:
10.) Голова УУСП – ст. пл. Роман Мармаш,
11.) Голова Головної Управи Уладу Новиків – ст. пл. Марія Кравців.
	Обіжник ч. 15/15.
Справи іспитів:
А. ВПК. затвердила екзамінато рами:
1.) дня ІІІ. пл. іспиту для 1. к. ст. пл. ок Львів Дра Юрія Полянського з іст. й ґеоґр. України, ст. пл. вірл. Ірину Стрийську зі закування й пляноїздів.
Ст. пл. Володимира Качмарського з нац. Танків,
2.) для іспитів умілости: Проф. Ірену Лежогубську з нім. мови, П.Ванчицьку з прання й домашнього порядку.
Для 25. пл. к. в Косові: Скм. Михайла Горбового з килимарства й переплетництва.
Б. ВПК затвердила іспити вмілости:
Зі столярства:
	Мартинови Айхлєрови, 17. к. з переплетництва, Скм. Михайлови Горбовому, пл. Магдалині Ясеньській 25. к. Степанії левицькій 25. пл. к.
З проповідництва:
	Олександрови Кочанови 35. к. Володимирови Микитці 35.
Приказ ч. 2/15.
ВПК. реф. таборів устроює літом 1926. областний пл. табор. В таборі можуть брати участь лише найменше пл. учасники. Для пл. учасників буде построєний підготовлений курс. На розвідчиків: Курс закінчиться іспитом.
Для пл. розвічників і скобів буде построєний пл. інструкторський курс. ВПК. переведе іспит і видасть свідоцтва відбутого курсу.
Реф. таборів построює рівнож пл. кольонію для пластунів, яким стан їхнього здоровля не позволяє на зношення таборових чи прогулькових трудів. На кольонії знайдуть приміщення також пл. новики.
Точніші інформації подасться куріням окремими обіжниками. ВПК. взиває всіх пластунів взятя як найчисленнійшу участь у таборі і кольонії.
Якщоби якась частина ізза важних причин мусіла заложити свій табор, то по інформації, поміч і раду поручається звертатися до ВПК. реф. таборів: ,,Лісові Чорти”.
Всі табори і прогульки мають бути оголошені у ВПК. з поданням точної програми. ВПК. ці прогульки і табори провірить.
(Реф. Таборів: ,,Лісові Чорти”.)
Приказ ч. 3/15.
Подається до відома всіх пластунів, що ВПК. заборонює уживати до пл. однострою всякі частини одіяння, які не належать до пл. однострою. Тим самим не можна носити у пл. однострою кашашків поверх черевиків.
(Реф. однострою).
 
