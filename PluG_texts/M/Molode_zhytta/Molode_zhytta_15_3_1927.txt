МОЛОДЕ ЖИТТЯ
ЧАСОПИС УКРАЇНСЬКОГО ПЛАСТУ
VII. рік                            Львів 15, березня 1927                        ч.3 (42)    
MOLODE ZYTTIA: The Official organ o Ukrainian Scout Movement.
“YOUNG LIFE” Addr. L w I w, D o m I n I k a n s k a 11.
НАШЕ СВЯТО
Шевченко у нас… І я уявляю: у вашій домівці є запевне портрет його, в книгозбірні “Кобзарь” і рік-річно ви святкуєте річницю поета святочною курінною радою, чи й власним прилюдним концертом з незмінною програмою: “вступне слово”, деклямація, реферат, спів, ну й инколи ще… руханкові вправи!..
Або приготовляєте свято вкупі зі школою, гімназією, - прилюдний виступ, в який вкладаєте (одиниці!) инколи все своє вміння та знання, а який для - дальших незаітересованих кругів молоді є: “вільним днем від шкільної науки”.
І всі ті свята робиться для того, щоби сповнити “патріотичний обовязок”, не остати позаду в цьому масвому святкуванні Шевченка по наших містах, місточках і селах.
І жаль за себе й за поета!
За себе, що ми, які починали науку рідної мови поезіями Шевченка, і до дитячих душ яких так безпосередно промовляло горяче й живей ого слово, що ми молоді не вміємо вложити в культ поета більше життя, розмаху чи запалу, щоби слово його “пламенем взялось, щоб людям серце розтопило, і по Вкраїні понеслось, і на Україні святилось” …
А за поета?.. Так боляче врізалось в память його пророчі: “а книжку граться оддадуть маленьким дітям”!..
І так дуже бажаєш, щоб ви, юнацтво, призадумались нині і святкували память його не для “випадає”, не для святкування, але для самого поета, для Шевченка. Щоби ви розуміли, що не все треба говорити й “пояснювати” коли поет говорить, що не треба “вступного слова” і “закінчення” до його пламенного слова!.. 
І ще: щоб ви памятали про Шевченка не тільки в місяці березні, якусь там річницю його уродин чи смерти, але щоби вертали до його слова й потому в літні, осіння чи зимові дні, коли офіційно одложать його свято знову нарік: на місяць березень слідуючу річницю.
Чомусь згадуються пластові літні стрічі, коли десь в горах довкруги вогнів сиділи сотки юнацтва. Були й рецитації, але не Шевченкових поезій… Може й тому, щоб не повторяти тих вічних у нас “святкових”: “Розритої могили”, “Гамалії”, “Калини”, “Тополі” й ин. Але невже в нас пластунів так мало знають Шевченка!?..
Скажіть! --- чи не заговориб тоді тисячкратним відгомоном в серцях зібраної молоді дібрані уривки: “Сну”, “Посланія”, “Гайдамаків”, “Неофітів”, чи картаючі, шалені любовю слова “Осії глава XVI”: “А ти пишалася колись в добрі і роскоші, Вкраїно!”, чи инші “подражанія” пророкам, або “псальми Давидові”, хочби оцей одніський: “Між царем і судіями на раді великій, став земних владик судити небесний владика”?
Це не тільки про літо, чи стрічу! Спробуйте владити в себе таке Шевченкове свято, цей раз без “сцени, виконавців і публіки”! В домівці святочно прибраній з текстом поета, в якому: його портрет чи бюст, його твори, книжки про нього й ин. Зійдіться гуртком чи курінем і читайте (але для цього ви мусите знати Шевченка і вміти шукати в його великій книзі) “Кобзаря”, так як колись в селянських хатинах на Волині, поставивши сторожу, читали пластуни Святе Письмо українською мовою…
Або коли ви не хочете сидіти в домівці, чи в мурах міста - то йде-ж весна і з нею ваші “свята весни” і Юрія - і яким глибоким поклоном Шевченкові будуть його слова “жива душа поетова святая” над вашим серцями і над багаттями там серед розбудженої природи…
Це ще не все й багато можнаби тут додати. Але далі ви думайте й шукайте самі. Невсе молодь мусить іти втоптаними та освяченими стежками традиції та шабльону, але як кіт з казки Кіплінґа вона ходить своїми стежками і пробує шукати своїх доріг. Невже в традиційне святкування памяти Шевченка ми не зуміємо вложити своєї душі, своєї уяви і зробити його святом молоді - “нашим святом”, юнацтво!?
Самітний Олесь Л. Ч.
“На березі Каяли.”
Зперед-світа до вечора,
А з вечера до досвіта
Летить стріла каленая
Брязчить шабля о шеломи,
Трощить списи гартовані
В степу, в незнаємому полі,
Середи землі половецької.
Земля чорна копитами,
Поорана, поритая,
Кістьми земля засіяна,
А кровію политая.
І журба-туга на тім полі
Зійшла для руської землі.
Що гомонить отам, зичить
У досвіта? То повертає
Той Ігор військо на пригоду
Тому буй-туру Всеволоду.
І бились день
І другий билися;
Та коло полудня на третій
Поникли Ігореві стязі.
Отак на березі Каяли
Брати різнились, бо не стало
Крови-вина! Допирували
Хоробрі Русичі той пир,
Сватів упоїли
А сами простяглися
За землю руською. Хилилась
І слалась плачучи трава,
Високі гнулись дерева,
Додолу гнулись, журились.
                 Т. Шевченко (“ Плач Ярославни”)
Праця лише в гуртках.
За шість літ своєї пластової праці, від рядовго пластуна до відповідального члена Головної Управи, довелося мені вести працю з молодю ріжних літ, як на нашої пластової роботи, але не має у нас і відповідного та достаточного числа пластових провідників, крім того бракує у нас і відповідного фахового знання. Дуже часто численні відділи (куріні) спочатку з запалом беруться до пластової праці, але чомусь скоро охолоджуються, пропадає інтерес до діла і відділ перестає фактично існувати, або бореться зі смертю. Провідники таким явищем також зражуються, відсовуються від роботи, наче почувають себе винуватими в невдалій спробі вести пластову молодь, або нарікають на саму молодь і в ній шукають вини. В дійсности тут инша причина. Провідникові не по силі вести сходини з богатим числом молоді, йому бракує вміння заінтересувати чисельну авдиторію, де є хлопці ріжного віку, а часто є присутні дівчата. Дуже часто це молодь ріжних шкіл і не у всіх, є однаковий інтерес до діла. Провідник не має сили поодиноко працювати: з молодю, показати їм практично і провірити їх пластове знання, та довідатися від них, що є їм не зрозуміле, не інтересне ітд. А все разом відштовхує молодь і їй робиться нудно. 
Не можна з молодю в Пласті вести виклади як в школі. Ми знаємо, що молодь шукає чогось иншого від сухої науки в клясах. Їм вже сама кляса набридла і далеко охотніше ідуть до домівки, або в поле.
Таке лихо можна легко направити, як є потрібне число гуртових провідників, коли є старші пластуни, якіб могли допомагати праці, але у нас на Підкарпатті, де Пласт лише розвивається, на кожному кроці бракує людей в кожній ділянці народньої праці. Тому в таких місцях де немає помішників, там придатна лише гурткова система, яку подаю нижче. Ось приклад з практики: в одній школі збираю, в порозумінні з дирекцією, молодь і роблю виклад на тему: “що таке Пласт і його завдання”. По викладі запити і відповіді, а далі записую всіх охочих працювати в Пласті. Записалося 37 хлопців. По маленькій гутірці оголошую, що всі хто записався зберуться на перші пластові сходини в слідуючу неділю, в точно умовленому місці і годині.
За цей тиждень організуючий мусить докладно і всебічно розвідати в школі, якщо там не вчить, що є далеко краще, і в людей знаючих записану молодь --- про характеристику всіх записаних. Це робить для того, щоби вибрати собі 5-7 найкращих енергійних, точних і діяльних пластунів. ДО цего вибору треба віднестися дуже уважно і доклано, узглядняючи всі особливости школи і місцевих умов, а також і умов життя хлопців. Ці хлопці, в скорому часі будуть найголовнішими твоїми помішниками та потім і гуртковими провідниками.
В назначену годину на загальних сходинах оголошуєш плян своєї роботи, говориш щиро, що не в силі зразу гурт в 37 людей приготовити, що праця така не буде корисна і не продуктивна, а тому тимчасово вибираєш собі 6-7 хлопців, яких підготовиш насамперед, а решту, в одну з неділь можна зробити прогульку, використавши її для практичних занять із вибраною сімкою. Цю розмову треба перевести обережно щоби не зразити молодь і переконати їх в доцільности твойого кроку.
З вибраним гуртком починає провідник інтенсивно працювати практично й теоретично. Беремо їх під особливу опіку. Сходини відбувати в пластовій домівці, показувати їм працю в других гуртках, якщо вони (…), (…) читати відповідну пластову літературу. Одним словом всебічно старанно й енерґійно (…) до 1 пластового іспиту, а узглядненням (…) до самостійного ведення сходинами. 
Коли буде пройдений весь пластовий матеріял і хлопці будуть цілком підготовленими, тоді урочисто відбули іспит, також треба иншу сістему. Про це другим разом в присутности всіх записаних до Пласту, з участю пластунів чужих відділів і навіть сторонної публики. Іспит мусить показати, що підготовка була солідна й іспитовані будуть мати потрібний авторітет у решти молоді. По іспиті новоіспитованим пластунам приділяєш до пластової науки по 5-6 нових хлопців, яких вони будуть приготовляти до I. пл. іспиту. В той спосіб твій відділ (курінь) збільшиться до 30-35 членів, вже будеш мати 6-7 нових гуртків і один старий, з яким продовжуєш далі працю, надготовляєш їх до II. Пластового іспиту, даєш вказівки до праці в їх гуртках, сам припильновуєш їх і переводиш загальну працю в відділі (куріні).
Робота піде продуктивна і провідникові далеко легше, крім того має успіх в працю, далеко більший, як в старий спосіб. Може статися, що і з старого гуртка відпаде 20 – 30% з ріжних причин, але це не змінить всю сістему. Таку працю в початкуючих відділах дуже рекомендую переводити в життя. Користь з неї я вже мав на практиці.
Л. Бачинський, Ужгород.
Із записника ст. пластуна
Книжка для балакунів
Скільки разів слухаєш всякого рода промов, викладів і тих клясичних наших дискусій ( однаково пластових як і не пластових) стільки разів морочить тобі голову питання, чи нема вже в людей кращого способу ділитися досвідом і знанням, передавати думки й почування? Виклад нераз пролітає попри вуха не оставляючи нічого по собі, абстрактна промова з штучним патосом таки зразу не приймається, а довжелезна безплодна дискусія, в якій сваряться за дрібнички й один одного не розуміють, всім нам аж надто добре знана. Пласт, що виповів війну всякій нещирости і неприродности ставить на це місце гутірку. Ніби розуміємо, що це таке ця гутірка, але ніщо більше.
Кому це питання так як мені морочить голову найде багато цінних відповідей в книжочці “Gaweda o gawedzenin” ( коли свою таку будемо мати?).
Ксьонз Яцек Воронецкі, що має у польських пластунів почесне прізвище “Arcybobr”, мистець від “gawedy” розказує пластунам чого треба а чого не треба до правдивої правдивої пластової гутірки. Ось наголовки мати розділів, ніби пять головних заповідей: 1. Злізти з хідлів (“щудлів”). 2. Очі широко отворити на світ. 3. Мати язик добре повішений. 4. Мати львине серце в грудях. 5. Вміти слухати як трава росте. Хочете знати що те все значить - прочитайте - не пожалієте. Не ручу вам що зумієте зараз прилагодити щось доброго як леґуміну після перепису, автор каже навіть, що треба вперед полисіти, щоби цю вмілість опанувати), але напевне ні одна з виведених у книжочці думок не завадить у вашій голові. До того ціла книжочка - це зразок гутірки, зовсім не (…) подуманої ще й прикрашеної кількома перлинами здорового пластового гумору. 
Ст. Ох. - Л Ч.
З О Л О Т И Й  Ж У К
ЕДҐАРА ПО
(Як найдено скарб капітана Кіда)
Він із незадоволеним видом взяв папірець, хотів змяти і, мабуть, кинути в огонь, але погляд його зупинився уважно на рисункові і нараз обличчя йому почервоніло, а потому смертельно зблідло. Кілька хвилин Леґран уважно вдивлявся в папірець, далі встав, взяв свічку зі столу і сів на скриню, що стояла у другому кінці кімнати. Там він знову почав оглядати папірець зі всіх боків.
Все це він робив мовчки, і поведінка його дуже мене дивувала, але я не хотів ще більше псувати його поганого настрою якиминебудь новими запитаннями. А він вийняв з кишені папірник, обережно поклав в його рисунок і замкнув папірник у шухляду. Після того він досить заспокоївся, і його попереднє зворушення цілком зникло. Тепер він був не так у поганому настрої, вважав за краще піти додому. Він не вмовляв мене залишитися, але, як прощався, стиснув мені руку сильніше, ніж завжди.
Я пішов до дому.
Через місяць до мене в Чарльстон прийшов Юпітер. Він був такий засмучений, що я навіть злякався.
-	Як здоровля? - спитав я, турбуючись.
-	Ах, сказати правду, він не такий здоровий, як це було треб, - відповів із сумом мурин.
-	Невже. На щож він скаржиться?
-	Він ніколи не скаржиться, але все ж таки він дуже хорий.
-	Дуже хорий, Юпітере! Чого ж ти раніш не сказав цього? Він такий хорий, що мусить лежати в ліжку.
-	Ні, ні… Ось це мене й турбує. Я дуже боюся за массу Вілля.
-	Юпітере, я не розумію, про що ти тут торочиш. Ти кажеш, що пан твій хорий. Хіба-ж він не сказав тобі, що йому таке?
-	Бачите, пане, від всього цього можна з глузду зїхати. Маса Вілль не каже, що йому.. Але чого-ж він ходить, схиливши голову, і блідий, як полотно. І цілий час шкрябає…
-	Шкрябає? Що?
-	Шкрябає цифри і ріжні дивачні знаки. Тепер за ним треба добре пильнувати. Недавно якось у вечері він пішов од мене і я навіть хотів побити його ціпком, але у мене не вистачило сміливости. У нього був такий нещасний вигляд.
-	Ні, Юпітере, так не можна будь до нього більш вибачливий… Що-ж з ним таке трапилось і коли?
-	Та почалося це тоді, як ви були в нас.
-	Не розумію, про що ти говориш!
-	Я кажу про жука. Я певен, що масу Вілля вкусив золотий жук в голову.
-	Чого ти так думаєш?
-	Того, що у жука є чим кусатися. Я такого кусаки ще й не бачив. Він чіпляється до всього, що тільки йому попадається. Я бачив, як маса – Вілль його піймав і потім кинув, а я взяв клаптик паперу, папером схопив жука й загорнув його.
-	І ти думаєш, що твого пана вкусив злотий жук?
-	Я не думаю, я певен цього. Инакше, чого-б він тільки й марив, що про золото? Я багато чув про жуків.
-	Звідки-ж ти знаєш, що він марить про золото?
-	Як звідки? Та він і всні тільки про нього й говорить.
-	Може бути, що це й правда, Юпітере. Але який щасливий вітер заніс тебе до мене?
-	Який вітер, пане?
-	Ти прийшов з дорученням містера Лєґрана?
-	Ні, пане, я приніс оцю цедулку.
Юпітер дав мені лист, і я прочитав:
“Що це тебе так довго не було у мене, мій милий друже? Невжеж-ж ти образився? Не може бути. Всі ці дні я був не дуже здоровий і старий Юпітер страшенно мені обрид своєю уважливістю. Чи повіриш, він хотів мене побити за те, що я пішов од нього і сам був цілий день на суходолі. Мені здається, що тільки мій хорявий вид врятував мене від побою. Коли можеш, приходь разом з Юпітером; приходь, приходь! Мені конечно треба тебе бачити сьогодні ввечері в дуже важливій справі.
                                               Твій Віллям Лєґрам.”
Тон цього листа справив на мене тяжке вражіння; він був такий неподібний до звичайного тону Лєґрана. Що це він має робити? Яка ще нова фантазія засіла йому в голову?
В якій це дуже важливій справі йому так доконче треба мене бачити? Юпітер так дивно говорить про свого пана, що я починаю боятися, чи й справді не збожеволів мій друг. Не вагаючись ні хвилини, я зараз-же пішов разом з Юпітером. На дні човна лежали коса та три рискалі.
-	Що-ж це таке? – спитав я.
-	Коса, пане, та рискалі.
-	Це я бачу. Але на що вони?
-	Цю косу й рискалі маса Вілль наказав мені купити в місті, і я заплатив за них цілу купу грошей.
-	Заради всього таємничого у світі, скажи мені, на що вони потрібні твойому панові?
-	Цього я не знаю, тай дідько мене візьми, коли й сам він знає; всьому причиною золотий жук.
Бачучи, що я нічого не дізнаюсь од Юпітера, у якого голові міцно засів золотий жук, я сів у човно та підніс чайму.
Досить сильним вітром нас принесло до маленької затоки на північ од форту Мультрі, і, пройшовши ще зо дві милі, ми дісталися до хати. Було три годині з полудня.
Лєґран чекав нас із великою нетерплячкою. Він нервово стиснув мені руку, і це мене ще більш переконало, що він не зовсім здоровий. Він був блідий, як мертвяк, а запалі очі його незвичайно блищали. Поцікавившись його здоровлям, я, не знаючи з чого почати, спитав його, чи поручник повернув йому золотого жука.
-	Так, повернув, - відповів Лєґран, зчервонівши: - я взяв його другого – ж ранку і тепер нізащо в світі не покину його. Знаєш, адже-ж Юпітер цілком правду говорив.
-	Яку правду? – збентежено запитав я.
-	А що жук зі справжнього золота. Цей жук, принаймні, мусить дати великий добростаток... Чого це ти з таким здивуванням дивишся на мене? Коли доля захотіла дати мені цього жука в руки, то треба тільки скористатися своїм щастям… Юпітере, принеси-но жука.
-	Жука, массо! Та я не хочу й доторкнутися до нього. Візьміть його самі.
Леґран урочисто піднісся й дістав жука зі шкляної шабатурки, в якій той сидів. Це й справді був надзвичайний жук, цілком ще невідомий природознавцям і дуже цінний з наукового погляду. На спині у нього було дві круглих плямочки й дві довгеньких. Крила його були надзвичайно тверді та блискучі й скидалися на сипане золото. Комаха видалась мені надзвичайно і щодо своєї ваги. Принявши все це на увагу, я гадав цілком натуральним, що Юпітер вважав її золотою, але ніяк не міг зрозуміти, що й Лєґран одної з ним думки.
-	Я запросив тебе, - сказав Лєґран – щоб порадитися з тобою про мою долю і про жука…
-	 Милий Лєґране. – сказав я, - ти, здається хорий… Лягай краще в ліжко; я лишусь у тебе, поки не видужаєш. 
У тебе пропасниця.
-	А ну, спробуй живчик, - відповів він.
Я спробував і не найшов ніяких ознак пропасниці.
-	Але ти можеж бути хорий і без пропасниці. Дозволь мені хоч раз у житті бути твоїм лікарем. Бога ради, лягай тепер – же в ліжко, а потім …
-	Ти помиляєшся, - сказав Лєґран, - я цілком здоровий. Коли ти справді хочеш мені добра, то краще заспокій моє зворушення.
-	Що-ж для цього треба зробити?
-	Дуже мало. Ми з Юпітером зараз вирушаємо на горби, на суходіл, і нам потрібна допомога людини, на яку ми моглиби цілком покластися. Чи вдасться мені моя справа чи ні, але зворушення й хвилювання моє у всякому разі зникне.
-	Я охоче буду допомагати тобі, - сказав я, - але невже-ж цей проклятий жук має якісь стосунки до вашої експедиції?
-	Звичайно.
-	В такому разі, Лєґран, я не можу приймати участи в твойому нерозумному намірі.
-	Дуже шкода, дуже жаль, нам доведеться все зробити самим.
-	Самим? Та ти з глузду зїхав! Чи довго маєте там бути?
Мабуть цілу ніч. Ми вирушаєм зараз і у всякому разі будемо вдома до ранку.
-	Чи даєш мені слово, заспокоївши оцю свою примху, ти повернеш додому і будеш слухати мене як лікаря.
-	 Так, обіцяю, а тепер ходім, бо нам не можна гаяти часу. З тяжкою душею пішов я за своїм другом. Ми, а саме Лєґран, Юпітер, собака та я, вийшли о четвертій годині. Юпітер настоював на тому, що сам понесе косу та рискалі, і мені здавалося що зробив він це не через свою прислужливість, а скорше для того, щоб не давати в руки свойому панові якого-небудь знаряддя, котрим можна було-б зробити собі якусь шкоду. Він був сердитий цілу дорогу, раз-у-раз випирхував: “проклятий жук ”. Мені довелося нести дві потайних (сліпих) ліхтарні, а Лєґран ніс привязаного до довгої мотузки жука, якого він вертів навколо себе з особливо таємничим виглядом. Бачучи це, я вже був певний, що мій друг збожеволів; я не міг утриматись од сліз. Але в цей час я вважав за краще потурати всім його примхам, щоб потім з більшим успіхом вжити рішучих заходів. Що до мети нашої подорожі, то я нічого не дізнався, бо на всі мої запитання він жодної відповіді не давав. Умовивши мене піти з ним, він, здається, не бажав розмовляти про дрібниці і на все тільки відповідав: “побачимо”. (Д. б.)
Спортивний куток
Перед сезоном
Зима прощається вкінці зі землею. У місці вже майже і сліду з неї нема, тільки на полях та горах (…) мокрого снігу і по нім товчуться завзяті лещетарі. Та здебільшого лещета, совги та санчата помандрували в кут і прийшов час для приятелів спорту готуватися до літного сезону. Та в дійсності оце приготування повинно було тягнуться через цілу зиму і тільки цей, що правильно відвідував руханкову салю, та при тім дав змогу своїм мязам відпочити та розростися, буде міг виказати в сезоні легкої атлетики, ситківки та копаного мяча, відповідні осяги.
Розглянемося коротко (дуже коротко, бо в “кутику” місця мало) у цих спортах, як вони представляються у світі та в нас, і що можна думати про будуче.
Легка атлетика стояла в минулому сезоні і стоятиме у цьому, під знаком горячкових приготувань до ІХ. Олімпіади. Народи, що брали участь у Парижських ігрищах в 1924. Році матимуть в Амстердамі (1928) нового і неабиякого противника. Це – Німеччина. Недопущена, з політичних причин до минулої Олімпіади не щадить вона тепер ні гроша ні солідної праці, щоби гідно зарепрезентуватися. І висліди цеї незвичайно плянової та інтенсивної праці показалися вже в минулому сезоні. Німеччина зразу збогатіла на кілька світових рекордів, видавши таких людей, як др. Пельцер, новий “Нурмі”, пливак Радемахер та спрінтер Кервіґ, який знова є останнім словом цілого ряду спрінтерів найвищої, олімпійської кляси.
Очевидно й другі народи не лишаються у праці по заду, а перед веде, занепокоєна Німцями Америка.
Загалом осягами був цей сезон куди кращий від попередніх; добуто 20 світових рекордів, а притім дається завважити, що Европа великими кроками зближається до спорт. позему Нового Світу.
Зовсім не так справа у нас в Галичині. V. Запорізькі Ігрища в 1924 році, хоч осягами не могли задоволити, виказали всетаки значний рух у наших спортивних кругах.
Та від того часу цей рух і розмах стало занепадають і саме минулий сезон був завершенням цього упадку. Причини були ріжні і я їх лишаю на боці. А надія? Не зважаючи на все можна надіятися, і я в певний, що цей сезон буде відродженням нашої атлетики.
Більшість спортивних імпрез буде мало: тільки “День укр. спортовця” (5. Червня; рішення Спорт. Союза) і евентуально в осені краєві змагання. Позатим Укр. Спорт. Союз подав клюбам загальний плян праці і терміни в яких мають переводити клюбові змагання в поодиноких точках л. атлетики.
Спроваджений фаховий тренер із осідком у Львові, загостить також на провінцію і там робитиме “рух”. 
Осібна справа із нами, пластунами, та про це в иншому місці.
Із ситківкою справа инакша. Тут не міриться осягу секундою, чи метром, так, що не можна подати точно позему. Та можна ствердити по вислідах міжнародніх змагань, які згромаджували на своїх кортах цілу еліту світової ситківки, що в “білім спорті” домінують тепер Французи. Аси французької ракети Коте, Боротра та Лакост, добули за порядком перший мистецтво Франції, другий світу (з Wimbledon-i), третій Америки, доказуючи, що Европа хоч в цім спорті стоїть вище від своїх конкурентів ізза Океану. Великий Tilden, американський “король ракети”, що якийсь час не брав активної участи в ситківці, взявся тепер до інтенсивного тренінґу, щоби помочи своїм, зате стратила Америка знаменитого Richards’a, який став професіоналом (так як і “божественна Зузанна” Lenglen, чемпіонка Франції). Поза Америкою та Францією, ніякий инший нарід не може із шансами стати за першенство.
В нас можна з радістю ствердити, що цей спорт дійсно гарно розвивається. “Краєві Ситківкові Змагання” уладжені в осені минулого року “Львіським Клюбом Ситківкарів” хоч орґанізаційно дещо “швапкували”, показали, що є в нас і матеріял в людях і то неабиякий (Сасик) і запал та розмах, очевидно покищо по містах, головно у Львові.
Цего року відбудуться “Краєві Змагання” з рамени Укр. Спортового Союза, в перших днях липня, а до того часу мають всі клюби перевести у себе клясифікацію грачів. Коли додати, що і тут (як і для коп. мяча) буде тренер, то можна покладати дійсно гарні надії на розвій нашого “білого спорту”.
Копаний мяч майже загально став тепер спортом професіональним. З більших держав ще тільки Німеччина (ну й Польща) заховують “чисте” аматорство.
Анґлія, зі своєю дійсно високою, майже не показується на континент; Америка де тільки може купує грачів з Европи. На диво отже, що на минулій олімпіяді, де грають тільки аматори, а Німців не було, так несподівано побідив Уругвай. Загалом не можна нотувати багато сензацій в світовому футбалю, а ще менше в нашім.
Можливо що піднесе в нас рівень коп. мяча нова система змагань за мистецтво, яку вводить Спорт. Союз. Він проектує також навязати зносини із заграницею, головно з Чехами. Чи дійсно цей сезон сповнить покладені в нім надії, покаже будуччина; поживемо – побачимо.
Ю. С. – Л. Ч.
Пластові гри.
Ґеоґраф.
Ви вчитеся ґеоґрафії України до ІІІ. іспиту. Щоби ввести якусь ріжноманітність, уживайте ігор.
Найпростіша ґеоґрафічна гра це списування назв міст, рік, гір України. Хто спише пр. у трьох мінутах найбільше, дістає хрестики.
Більше складна вже така гра: впорядчик подає членам нашкіцовану мапу України. На шкіцові видні лише ріки. Учасники гри мають написати над тими ріками їх назви, вписати міста, нарисувати кордони і т. п.
Ще більш утруднена буде ця гра, коли впорядчик подає лише шкіц одної ріки. Учасники мусять пізнати, що це за ріка, нарисувати допливг, міста. І в тій грі можуть бути утруднення, бо в ріки більше знані (Дніпро, Дністер) і мало знані (Донець).
Уріжноманітнень у цій грі безлік. Так як ріки, можна подавати головні верхи Карпат, або лише міста і т. д. Очевидно, треба зачинати від найлекших.
Подав Буйтур.
Чи в вашім куріні вже розпродали цеголки табору в Головах?
(Гроші з продажі шліть до економ. реферату при В. П. К.).
З нашого життя
І-ий Зїзд впорядчиків Уладу Новиків.
13 лютня ц. р. відбувся у Львові цей зїзд при участи біля 40 людей, з програмою: 1. Звіт з діяльности наказної Гол. Упр. 2. Звіти поодиноких відділів (устно й письменно). 3. Реферати а) П. Ісаїва про зміни в організації, б) З. Котовича: Головні напрямки в нинішній діяльності; в) Іваненка М.: Таборування в У. Н. На зїзд були запрошені крім активних працівників у Уладі Н. ще всі ст. пл. (ки) через свої куріні та представники укр. вселюдних шкіл у Львові. З замісцевих явились представники зі Золочева, Дрогобича, Тернополя та Станиславова. Звіти надіслали Коломия та Александрія.
Звіт Г. У. здавав Кліщ І., який відданий справі новиків цілим серцем і душею, одинокий стоїть від початку Уладу цебто 1924 р. в рядах організаторів У. Н. Він і підготував цей зїзд. З його звіту й прочитаних рефератів довідалися ми, як розвивалася справа У. Н. від засновання його. Улад засновано літом в 1924 р., хоч перед тим уже існували відділи новиків при курінях по програмі Др. О. Т. в “Життя в пласті”. Перша управа була наказна. Під головуванням скавтм. С. Сидорович випрацювала ця управа по совісній підготовці програму діяльности в У. Н. т. зв. “Сім проб”) у дусі романтики “Племінного виховання” Джона Гарґрейва й потреб нашого народнього виховання. Ця управа випрацювала рівнож перший орґаніз. правильник), який одначе своєю діловитістю стилево відбиває від програми “Семи проб”, але також після “Вовченяти” Бі Пі. Рішено отже негайно приступити до відпрацювання дефінітивного “Семи проб” а щодо орґ. змін, то покищо ще зібрати добутий досвід. Загально одначе “романтичний напрям” мав перевагу. Загальне число новиків біля 500, крім цих дітей віку новиків, що їх куріні займають програмою прихильників і учасників. Цего зїзд не взяв під увагу – а шкода. Завдяки проф. Іваненкові М. з Дрогобича переведено в 1926 р. першу оселю-табор новиків у Корчині. Гарно ведений табор оселя лишив милий спомин і стане взірцем для уладження табору. Цего літа знова під управою проф. М. Іваненка. Вибрано на зїзді й Г. У. У. Н. в складі: скавтм. П. Лисецький голова, ст. пл. І. Кліщ уряд. містогол. М. Добрянська, З. Котович та Б. Рак члени управи.
Зїздом проводила Вп. П. Директ. К. Малицька, що одинока з позапластових запрошених осіб видержала на цілодневній нараді. За це Її щира подяка на цім місці. Зі ст. пластунів(ок) найчисленніше був ще заступлений 7 к. “Самітників”, деякі куріні ст. пл. світили каригідною неприявністю. Реферати були гарно підготовані, але час визначено за короткий. Хід нарад та склад ГУУН вливає в нас надію на гарну й успішну працю, бо досвід й охота є. Та багато успіху праці Г. У. залежить від праці ст. пластунів(ок). Дружним зазивом до праці в У. Н. у їх сторону кінчу цей звіт!
С. Л.
З курінів
При 52 пл. к. ім. Байди Вишневецького у Львові основано “Літературно Науковий Кружок” з ріжними секціями, як: літературна, наукова, мистецька й ин.
15. ІІ. ц. р. пластуни в Дрогобичі уладили “вечір колядок” получений з пластовою ялинкою.
Косівські пластуни(ки) (основиник Пласту у Косові) утворили в свойому куріні “Гурток Чорногірських Вітрів”. Ціллю поставив собі гурток при нагоді масових прогульок по всіх землях України пізнавати добрі й злі сторони нашого народу, - доброго вчитися, лихові зарадити. Насамперед гурток буде досліджувати Гуцульщину і здобутками поділиться зі загалом пл. брацтва та суспільности. Для цього треба освідомлення, витревалости, гарту духу й тіла – і члени гуртка посвячуються більше спортові, вправам серед природи та загальному образуванню. Для кращої праці над виробленням характеру встановлено ще деякі спеціяльні правила. Відзнаками гуртка будуть металева відзнака на лівій кишені, 6 шнурочків т. зв. червачків (які гуцули носять на капелюхах) на правому рамені. До гуртка можуть належати і члени з инших курінів.
Пластові табори.
Довідуємося, що організатори табору пластунів на Соколі придбали вже 3 апарати телєфонічні і полеву кузню. Взивається всі пласт. частини привезти до табору як найбільше телєфонічного роту. – Зголошення до табору на Соколі і в Головах вже напливають. Зі зголошенням до останнього належить спішитися, бо скількість місць в нім обмежена. Відповідно до оголошеного конкурсу вплинуло вже кілька проєктів розбудови пласт. табору на Соколі, які розгляне в найблищих днях жюрі.
Реферат діяльности при ВПК. Приготовляє видання короткого підручника таборництва.
Справа статутів.
Адміністраційні власти відкинули вже втретє внесені статуси для товариства “Пласт”, хоч узгляднено всі їх попередні поправки.
Видавництво ст. пластунів
Треба його! Таж ми не маємо навіть підручника, навіть однісінької книжочки. Видавництво це для нас справа бути, або не бути. Це зрозумів останній Зїзд, тому встановив окрему референтуру для справ видавництва при управі.
Після довгих заходів (- як звичайно в нас!) здобув я нарешті можність реалізування його. Будемо видавати малі книжечки, що відносяться змістом до ідеольоґії чи організації УУСП., може навіть десь колись якесь оповіданнячко. Малі книжочки, бо легко їх видати, легко спродати, не увязнюють гроша. А звідкіля гроші? Видала Управа купони по 1 гол. і наказ: кожний ст. пластун мусить купити один купон. Думаю, що цей наказ зайвий, бо кожний ст. пластун не то, що купить кілька купонів, але ще й розпродасть кілька. Бо можемо числити на власні сили! За ті купони дістанете опісля книжок, або гроші назад (ев. навіть з відсотками!)
Друге чого хочу від Вас, то матеріал до тих книжечок. Мусите засукати рукава й написати щось, цього також ніхто за Вас не зробить.
Лише живо!
Є. Ю. Пеленський
реф. вид. Управи УУСП
Вісти з В.П.К.
Спростування похибок з “У. В.” В ч.: 2/27 “М. Ж.”
З причин від ВПКмди незалежних вкрались до останніх “Урядових Вістей” похибки, які ВПКмда отсим простує, а обіжник ч. 11/16 подає для кращого зрозуміння в цілости:
Обіжник ч. 11/16.
Зарадження ВПКмди з дня 28. січня 1927. у справі пл. іспитів на Учасника, Розвідника, скоба, та нове зарядження у справі вимог на Гетьманського Скоба. – Зарядження що входять в життя з днем 1. березня 1927 р.
1.	На Учасника.
Всі пл. прихильники, зглядно новики, які приступають до 1. пл. іспиту, мусять відбути щонайменше шість денних прогульок.
2.	На Розвідчика.
З початком 17. пл. року іспит на розвідчика могтимуть здавати тільки ці пл. учасники, які відбудуть (…) пл. табор (сталий, мандрівний, водний і т.п.) зареєстровання через ВПКмду, або якусь більшу прогульку зголошену в час референтові ВПКмди.
3.	На Скоба
До кінця 16 пл. року іспити на скоба можуть здавати тільки ці пл. розвідчики, які мають відбутий табор, такий як на розвідника. Зате з початком 17. пл. року іспити на Скоба будуть могти здавати вже тільки ці пл. розвідчики, які матимуть відбутий ще й інструкторський табор.
Пл. розвідчики, які викажуться посвідками іспитів вмілости із: плавання, знакування, картоґрафії, мірництва і ботаніки, можуть бути звільнені дотичними еґзамінаторами від здавання слідуючих вимог до іспиту на Скоба: плавання, картоґрафія, поміри “на око” та знання дерев.
4.	На Гетьманського Скоба.
Кандидат на Гетьманського Скоба мусить виказатись посвідкою іспиту вмілости із таборництва, незалежно од вимог на Гетьманського Скоба (6 іспитів вміл. – 4 головні, 2 побічні).
(Реферат іспитів)
Обіжчик ч. 13/16. Про Обласний Табор пластунів на Соколі
У цьому обіжнику належить справити речинець тревання табору на Соколі: “Табор треватиме 11 (одинацятого) липня до 2 (другого) серпня 1927р., а не як хибно подано від 17 липня…”
Обіжник ч.14/16
Про обл. табор пластунок на Соклі.
Спростовання. Організує табор не 4. курінь ст. пластунок у Львові (як було подано в ч.2(41) “М. Ж.”), а гурток ст. пл-ок у Львові “Ті що греблі рвуть”. В таборі можуть брати участь пластунки учасниці і підготовний курс проводитиметься до ІІ іспиту (не до І і ІІ).
З харчів кожна пластунка бере (обовязково):
15   диґ. какао ………………………….  або 150 зл.
5     ,,,   чаю…………………………….. ,,,  150 ,,,
2     кг  цукру…………………………... ,,,  280 ,,,
150   ,,,  гречаних круп …………............ ,,,  150 ,,,
100   ,,,  кулеші………………………….. ,,,  070 ,,,
100   ,,,  рижу……………………………. ,,,  140 ,,,
150   ,,,  фасолі…………………………... ,,,  090,,,
1500  ,,,  солонини………………………... ,,,  1000,,,
--------------------
1990 зл.
доставка…………………………..    070 ,,,
---------------------
Разом    2000 зл.
Кожний гурток (7 пластунок з того самого куріня) згл. курінь бере обовязково до табору: 1) ліхтарня т. зв. “стаєнна” на нафту; 2) пляшка на нафту; 3) шатро; 4) малий казан (на прогульну); 5) полеве відро; 6) мішок; 7) линва та шнурки; 8) аптечка; 9) предмети до гри та забави; 10) спортове приладдя; 11) солярка; 12) 2 лопатки; 13) цвяхи (ріжні); 14) карта околиці Підлютого; 15) хоруговки до сигналізації.
Обіжник ч. 16/16. Про наділення 1-им пл. відзначенням
ПВКмда над (…) 1-им пл. відзначенням ст. пл. Ст. (…).
(Реферат діяльности)
Обіжник ч. 17/16. Про йменування вірлиці.
Див. 12 П. 1927 іменовано вірлицею 2-го пл. куріння ім. М. Б. Львів Дарію Крвавичівну.
(Реферат діяльности жін. відм.)
Обіжник ч. 18/16. Про йменування Скавтмастрів У. Пл. У.
ВПКмда на Засіданні свойому 4. Березня 1927. Йменувала скавтмастрами У. Пл. У.:
1 ) дир. Пилипа Лисецького із Золочева, та 2) Филимона Білецького, ст гетьм. пл. скоба, члена 5-ого к. ст. пл. ім. О. Д. в Станиславові.
(Реферат діяльности)
Обіжник ч. 19/16. Про обовязок надсилання матеріялів до Архіву У. Пл. У.
Отсим пригадується обіжник про Пл. Архів при ВПКмді ч. 18/14 та приказ ч. 39/14, а саме:
Всі пл. відділи надсилатимуть до Архіву У. Пл. У.:
1.	Всі книги свойого відділу. Належать задержати лиш книги іспитів.
2.	Всі письма, які колинебдь прийшли із пл. відділу крім цих, у яких містяться обовязуючі приписи та розпорядження. Все це за час від початку існування відділу аж до кінця 13. пл. року, цебто до 31. жовтня 1924 р.
3.	Всякого рода програми, запрошення та летючки і т. п. 
4.	Часописи та всі видання пл. відділу по 2 примірники.
5.	Витинки або цілі непластові часописи, у яких згадано про наш Пл. Улад.
6.	Все це, що відноситься до У. Пл. У. а не піжпадє під повищі точки за час від початку У. Пл. У. аж по нинішній день.
В ціли виконання цього розпорядку куріні або пл. гуртки назначають окремого референта.
(Секретаріят)
Обіжник ч. 20/16. Про чвертьрічні звіти.
Звітів за час від І-Х до 31. ХІІ. 1926 не надіслали: 5, 25, 30 (вдруге), 40, 47 (втретє), 49, 50, 52, 53, 57 (вдруге), к. ВПКмда називає отсим до негайного надіслання залеглих звітів разом із звітом за ІІ. чвертьрік. – Усім куріням пригадується, що чергові звіти за час від 1.І. до 1.IV. 1927 треба надіслати у перших днях цвітня. 
(Реферат організації)
Обіжник ч. 21/16.
Про водний пластовий табор біля Галича.
За згодою ВПКмди організує 5-ий гурток ст. пл. Львів водний табор пластунів біля Галича.
Командант табору проф. Ю. Каменецький. Табор треватиме 2 тижні, а починається 10. Липня 1927. До табору можуть бути приняті лише пл. учасники зі скінченим 14. роком життя, здоровим серцем та грудьми. Число учасників обмежене до 30 осіб. Першенство у принятті мають пластуни з місцевостей положених над ріками (пр. Рогатин, Стрий, Стяниславів) Оплата таборна виносить 17 зл., поділено на 3 рати: І-а рата в сумі 5 зл, платна зі зголошенням найдальше до дня 10. Травня включно, 2-а рата у сумі 7 зл. до 10 червня, 3-а рата 5 зл. платна у таборі. Гроші і зголошення слати на адресу: Іван Сенів, Львів, вул. Супінського 21. На цю ж адресу звертатись по інформації.
З харчів мусить взяти кожний учасник: 10 дк. какао, 1-5 кґ цукру, 1-5 кґ гречаних круп, 1 кґ кулеші, 1 кґ рижу, 2-5 кґ омасти, 1 кґ найбілішої пшеничної муки. Місто цих харчів можна зложити еквівалент у сумі 18 зл., разом з 3-ою ратою. Виряд подібно як до табору на Соколі (гл. обіжник ч. 13/16), а крім цього взяти: пуделко аптичної вазеліни, біля запасового на 2 зміни, карта “Калуш Галич”, по змозі взяти: линви, шатра, паси ратівничі, аптички, казани, далековиди, фотогр. аппарат, колеса (ровер), книжки (фахові), полотняне ведро, приладдя майстерсько-піонірські, фльоберт з дозволом наношення оружжя, приладдя до риболовства, музичні інструменти. Члени табору, приміщені будуть більше пл. куріням (хаткам) ( по 6 членів). Колиб з даної місцевості більше пл. бажано бути разом, зголосяться це управі найдальше з 2-ою ратою). Пл. підготовлятимуться в таборі до водного пластування, до ІІ і ІІІ іспиту, вчитимуться плавання, водного ратівництва та водної піонірки, веслування, кермаництва і т. п.
Всякі побажання та запити щодо табору приймається радо. Табор матиме сталого кухаря. Доповнення появляться в слід. Числі “М. Ж.”.
Боягузам та пестіям в таборі місця немає.
(Реферат таборів)
Наказ ч. 4/16
Про пластові табори.
Пригадується наказ 10/15 ( а попереднього року), що поодинці куріні та гуртки можуть можуть устроювати окремі табори лиш за спеціальним дозволом ВПКмди, якщо подадуть точно узасаднені причини конечности построєння табору. Це відноситься також мандрівних таборів, цебто прогульок, у яких бере участь що найменше 7 пластунів через 7 днів.
(…) увагу, що погляду на нові (…) (обіжник 11/16) участь у пл. таборах (…) інструкторських є конечною для (…) розвідчиків і скобів.
(Реферат таборів)
За (…) Филимон Біленький ст. гетм. скоб., секретар ВПК
Голова Упр. Уладу Укр. Стар. Пластунів.
1.	До самітних Ст. Пластунів.
Рішення Гол. Укр. Кожний самітний ст. пл. надсилав чвертьрічний звіт з діяльности на руки реф. самітників Марії Чиж Львів вул. Дзугоша 17. Разом зі звітом по 3 зол. як вкладка ( квартальна). В разі відповідного умотивовання Гол. Управа може знизити вкладку.
М. Чиж реф. сам.
2. Про табор Старших Пластунів.
Гол. Управа Ст. Пластунів подає до відома, що табор ст. пластуні відбудеться між 24 серпня – 8 вересня на Соколі. Точну програму праці в таборі, як теж услівя приняття подається у найблищому часі.
Р. Скочдополь реф. діяль. і орґ.
Для розривки.
Загадки
Ідемо на зустріч побажанням багатьох пластунок і пластунів і вводимо до “М. Ж.” загадки. Сподіваємося, що стануть вони для Вас розривкою й стануть тією ниткою, що тісніше звяже нас з Вами.
Розгадуйте їх чи то на гуртк. сходинах, чи поодиноко і присилайте розвязки
1.	Уложити зі сірників
Уложіть з 24 сірничків 9 квадратів. Візьміть а) 8, щоб остали два квадрати, б)12, щоб стали 3 квадрати. Нарисуйте їх. 
2.	Загадочні візітівки
 
Хто є ця пластунка і цей пластун?
Подав Б-р.
Редакція призначала до розльосовання між цих, що розгадують усі загадки оповідання В. Будзяновського “ Пластун”.
Від редакції.
Городовий, Золочів. Стаття про стінний часопис цікава й актуальна і її помістимо в найблищому числі. Чи не завели такої “стінгазети” в яких ваших курінях? Якщо так, подайте статейку до “З нашого життя”.
Д. Козіцький, Прага. Лист одержали. Замічені похибки справляємо. Дуже радо міститимемо короткі оповідання чи переклади, пл. гри, гумор, статейки з практичного пластування, природи, також вістки з життя чужоземних пл. уладів.
Квітневе число присвячуємо водному пластуванні!
Чи знаєте, що речинець сплачування пренумерати за “Молоде Життя” за І чвертьрік 1927 р. минув вже із днем 15 січня ц. р.
Обл. Табор пластунів на Соколі починається 11 липня ц. р. і тріватиме до 2. серпня ц. р.
Віі Адміністрації.
Адміністрація “Молодого Життя” звертає отсею дорогою увагу на наслідки невирівнання зелеглостей за пренумерату пл. курінями які мимо урґенсів проволікають із сплатами. Адміністрація буде приневолена оголосити ці куріні у виказі “довжників” у найблищому числі “Молодого Життя”, а зокрема передати справу ВПКмді до потягнення до відвічальности.
Пригадуємо, що куріні повинні вплачувати пренумерату за ІІ. чвертьрік 1927 р. до 15. цвітня ц. р.
