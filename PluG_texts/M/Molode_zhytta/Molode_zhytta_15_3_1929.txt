Молоде життя
Часопис українського пласту
ХІ. рік.                 Львів, 15-го березня, 1929         Ч. 3. (61)
MOLODE ŻYTTIA: The official organ of Ukrainian Scout Movement.
“Young life” Adr.: Lwiw, Blacharśka 11. I.
В РІЧНИЦЮ БОРОТЬБИ ПІД КРУТАМИ
ПЛАСТУНИ!
В півночі нині ваш дух під Крути хай летить.
Нехай несеться в бурю — сніговію в темну даль
Аж ген за Київ, за Дніпро» що ледом мерехтить,
Нехай летить в степи, де сніг іскриться, мов кришталь.
- Аж як побачить в рівнім, чистім полі під снігом
Сотки могил, з похиленим, поваленим хрестом,
- Аж як побачить вкрите славою безсмертною
Боєвище нове – забуте Україною,
Її геройські Термопілі – в сніжній замети,
Хай спиниться. Хай стане на позір і слухає:
Чи не святкує Нарід – Велитень Їх памяти?
Таж там, на тих полях сам цвіт Його лежить,
Його обнови перша хвиля вічним сном там спить!
Вони себе принесли в жертву за Його права
І впали в бою – та огнем живим їх кров зійшла!
Чи вже палав смолоскип при памятнику Їх?
Чи вже несеться громом гордий спів про славу Їх?
Та ні – там тихо, в сніг і лід заковані поля.
Мовчить – мовчить придавлена у тьмі й жаху земля..
Виж далі стійте на позір і бистро слухайте:
Бо від могил, присипаних снігом, бо від хрестів
Похилених, не сонце зійде – Слава заблестить!
І ви грімкий почуєте наказ: “Збудіть зі сну
Ви Велитня закутого, зверніть Йому Весну,
Нехай воскресне і державу міцно закріпить,
А молодь сі алею права його хай сторожить!
Вас – ми створили й вам даємо силу й міць свою:
Могучу віру в правду: що побідить світло тьму,
Що прожене мечем – огнем весняний луч зиму!
Термопілі створили ми, – Плятеї ви створіть.
Як прийде час – життя і щастя в жертву принесіть
І сміло, гордо, з піснею у бій побідний йдіть!”
Наказ цей пролетить, мов буря по степу німім.
Здрігнеться степ, як море в ледоломі веснянім!
Виж, Пластуни, віддайте почесть, стійте й слухайте.
Львів 28. II. 1929. р.
А. П. “Л. Ч.”
Р. Кіплінґ.
ЯКЩО...
Якщо Ти вмієш мріяти – не Твоїм паном мрії,
Якщо Ти вмієш думати – думки не ціль Твоя,
Якщо глядиш Ти в очі невдачі і побіді
І зустріч для обох у Тебе та сама;
Якщо зумієш вислухать всю правду, що казав Ти,
Покручену і змінену (догоджують товпі),
Найкращу річ – знівечену (якій життя віддав Ти),
Знова збудуєш, видвигнеш, хоч знаряддя старі;
Якщо зумієш всі свої здобутки сміло
На карту– риск покласти й стратити зовсім
І усміхом в очах знова почати діло,
Не писнувши ні словечком про програну потім;
Якщо зумієш напружить всі мязи й нерви
Служать Тобі, хоч лихо їх бере,
Навіть, колиби все поїли в Тобі черви,
Крім волі, що говорить їм іти “Вперед”;
Як що зумієш Ти мінуту заповнити
Секундами змагань і діл без впину –
Твоя земля і все що є на ній
І щось ще більше – будеш мужем, сину!
З англійського переложив А. О. “Л. Ч.”
В СТОЛІТТЯ.
	Це було року – пізнійше скажу, котрого. Відразу мушу лиш підчеркнути, що був це Великий Рік, памятний рік, один з тих, що не забуваються ніколи, не ідуть незамітно рядочком, один по другому у непамять, а виринають з минулого лискучими числами вічно, все, силоміць. 
І зима того року була лагідна, минула скоро, не наскучилась людям, як звичайно. А у першій половині березня було вже так тепло і гарно, як інколи у травні буває. Степи наддніпровські зазеленіли молоденькою травичкою, зачали вдягатись у зелене плаття, мовби на свято яке прибирались.,.
	А й сонічко вкраїнське справилось цього року. Порозганяло на чотири вітри хмаринки, що заєдно клубляться весною по нашому небі, виссало воду із степів, повисушувало балки і дороги, начеб навмисне спішилось. І тепер стояло на чистому, голубому фоні вдоволене, радісне, сміюче. І обсипало землю золотими лучами, обіймало - голубило ними все, все довкола.
	Це Сонце - батько з приязни до когось так робило...
	До когось, хто здавна батьком своїм величав його...
	І не могло воно не вволити волі дітей своїх тоді, коли у них свято велике було... Перше велике їхнє свято.
	Це свято, до якого роками цілими готовились, якого так нетерпляче ждали тисячі юнаків.
	Аж діждались і року того і дня того.
	Чернеча гора купалась ще у мряці, лиш хрест вирвався вже з її обіймів і стояв у облаках мов з'ява яка. Та згодом й ціла гора стала поволи випливати, мряка помітно падала, рідшала. Лиш над самим Дніпром клубилась ще густа із неї смуга.
	А там у горі, над головою, синіло вже голубе віконце неба.
	І одночасно у долі, довкола гори зарябіло на сірому тлі від білих плям.
	Від цих плям йде легкий пошум, там рух, чути звуки трубки: вставати!
	Ще хвиля, друга, і вже зовсім ясно.
	І на високому березі Дніпра вмістилась золота сонішна куля.
	І в цей же момент золото запалилось на хресті і він засяяв міріядами блесків жемчужних огнів, само сонце осліпив.
	А у підніжжа гори з хрестом розляглось перед очима сила - силенна шатер. Розходились вони як проміні від хреста і йшли далеко у степ.
	І великі і ще більші і менші.
	Бо оце з усієї України злетілось пластове брацтво на це велике свято.
	Зійшлись і зїхались і аж ген з під Кавказу і знад Дністра і Сяну і з близького Київа і з дальшого Ужгорода й Черновець; були делеґати аж ген з Зеленого Клину і з Америки.
Не Дніпрових хвилях колихалось безліч суден, човнів, З вітрилами і без; на березі стояли самоходи, літаки. Читалось назви суден: „БІ-ПІ, „ДРОТ”, СІРИЙ ЛЕВ”, тут же стояв корабель .В. П. К.-Київ“.
	Пластове брацтво все вже було на місці. Вже від трьох днів стягались. Тепер ще надпливали кораблі з гостями, і на беріг висипались маси інтеліґентів, селян, робітників, молоді. Кождий хотів бути на святі, так, як тоді, коли превезли тут були тіло Шевченка. Впорядчики розміщували приїзших, бо инакше прийшлосьби було пропасти між такою масою людей. Тисячі, тисячі голов! Як море розбурхане хвилює! 
	Що близше до полудня, тим більше змагається рух. Ось їде у військовому порядку кіннота, гармати, піхота; вони теж хочуть віддати честь духові того, що його тіло тут похоронене у цій могилі. 
	А вона сама стоїть могутня, висока, висока, а на її верх аж до хреста веде спіральна дорога.
	Обабіч могили стоїть радіо-станція, що розказує те, що діється тут, тим мільйонам, що не можуть тут бути тілом.
	Вже ось – ось дванайцята година.
	Рух стає ще сильнійший, хоч як здержують себе люде, щоби заховати повагу.
	Нараз стало тихо, хоч маком сій.
	Широкою вулицею між шпаліром пластунів іде Президент Української Держави в товаристві державних секретарів, світських і військових достойників корпуса. Позаду йдуть делегати чужих пластових уладів. Несуть вінці, китиці цвітів.
	Музика грає національний гимн, все стає позір!
	Свято зачинається Службою Божою. Відправляє київський і львівський митрополити в асисті єпископів та священиків. Чудовий з тисячі голосів хор чути далеко й широко.
	А по відправі з грудей стотисячної маси зринули слова Заповіту:
…І мене в семї великій,
Семї вольній, новій,
Не забудьте помянути 
Не злим тихим словом...
	Щойно сьогодня могли здійснитись ці слова, щойно тепер могли помянути в таких обставинах, як це Він бажав собі.
	Свято протягнулось довго у ніч
	Бо це було перше все національне свято юнацтва.
	А це було 10. березня 1961. року.
	Старий Журавель перестав говорити.
	Голос його дріжав, останні слова ледви спромігся вимовити. Товариші заслухались, полинули мрією за Ст. Журавлем у майбутнє. В комнаті стало тихо, як у храмі.
	В печі горів огонь, а світло від нього плигало по хаті, писало тінями по стінах і освічувало задумані лиця юнаків.
	Це так вони обходили у пластовому гурті Шевченківські роковини. Сиділи без світла, щоб хто не заглянув через вікно у кімнату і не доніс, куди не треба.
	Бо не вільно їм явно признаватися до пластунства.
	Заказано...
	Мовчанку перервав Яснозор.
	Це не буде тільки мрією, це станеться! Миж маємо це свято приготовити! Від нас це тільки залежить!
	І кождий у глибині серця потвердив слова Яснозора.
ПІДПОРА НАШИХ ЗМАГАНЬ
	Колиб мене хто поспитав, чому наш молодечий рух так йде вперід, то я не вагалася-б отверто відповісти мойому інтерпелянтові, що в змаганнях молоді немає рівномірности, що там брак гармонії і рівноваги, 	що там молодечий рух блудить певного рода крайністю. І чомусь ще…
	Прикро воно, але сконстатувати факт конечне треба, що ми нашими кличами: – шляхом орґанізації всієї української молоді до кращої майбутности! – ще не обхопили, на жаль, всієї української молоді.
	На думці у мене – реміснича молодь. І коли пригадую собі, що ми, молодь, при кождій нагоді любимо маніфестувати, то психічно ми завсіди звязані зі заходом, що він тільки може бути нашим учителем у всьому, то соромно мені стає за нас усіх з приводу цього, що саме там, на Заході, найпильнійше звертають увагу на молодь ремісничу (цеж одне з причин відпорности пролєтаряту Заходу проти комунізму), а ми чомусь якби не хотіли добачувати цього факту.
	Але от що чуємо від наших сусідів: “Істнує в Кракові відділ розповсюдженого широко по цілій Польщі товариства польської молоді, котра на терені нашого города (Кракова) опікується головно мужеською ремісничою молоддю (підчеркнення наше) Товариство... дбає про її фізичне й духове виховання, плекає спорти, вкорінює здорову освіту при помочи чи-талень, бібліотек, викладів, тощо, старається тим способом охоронити молодіж від усяких погубних впливів, врешті, влегчує її найдення праці (“Czas” з 3. III. 1929). 
	Чуєте?
	Двоє чи троє сходин жіночих ремісничих гуртків, які істнують при нашому Пл. Уладі, на котрих я була присутна, дали мені богато до думання й були товчком до написання отсеї статті. Я там наглядно побачила,яким цінним і корисним матеріялом до фізичного й духовно-національного шліфовання є наша реміснича молодь! І рівночасно прилинула мені гадка: А скільки-то ремісничої молоді обох полів вештається (бож не орґанізуємо її!) у вільних хвилях часу по всяких деморалізуючих гульнях, скільки безцільно марнується через те гроша, які погані наслідки проявляються пізнійше у її здоровлю й як легко через те ця реміснича молодь підпадає денаціоналізації або переймається зовсім погубними доктринами, які її, вкінці, цілковито нищать.
	А вина у тому всьому також по нашій стороні.
	Передовсім ми, пластова молодь, мусимо перш усього зірвати раз на все з тим нашим спорохнявілим архаїзмом, що ми, мовляв, за тонкі душевно до того (це саме те — “і чомусь ще...”), щоби трохи знизитись до психіки ремісника (соціяльні ріжниці у XX. віці?!); бож це виглядає на страшний еґоїзм, глупу нашу гордість й, вкінці, на глум із наших серіозних змагань до кращого. А взятися нам треба до творчого діла, значиться, до орґанізації й пластового виховання української ремісничої молоді. Ми, пластунки й пластуни, передовсім!
	Справу орґанізації і пластового виховання ремісничої і міщанської молоді порушив було на сторінках “Діла” (31.ІІ.1929.) один із старших пластунів, за що йому належиться велике признання. Але щож, у богатьох пластунів на словах тільки й скінчилося!
	І тому я пропоную усім пластункам і пластунам, котрим на серці лежить орґанізація й пластове виховання нашої ремісничої молоді, щоби 1) вони зорґанізувалися як найскорше в гурток ремісничий впорядчиць чи впорядчиків, 2) як найскорше намітили плян праці між українською ремісничою молодю й 3) почали дійсно працювати між нею. Не зволікаймо з ділом, бо кожде відтягнення діла на неозначений термін дуже відбивається відємно на наших змаганнях і зупиняє їх. А йти вперід – треба завсіди, бож приставати на шляху нам не вільно.
	Реміснича молодь – це підпора наших змагань до кращої майбутности. Як зорґанізуємо її в кадри національно-свідомих і духово-здисциплінованнх людей, ми з подвійною скорістю почвалаємо вперід, до нашої мети, противному разі в нас лежатиме щось на совісти перед історією...
Л. “Та, що греблі рве”
ТЕСТИ ЯК ПЛАСТОВІ ВПРАВИ
(За університетськими викладами). 
Дальше.
	Заки подам нові тести, зазначу що у Пласті здавна е знані деякі тести, як питомо – пласт, вправи.
	До тестів належить прим, так розповсюджена у нас гра Кіма. Мимоходом однак скажу, що на загал виконується її у нас нераціонально. Коли з початку задоволяємось звичайним вичислюваннєм предметів, то опісля слід звертати увагу не на само вичислювання, але й треба точно усі предмети описати. Переконаємось, що се доволі тяжко – і що зачинати треба від малої скількости. Крім докладного опису, треба подати по можности вірно виміри і навіть тягар предмету. (Вправа пласт. оцінки “на око”). Найтяжще вичислити і розріжнити однородні, прим. 12 ріжних жемчугів, причім буде 3 топази, 2 опалі, аж 5 шафірів і пр. Тоді для відрізнення 5 шафірів треба конечно подати їхню величину, блеск, вигляд і пр. – Зачинаючи від малої скількости виправляємо наперед докладність і точність опису, притім змінюємо довготу часу, призначену на оглядання предметів. Опісля збільшуємо число і переступаємо навіть загально у нас уживане (241). Відповідний добір предметів уріжнороднює гру, поступ у запамятуванню робить, її цікавійшою. Думаю, що ся вправа не може бути за “нудною” чи за “простою” чи за “дитинною”, як се часто на жаль думається серед дещо старших пластунів. – Дар помічування і затямлювання розвивається у ній знаменито!
	До чого довести може вправа, хай послужить вказівкою сей случай, що деякі люде зуміли затямити кілька тисяч слів ледво раз їх почувши, і повторити їх у незміненому порядку, хоч вони зі собою льогічно не вязались. До таких людий належав прим., учитель кровавого Нерона, римський фільософ Сенека. Чи легко його наслідувати, хай судить сей, що переробив подану вправу, в котрій треба було затямити найбільше 12 слів усего!
	Другим таким загально знаним тестом вправа нюху. Знов і її виконується у нас так тільки, щоби заповнити час а не так, щоби дала правдиву користь. Не перечу, що добре підготовлення вправи вимагає багато труду. Тут прим. ріжних запахів повинно бути не менше 30. Усі вони у торбинках з одного матеріялу, одної величини і вигляду. Торбинки усі понумеровано, а назви предметів є списані окремо. Зпочатку даємо предмети о запаху питомім і сильнім. Поволи дійде пластун до вправи і розріжнить усіх 30 предметів по запаху. Як пізнавання йде уже легко, приготовлюється нових 30 торбинок. Тим разом запахи більше до себе подібні, їх тяжще рожрізнити і прим. Тим робом ідучи дальше, можна осягнути висліди, які непластуна ввелиб у зачудовання. 
	Тепер подаю дальше нові тести:	
5. Влучне затямлюваннє красок.
	а) Приготуваннє: Приготовляється паперці у 30 ріж них красках. Деякі можна купити у паперовому склепі, другі треба самому малювати, причім слід уважати, щоби краску рівно розпроваджувати. Одна основна краска виступати буде кілька разів; ріжниця лежить у тінях краски; нераз ріжниці є доволі незначні!
	З паперців витинається ріжні квадратики по два (або й більше) з одної краски, величини 4X4 cm. Одні з них наліплюється на більші квадратики білої краски (6X5 cm). На відворотні й сторінці значиться краску відповідним знаком. Другі квадратики наліплюється рядом на прямокутні картоники (білі) так, щоби на однім картонику було 5 ріжних красок, довільно вибраних. Між красками робиться відступ на 1 – 11/2 cm. Цілий картоник є отже величини 40X12 cm. В сей спосіб зробиться до 10 картоників, причім деякі краски можна повторювати більше разів.
	б)	Вправа: Вправу ведеться у двійку (прим. експериментатор з кожним учасником зокрема). Наперед кожний учасник укладає собі сам усіх 30 квадратиків, щоби знав, де який лежить. Опісля закриває їх, експереметтатор показує картоник з 5 красками. Учасник вдивлюється уважно на протязі 3 секунд і старається затямити усі краски. (Секунда числиться так, що числиться поволи 21 22, 23 і т. д. – відповідно до скількости секунд.) Опісля учасник відкриває папір і вибирає з 30 красок 5 підходячих, не вважаючи на порядок. Опісля записує назви красок на приготовленім папері і порівнує вибрані краски із красками на картоні. Вправу повторюється кілька разів. З записок порівнується, хто кілько красок затямив. Важне тут те, щоби навчитись краски розріжняти і називати.
	6. Память місць. – Приготуваннє: Приготовлюється кілька однакових квадратових, білих картонів, величини 16X16 cm. Опісля відзначується на них 16 квадратиків (кождий 4х4 cm.!) У 6 квадратиків вліплюється довільно малі червоні квадратики (1х1 cm.), прим. 
	Вправу ведеться у двійку. Картон показується на протяг 1 секунди. Опісля участник скоро значить олівцем на приготованих малих квадратиках (4х4), поділених на 16 меньших (1х1 cm.), де були червоні цятки. Вправу повторюється кілька разів.
	7) Получення вправи 5 і 6! Місто вліплювати на квадратики картону однакові червоні квадратики, вліплюється 5 ріжнокраскових квадратів (3х3 cm.) з тих красок, які приготовлено до вправи 5. Крім тих картонів маємо один тої самої величини (16х16), так само поділений (на 16 квадратів), але зовсім чистий.
	Картон з красками показується на 4 секунду. Опісля у чистий картон вкладається затямлені краски, вибрані з 30 ріжних красок, поукладаних так, як при пятій вправі, на затямлені місця. Вправа ця є дуже трудна. на один раз повторюється її більшу скількість разів (найчастійше пять разів).
Подав В. М. Я.
15 ХВИЛЬ РУХАНКИ ПЛАСТУНА
	Здоровля - це найбільш вартісна річ для кождої людини. Тимбільше пластун повинен дбати, щоби його життєвий капітал міг похвалитись добре опроцентованим здоровлям. Жиємо в безнастаннім вирі праці, наш життєвий капітал стало вичерпується: і колиб ми не дбали про те, щоби той капітал збільшати, то ми скоро зруйнувалибся. Жерелом до збільшення життєвого капіталу є руханка і спорт. Та щоби з хісном робити спортові вправи, треба заздалегідь мати виправлене руханкою тіло.
	Руханка пластупа повинна відсвіжити його і додати сил до праці. Тому постійно і все повинен кождий робити руханкові не лиш рано, заки вимється, а ще й вечером. Руханкові вправи повинні зайняте належне їм місце на кождих пластових, усе з пригадкою про їх вартість для тіла та ума. 
	В Баварії управляють руханку рано при помочі радія. Стація надаюча що-дня рано висилав крізь радіо програму вправ, так, що кождий виконує вправи під звук радія.
	При руханкових вправах треба звертати увагу на те, щоби кожду вправу виконати дуже старанно, без поспіху, так, щоби при кождій вправі працювали в цілості дані мязи; кімната повинна бути провітрена.
	І. вправа: Зовсім вигідна постава – руки перед тілом на вхрест - підносити якнайвище в гору, а опісля долів. При випрямленню рук в гору вдих – в долну видих (через ніс).
	ІІ. вправа: Затиснути кулаки – і на зміну випихати руки: ліва вперед, права рівночасно назад, при рівночаснім випрямленню грудей вперед (як при забаві в машину).
	ІІІ. вправа: (Рис. 1). В розкроці – лівою рукою досягнути пальців правої ноги, опісля правою рукою пальців лівої ноги, з (...) опісля чимраз скорше. По кількох тих вправах треба довести т. вправи віддихові для успокоєння.
	IV. вправа: В поставі на повір – рук на бедра – ногу зігнену в коліні відносити, а опісля випрямити. Робити це на зміну – випрямити ногу позад себе. 
	V. вправа: (Рис. 2). Положитись на землі горілиць – 10 – 15 глибоких вдихів. При видиху стягнути мязи черева. Опісля: підносити зігнені ноги – руками притиснути коліна до грудей, – ноги перенести поза голову. – Кілька разів – Вправи віддихові лежачи. Вправи можна зміняти. Нпр. в послідній вправі: лежачи – піднести зігнену в коліні ногу і опісля випрямити її, ловлячи пальці ніг лівою рукою а натискаючи правою рукою на коліно; або обома ногами крутити так, неначеб ми сиділи на ровері (роверова праця ніг) і т. д.
Е. Ж.
О. З. О
Як добути потрібний нам час
	Нераз на запит: чому це або те не зроблено?, чуємо відповідь, що не було часу. Нераз і нам самим здається, що ми дуже богато напрацювалися, а сліду з тої праці мало що. Причина лиха в тому, що не доцінюємо вартости часу, не вміємо його зужиткувати як слід. І не раз ми бачимо, що деякі одиниці виконують силу ріжнородних обовязків загальних, або ще й для себе находять потрібну вільну хвилину.
	Щоби кождий міг стати таким “чудотворцем”, подаю на це успішний лік. Кождий пластун(ка) зробить собі в свойому записнику по одному чотирокутникови на кожду чвертьгоднну від рана до вечора, приблизно біля 50 чотирокутників на день, і то відразу бодай на тиждень, або й два. У кождий такий чотирокутник вписується що 1/4 години, що в тім часі робилося, або чи зовсім нічого не робилося. А все робити совісно.
	По тижневи такого вписування зробити білянс, то є: провірити все: кілько часу посвятили ми на науку, на працю, чи т. п., а кілько змарнували. При такому білянсі зараз виявиться, де дівається той час, звідки його взяти й повернути там, де не стає – словом, станемо инакше дивитися на світ, навчимося економії часу. А коли той зайвий чи змарнований час помножимо через 365 днів, аж здивуємося, кілько то не одні тратять через рік.
	Опісля такі білянси можна робити що дня вечером і на підставі їх вислідів, укладати собі шлях занять на слід. день. Таку методу можна примінити в пл. Гуртку чи Куріню. – А справа ця варта заходу.
За “W. Sz”. 
подав
“ Чорногорський Вітер”.
З ПЛАСТОВОГО СВІТУ
ДОВКОЛА СВІТОВОЇ СКАВТОВОЇ СТРІЧІ
	Офіційне отворення стрічі 31. липня, замкнення 12. серпня 1929. Стріча відбуватиметься в Arrowe Park Birkenhead. На стрічу досі зголосилося 15000 анґл. скавтів. 2000 з Данії, по 1000 Сп. Держ. Ам., Голяндія й Франція, по 500 Норвеґія та Польща, по 400 Угорщина й Бельґія, 200 Австрія, 150 ЧСР, 100 Фінляндія. Зголошено рівнож делеґатів в усіх доміній та колоній В. Бр. (Австралія прим. 500 чл.) отже 8 Австралії, Канади (100 ск.), Полуд. Африки (200 ск). Нової Зеландії, Індій, Гонґ-Конґу, Ґібральтару, Нової Землі, Цейлону, Антиллів, Кипру, Маляйських островів. Східної та Західної Африки і т. д. В програму мав увійти таборування (кожний нарід уладить свій національно-характеристичний куток), виставка ручних праць, пописи в поодиноких ділянках пластового знання. В парку є й озеро, в якому можна буде купатися й де будуть відбуватись змагання в умілости водного скавтінґу. Особливу увагу звернеться на реліґійні звичаї народів; окрема комісія подбає, щоби нікому з сеї сторони не було кривди. Гості будуть допущені щодня від полудня до 9 год. вечір і до деяких сходин біля ватр. Для них є окремі поміщення в окремо уладже¬ному готелі. Щоби зістати в сім готелі треба зголоситися в секретаріяті. Сподіються великого числа гостей зпоза скавтових кругів. Сір Б. Повелл сподіється особливих моральних успіхів з сеї стрічі. Стріча стане могучим середником для пропаґанди скавтінґу, принесе богато для пластового вироблення, а головно стане місцем, де скріпиться всесвітне братерство через взаїмне пізнання, гостину й взаїмні услуги. Через сі чинники думав він зайти до всесвітного миру й братерства. По його словам се найкращий і найуспішнійший шлях до миру.
	Як зачуваємо, дві народности не будуть нині на стрічі офіційно заступлені м. ними й українська. У. Пл Улад поставлено рішенням ще Копенгаської ск. Конференції поза скобки Інтерн. Скавт. Союза, як недержавному народові відмовлено Українцям участи в представництві Ін. C. С. Іти нині в характері, який не відповідавби нашій традиції або національній честі (прим, як цивільні гості!) булоби понижуванням і запереченням потреби своєї власної орґанізації. Нині всі сили на фронт розбудови нашого внутрішнього життя, на поглиблення його впливів масових і індівідуальних! Орґанічною працею на місцях, визначним скріпленням нашої орґанізації внутр піднесемо її авторітет і на зовні і в слушний час увійдемо, як повноправні члени Інт. Ск Союза до великої Сімї Народів мимо волі може сих, що нині не признають нас, думають, що сим копають нам гріб. Але ми не з тих, що дадуться живцем закопати! (С.Л.)
	В Америці. Boy Scout of America. Звіт за 1927. рік, виданий коштом держави в обємі 378 ст. подає Скавтів: в звязках 566 657 (в 1926 : 526 тисяч), “самітних” 68.756, провідників-скавмастрів 24.305, підскавтм. 24.524, комісарів (комендантів) 5.151, членів комітетів курінних 76.806, членів місцевих комітетів 46.233, екзамінаторів нагорів та ииших 9.304. Разом 187.723. Інструкторів плачених усяких степенів 1.315. Всіх членів скавтової орґанізації 814.481. Курінів було 256.6.
	21. Річниця. Річницю 1. скавтового табору на острові Brown sea святкував Бейден Повель в своїм домі у Раx – Hill в товаристві членів того першого табору з перед 21 літ. З усіх 25 вмерло, 5 живе поза Анґлією. Приїхало їх 12. Крім Б. П. тільки Persy Everett працює й досі для скавтінґу.
(Harcmlstrz).
Статистика пластунів, переведена Міжнароднім Бюром 1772.117 пл-нів у 14 краях. Розуміється, не почислено тут пластунок і уладів Бюром непризнаних. Зі статистики виховання, що найкраще 	представляються Зєдинені Держави -  826.000, із ними імперія бритийська 532.000, Японія 44.548, Хіни 40.250 і 34.223. 
	Третий Конґрес скавтмайстрів відбувся 11 і 12 листопаду 1928. у Відні. Предсідником конґресу був міністер виховання Шміт. На програму зїзду зложились реферати з ділянки ідеольоґії Пласту, практичного пластування, морального самовиховання. Учасники Конґресу від Кардинала Піфля одержали благословенство на успішну працю.
	Королівським декретом влучено румунський пл. улад до державного інституту фізичного виховання й поділено на сім округів. Поважний румунський журнал „Dimineata“ добачу в тому справу мілітаризації Пласту.
	Католицький французький улад “Scouts de France” числить по числам останої статистики 24 500 членів (417 юнацьких відділів, 204 новиків, 41 ст. пластунів). Це один з найсильніших пл. уладів у Франції, коли зважити, що усі улади начисляють до 30.000 пл-нів.
	Болгарський Пл. Улад відбув IV-тий роковий зїзд 6-8 грудня 1928. Зі звітів виходить, що цей молодий улад сильно розвивається. В минулому році прибуло 5 нових Курінів і 14 Гуртків. До 1 грудня начислено в 12 округах 32 Куріні пл-нів, 2 Куріні пл-ок, 5 Курінів новиків, 3 відділи морських і річних скавтів.
	В січні 1928 обходив 10-ліття індійський пл. улад “Сева Сьомий”. У них числиться кілька тисяч пл-нів мусулманського віросповідання. (...) Улад цей для суспільности дуже корисний, щой зачислилось в часі паломництва до Куруктетри з нагоди останнього затміння сонця. Пластуни займалися паломниками на двірцях залізничних, сповняли санітарну службу й т.п. 
	В звязку з Загальною Краєвою Виставою у Познані назначено загальний зїзд польських пластунів на 12-23 липня тамже. 
	За Le journal des Eclaireures, Skolta Heroldo i Skaut.
Подав E. К. “Л. Ч.”
З НАШОГО ЖИТТЯ.
71. Пл. К. ремісничок уладив дня 24. II. с. р. святочну присягу своїх нових членів. Перед присягою промовляли ст. пл. Нуся Мрицівна, тепер звязкова того Куріня, що допровадила і приготувала пластунок до присяги, ст. пл. Іка Макарушківна як делєґатка ВПКмди і в заступстві опікунки Куріня п. Софії Федорчакової і Верх. Отаман. Всі вони теплими, простими і щирими словами додали бадьорости та вказали шлях і завдання на майбутнє дівочої ремісничої молоді. Після офіціяльної частини виголосила одна пл-ка реферат про патронку свого Куріня, якої саме тоді річницю смерти святковано, опісля кілька деклямацій, виголошених тремтячим напів діточим ще голосом та кілька гарних пісень, якими переплітано точки програми.
	Великі заслуги для сього Куріня положила ст. пл. Нуся Мрицівна, що ревно ним займається та опікунка Куріня п.С. Федорчакова.
Датки на пл. дім (заяви)
	Вп. П. Ольга Целевичева, на суму 20 зл. – кличе Вп. проф. Галю Вережницьку й Вп. П. Галю Бемкову. Вп. П. проф Заґаєвнч на суму 10 зл. – Т-во “Надія” в Бережанах і Вп. Др. Бойковича. Вп. Др. Володимир Лаврівський на суму 10 зл. Вп. Др. Осип. Рижевський на суму 10 зл. – кличе Дир. Петра Загаєвича і Вп. П. Дир. Осипа Пеленського. Вп. проф. Іван Бабій на суму 20 зл., – кличе Т-во „Окружний Союз Кооператив в Бережанах" і Т-во „Народній Дім в Бережанах“. Вп. Др. Василь Стасюк, на суму 20 зл. Вп. посол Целевич Володимир, на суму 25 зл. – кличе П. Радника Володимира Кордубу і Вп. радника Самовича. Вп. Др. Володимир Бемко на суму 10 зл. і кличе Вп. Петра Березовського і інженіра Др. Івановича. Разом 125 зл. (сто двайцять пять зл.).
ПЛ. ЩАДНИЦЯ РОЗВИВАЄТЬСЯ
     Пл. ощадність находить у Львівській Коші щораз то більше зрозуміння. Знимка представляє як пл - н – ки наввипередки спішать з вкладками до щадниці. Всі їх повинні наслідувати. 
13 січня 1929. помер в Стриї в 20 році життя
БОГДАН ОЗІНКЕВИЧ
пл. - розв., б. член Кмди V. Пл. Кур.
	Так і бачу Його: вічно усміхнений, веселий, радіючий життям, молодістю, вдоволений з себе і других, вічно бодрий, жвавий, працьовитий. – Чужими були для його смуток і невдовілля, чужими кволість й старече безділля. Все чимсь занятий, все шукаючий чогось нового, гарного в житті, в яке щойно вступив запальним, юним кроком, а для якого нема перепон. Та смерть прийшла, смерть, що вибірає все що найкраще у світі, і забрала Його... забрала ще заки сповнилася “мрія мрій” Його, заки сповнився великий наш національний заповіт, що було ціллю Його недовгого віку...
Стрий, січень 1929.	
Я. П.
ПОСМЕРТНА ЗГАДКА.
	Команда Стрийського Пластового Коша ділиться з читачами „Молодого Життя“ сумною вісткою. Смерть забрала нам одного з найкращих членів Коша, а се Богдана Озінкевича, пластуна-розвідчика, б. члена Команди V. пл. Куріня. У вівторок 15. І. відпровадили Пластуни та свідомійше Громадянство нашого невіджалуваного Побратима на місце вічного супочинку.
	“І на гробі посадити червону калину, треба спільно доглядати пластову могилу”.
В. й. п.!
З КНИЖОК І ЧАСОПИСІВ
	Із преси про наш пласт. В ч. 8. За 1923 р. “ Молод. Ж. “ подали ми короткий огляд згадок і статей про наш Пласт у пресі. Тепер дамо доповнення та продовження того огляду. 
	Про звісний напад на пластунів крім “Нового Часу” писало і “Діло” ч. 185 за 1928 р. про справи звязані з ним “ Ми молоді” ч. 9-16. 1928. п. за “Протиалькогольний рух у Пластіc і спростований у тій справі в ч. 11-12. Згадував про Пласт у своїй промові в сенаті марш. М. Галущинський, міщеній в “ Новім Часі” в липні 1923 р. п.в.: “ Укр. народня освіта під Польщею”. 
	Дальше появилися статті : “ Велике повітове свято в Бережанах”, “Рада”, ч. 66 в 17. VI 1928, де зроблено накит бережанському пластові; “Проти наклепів”, “Новий Час” ч. 87. в 20.7.928 ( відповідь на той закит “Свято яворівської ґімназії”, “Неділя” ч. 8. 21.Х.1928. (згадка про пластове свято); “Свято на Закарпатті”, (згадка про участь пл-ів тамже); “ Кілька слів пронаші табори”. “Громадянин” ч. 10. Тернопіль 1.Х. 1928; « Ревізії в Уктоні, Пласті і Лузі», “Діло” 7. ХІ. 1928; “За безпартійність і пластовість в Укр. Пл. Уладі”, “Рада”, ч.101, 14.Х. 928; “Вуличні ексцеси” (побиття пластуна корпорантами ізза пл. відзнаки тамже); “Дописи: Зборів”, “Нова Зоря” 15. ХІ 928. (участь пластунів у святі згадка пл. вихов.); “ За пластове виховання ремісничої і міщанської молоді”, “Діло” 1.ІІ. 1929.
	Ту і там згадує про Пласт і неукраїнська преса скавтова і нескавтова: „Wizyta niemieckich skautów u ruskich “plastynów” we Lwowie”, “Illustr. Kurjer Codzienny, Kraków 30ч.VIII. 1928; (...) між ними а нами ч. 2 з 1929, містить згадку про пластової есператської секції та подає її адресу; 
	(...) “stosunki w ruskiem gymnasjum w Równem” – 23. ХІ. 1928. Nr. 324. уважає, що джерелом всіх відносин в тій гімн. є Пласт, який підлягає polakoźer “ Plasta we Lwowie” , та що він є кузнею антипольської пропаганди. Цілком подібно задивляється на Пласт в Рівненській ґімназії і автор статті: « Czy nie czas juź skończyċ z tym wykladaniem? Prywato – gymnasijum ukraińskie w Równem placówka nacionalizmy ukraińskiego” “ Illustr. Kurjer Codzienny”, Nr. 320, 18.XI.1926. На такий ряд видуманих і непрадивих вісток та невороже освітлення, що має на меті знищити наш Пласт, не думаємо навіть відповідати. 
	“Plast na Wolynia“ , Haremistrz“, miesiecznik starszyzny Nr. 1, styczeń 1929. В цій статті пробивається крізь певного рода неприхильність до Укр Пл. Уладу: автор наш хоче звернути увагу відповідним чинникам на розвій Укр. Пласту на Волині і в Галичині, щоби тому розвоєві запобігти. Свідчить про се таке питання... „chociaź nie wшem, czy Statut Ukr. Kraj. uprawnia do dzialalności tę organizację i poza terenem Мalopolski, oraz czy wolno jest poszczególne sekcje rozbudowywaċ do rozmiarów samodzielnej organizacji bez statutu". Мусимо тут намітити, що, як відомо, Укр. Кр. Тв. агл. його пластова секція не веде жадної діяльности поза тереном, приписаним статутом, однак є, що пластова секція радо уділяв ріжних порад і коли її про це а Волині запитують. Теж секція досі не розвилась до самостійної орґанізації, а працює тільки в рамках головного товариства, згідно з приписами статуту.
	Хотячи зясувати духа Укр. Пласту, вибирає автор поодинокі слова чи вислови деяких віршів чи статей, звичайно метонімії або які поетичні фіґури з “Мол. Ж. “, відповідно їх інтерпретує і поясняє і длятого невірно і хибно виходить ним предсттавлений дух і ідеольоґія У.П.У. Очевидно поодннокі вислови а головно поетичні можна ріжно інтерпретувати, як кому треба і вигідно.
	Такі статті, що хоч незамітно, то все таки підкладають ногу розвоєви Укр. Пласту не повинні появлятись в орґанах, що стоять на становищі взнеслої скавтокої ідеольоґії. 
	Василь Кархут, ст. пл. скоб, Л. Ч.: Перша проба пластуна (Научний матеріял до І. пласт, іспиту для вжитку пластунів-ремісмиків). 15 рисунків. Львів, лютень 1029, 16, 60 стр. Се дуже цінна книжочка. Коротко, ясно і приступно збирає весь матеріял до І пл. іспиту та дає як найліпші вказівки необзнакомленим ще як слід з пластуванням одиницям, що хочуть заложити в своїй місцевости Пл. Гуртки. Вона пригожа не тільки для ремісників і селопласгу, але і для юнаків. Стель легкий, читається приємно. Чимало ілюстрацій. Між иншим ґрафічне представлення організації і адміністрації У.П.У. (повість), всі полеві знаки, загальний вид і брама пл. табору на Соколі, рисунки всіх пл. узлів, ноти пл. гимну (за які у нас до тепер було так тяжко), точні програми всіх сходин аж до І. іспиту, спис книжочок, потрібних в пл. бібліотеках, та всі прикази пл. впоряду разом з ілюстрац. Сподіємось, що не найдеться ні один пластун, якийби не набув тої книжечки, тим більше, що вона пропорціонально дуже дешева: І золотий. (Іс. П.)
	Марійка Підгірянка: Мати-страдниця, обранець з Ґмінду. II. видання справлене. Ілюстрував А. Манастирський Львів 1929. Накладом М. Матвійчука „Золота бібліотека“ ч. 3. ст. 40, 17 ілю¬страц., ц. 1 зол. Ще одна книжка, що описує воєнні події, а саме побут виселенців наших у бараках на Ґмінді. Мати-страдниця – се довша поема у XII. піснях, написана легким стилем. Богато чуття вложила авторка у свій твір. З сеї книжки бачить кождий тяжке життя підчас війни. Такий твір являється раз на 50 літ і через це не можемо від него відірватися, коли читаємо. (Дуб.)
	1918 – 1928. З днів радости і смутку. Одноднівка, присвячена українським інвалідам. Львів 1929. По конфіскаті другий наклад. Ст. 48. ціна 3 зол. Видання Укр. Тов. Допомоги Інвалідам у Львові, вул. Руська ч. 3. II. 10 ілюстр. Зміст: Василь Пачовський: Страдальний хрест (уривок 23. пісні “Марка Проклятого”). С. Український: Укр. Тов. Допом. Інв у Львові. Учасник: Минулі дні. Мирон З – ський: Виступ з казарми Фердинанда – спомин з 1918. р. Яр. Кузьмів: Тухоля. Грицько Трух: Ви знали їх! – З життя інвалідів. Обі поезії можна вжити на святочнім нац. вечері, щоби не повторювати все тих самих. Спомини очевидців цікаві.
	Образ: Мати Божа України, кисти арт.-мал. проф. Олени Кульчицької, барвний, в староукраїнськім стилі, на гарнім па-пері, ц. 3 зол. Чи вже є у Вашій домівці? Видання Укр. Т-ва Інвалідів, Львів, вул. Руська 3. II,
	Український філятеліст. Місячник. Відень, ч. 1 – 2. 1929. Wien XVIII. Geisthoferstrasse 138/8.
	Америка, орґан Провидіння, Філядельфія.
	Нова зоря. Львів, вул. Кльоновича ч. 8. II.
	Українська Нива. Луцьк на Волині, вул. Сінкевича ч. 9.
	Українське Слово, La voż Ukrainiana, Calle M. Estevez N. 1486. Dock Sud, Buenos Aires, Argentina.
	V. Пл. Кур. в Стрию видає літ. місячник “Сплав”. Досі появилося 2 числа!
	Господарсько-кооперативний часопис. Кооперативна ідея така важна для уздоровлення нашого народа. Тепер хочемо ще її поширити серед молоді. Теперішня молодь мусить розумітися на кооперації, щоби могла давати ініціятиву до зорґанізування нових кооператив по селах та містах. Для цього треба читати Господарсько-Кооперативну часопись. Сими днями адміністрація Г.К.Ч. розіслала по 2 оказових примірників до всіх Пластових Курінів. Передплатити часопись для пл. читальні чи домівки та приєднувати передплатників поміж знайомими. Всі гуртові передплати для шкільної та академічної молоді через пластові команди дістануть 50-проц. опусту, отже 1-50 зол. на 3 місяці за 12 чисел, великих, богато ілюстрованих. Всі замовлення за знижкою мусять іти через Пл. Команду.
УРЯДОВІ ВІСТИ В. П. К.
 Рік вид. V.                 Березень 1929                    Ч: 3.(21.)
Обіжник Ч.: 15/18 – про пл. табори. 
	Пригадується приказ ч. 10/15 (а року 1926), що поодинокі Куріиі та Гуртки можуть устроювати окремі лише за спеціяльним дозволом ВПКмди, якщо подадуть точно узасаднені причини конечности построєння табору. Це відноситься також до мандрівних таборів, себто прогульок, в яких бере участь щонайменше 7 пластунів протягом 7 днів.
	Обласний табор пластунів на Соколі.
	Організатори Ш. Кур. УУСП. “Лісові Чорти”. 
	1) Табор триває від 3. до 30. липня 1929. включно. 
	2) Вожд Табору: Скавтм. І. Чмола.
	3) Вимоги: а) Скінчених 14 літ життя. 
		б) Степень пл. учасника.
		в) Теоретична підготовка до II. пл. іспиту.
		г) Поручення кур. звязкового.
		ґ) Дозвіл родичів згл. опікуна.
	4) Таборова оплата виносить: 45 зол.
	Рати: І) 10 зол. до 30. квітня.
		II) 10 „ „ 30. мая.
		ІІІ) 25 „ в таборі.
	Останню рату можна зложити також харчами, як: солонина, риж, фасоля, цукор і т. п., повідомляючи рівночасно а надісланням ІІ-гої рати, які це будуть харчі. Харчі належить привозити по змозі одного роду (саму солонину, сам риж і т. п.).
	5)Тому, що число учасників обмежене, зголошуватись треба як иайскорше.
	6) Всі письма, гроші, зголошення і т.п. слати на адресу ім. Юрій Пясецькнй, Львів, ул. Льва Сапіги 
	7) В слідуючім обіжнику подасться дальші дані.
Обласний інструкторський табір пластунок на Соколі. 
Орґанізатори 1. Кур. УУСП. “Ті, що греблі рвуть“. Табор треватиме від 30. липня до 27. серпня 1929 року. 
	Вожд табору ст. пл. Кекилія Паліїв.
	Участь в таборі можуть брати всі старші пластунки і пластунки-юначки, що мають скінчений 17-ий рік життя. Число учасниць обмежене – першенство мають ті ст. пластунки, які відбули вже обласний пл. табор.
	Вимоги приняття:
	1) Членство УУСП. або зголошення до него.
	2)II. пластовий іспит.
	3)Теоретична підготовка до практичних вправ, оголошена окремим обіжником до Курінів.
	В програму входять: Вправи з области теренознавства, фізичного виховання, знакування і лучби, таборництва. Реферати з области пл. ідеольоґії, методики пл. виховання, орґанізації, ґіґієни та вечірні гутірки.
	Таборова оплата 50 зол. платна в 3-х ратах: 1. рата 10 зол. до 30. IV. с. р., 2. рата 10 зол. до 15. VI. с. р., а решта в таборі.
	Зголошення враз з 1-шою ратою слати на адресу: п. Д. Навроцька, Львів, вул. Марка 20/11. до 30. IV. с. р.
	Обласний табор пластунок на Соколі.
	Організатори 1. Кур. УУСП. “ Ті що греблі рвуть”.
	Табор треватиме від 30. липня до 27. серпня 1929 року. (враз з інструкторським табором).
	Вожд табору ст. пл. Кекилія Паліїв.
	Участь в таборі можуть брати пластунки-учасниці зі скінченим 15-им роком життя. Молодшим може виїмково дати дозвіл звязкова, беручи під увагу розвій фізичних сил пластунки. 
	Оплата таборова виносить 50 зол., платних в трех ратах: 1 рата – 10 зол. до 30. IV., 2 рата липня до 27. серпня 1929 року. 10 зл. до 15 VI. а решта в таборі.
	Зголошення до табору враз з першою ратою слати на адресу п. Д. Навроцька, Львів, ул. Марка ч. 20/II. до дня 30. IV. с. р.
	Услівя приняття до табору, програма вправ та, що потрібує пластунка брати зі собою до табору, такі як минулого року, гляди М. Ж. ч.: 3(51) з 15. березня 1928, обіжник 13/17.
	Водний Табор Пластунів.
	Відбудеться від 8. липня до 5. серпня ц. р. на „Полянах” коло Раківця н/Дністром.
	Організатори: X. К. УУСП. “Чорноморці”. Командант табору: сквтм. С. Семенюк.
	Вимоги: а) відбутий водний табор або один з инших таборів, затв. ВПК-дою (таб. листок),
		б) щонайменче степень учасника,
в) дозвіл родичів, або опікунів,
		г) здорове серце і легені (лік. посвідка).
	Оплата 45 зол., платна в 3-х ратах:
І. рата 10 зол. до 30. квітня,
ІІ. “ 	 10  “   “  30 мая,
III. “  15  “    в таборі.
	Оплат в харчах не приймається.
	Письма, гроші, зголошення і т. д. слати на адресу: Ярослав Карневич, студ. мед., Львів, Кадецька 14.
	В слідуючим обіжнику подасться дальші дані.
	Крім вичислених вже таборів будуть зорґанізовані ц. р. також: Табор Новиків в околиці Підлютого, в липни. Орґанізує Гол. Управа Новиків.
	Низовий Табор Пластунів в околиці Бережан (мабуть в серпни). Орґанізує Бережанський Пласт. Кіш.
	Докладніщі обіжники про ті табори будуть поміщені в слід. числі „Молодого Життя“. (Реф. таб.)
Обіжник Ч: 16/18.
	ОПОВІСТКА ПРО КОНКУРСОВУ ПІДМОГУ НА ВИЇЗД ДО ПЛ. ТАБОРІВ.
	Американське Т-во “Українська Стрілецька Громада” в Філядельфії надіслало на руки Верховної Пласт. Команди чек на 100 дok. америк. як підмогу для десяти дітей – сиріт по поляглих членах У. Г. А. на виїзд до пластового, табору – літниска. Конкурс на роздачу підмоги буде оголошений в Ур. Віст. по одержанню згаданої квоти (найдальше в маю ц. р.)
(Екон. реф.)
СПРАВЛЕННЯ ПОХИБОК.
	В попередних Ур. Вістях помилково було подано: за згідність Павло Дурбак (друкарська ошибка) – мав бути Тарас Дурбак.
За згідність:
Тарас Дурбак, вр.
	секретар ВПКмди.
РЕЧІ ЦІКАВІ.
	Залізниця зі звіринною потяговою силою істнувала аж до тепер в Болгарії. Це була лінія Юмболь – Ельгово, довга 441/2 km. Поїзди на тій лінії тягли коні. Тепер заступають її паровими машинами. Подібна лінія була до недавна в Індіях та відзначалася тим, що мала лише одну шину, а коні бігли по боках воза.
	З винаходів. В останніх часах у патентовому уряді Сполучених Держав опатентовано між иншим слідуючі винаходи: – Капелюх, що за похиленням голови сам кланяється. (Придумав його якийсь торговельний аґент, що дуже часто ходив по місті з пакунками в двох руках, а хотів кланятися знакомим.) – Ліжко, яке через получення будильника з матерацом, у означеній годині викидає на землю того, що спить на ньому, а не встане на дзвонення годинника. – Рівно ж опатентовано проект поїзду, построєного в виді моста, з відповідними плятформами межи дахами ваґонів та відповідними помостами на переді і ззаду – так, що стрічний поїзд буде міг переїхати по його даху – наче по мості. Колиби той винахід уведено в життя, відпалаби потреба будувати двоторові шляхи.
	З есперантського світу. Мусимо поділитися з нашими читачами, що не лише ми ввели есперантські змісти до часопису. Такі самі змісти, очевидно обширнійші видає український педаґоґічний журнал “Дорога Просвіти” , що виходить у Київі та розсилав їх до усіх більших редакцій світа. Деякі з часописів передруковують їх на національні мови.	
	Так само поступають француські часописи “Рaruxes” , “Рах” та Le “Cuir“.
	В Парижі істнує товариство “Есперанто і Торговля”, що має на ціли посередничити в зносинах француських купців із чужими при помочі есперанта. 211 надаючих радіостацій у 33 державах світа, оголошує програми по есперантськи – 66 радіочасописів поміщує програму точок, надаваних по есперантськи.
	Дивна фондація. Один американець з Нюпорту призначив 150.000 долярів на заведення для дітий калік з тим, що на ту ціль можна буде підняти ті гроші враз із процентами із банку аж по упливі 150 літ, коли вони зростуть уже на 10 міл. долярів.
	Ощадність. Щоби привчити Китайців до ощадности китайське правительство заборонило всім горожанам, що не скінчили 60 літ справляти гучно уродини. (До сього часу Китайці справляли уродини дуже гучно).
За еспер. часоп. Верес Р.
Видає Українське Краєве Т-во охорони дітей і опіки над молоддю. У Львові – редаґує Редакційна колєґія. – Відповідає за Редакцію. Адреса Редакції й Адміністрації : Львів, Бляхарська 11. 1. – Гроші слати на адресу І. Макарушківна, Львів, Пелчинських 2. (Для “Молодого Життя”). 
З друкарні Ставропигійського Інституту у Львові. 
 
