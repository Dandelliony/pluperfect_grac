Виходить раз в місяць. 
Ціна 40 сот.
МОЛОДЕ ЖИТТЯ
ЧАСОПИС УКРАЇНСЬКОГО ПЛАСТУ.
Львів, 15-го вересня 1928
Ч 8.  (56)
“YOUNG LIFE” – The Officiak organ of Ukrainian Scout Movement.
Addr.: “MOLODE ZYTTIA” Lwiw, Blacharska 11. I.
Як Надходить Осінь…
Минуло літо… 
Поміж буйними зеленими кучерями дерев зачинають блимати кволі вогники жовтих і багряних листків. Тут однин, там другий, третій. Осінь приносить подих чогось,що не живе, лише тремтить безсило за кожним подувом вітру.
Гей, не таке було наше літо!
В душі жевріють життєрадісні  спомини, вчувається веселкова гра дністрових хвиль.
Гей, там у Карпатах, над Дністром, коли вітрі сонце сталили тіло, виростали нові розкішні мрії, ви двигалися нові жагучі бажання, знімалися нові буревійні пориви!
І як у німому ритмі стануть линути на землю золоті й червоні пелюстки, як у далі зіллється зі синявою останній ключ журавлів, ми не станемо плакати з кволими поетами  аа весною життям.
Бо вічна молодість – весна жевріє в наших душах наче палке багаття, бо життя вічно радісне наче гра безжурної дітвори лежить перед нами і кричить: бери!
То ми стопимо зимні подуви горячим  юнацьким запалом, ми, що повні свіжої кремезости, беремо повними пригорщами життя.
То літо розпалило наші почування, сонце в сталь замінило наші руки.
Ми дужі і кидаємо визов перепонам!
Наші мрії і пориви перенизані завзяттям і бодрістю, наше тіло перепоєне гартом, тим-то стаємо у бій наче до гри.
І нехай собі вянуть листки... Літо дало нам силу, збороти зиму й добитися до Сонця!..
У вересні 1928 р. Євген Іренко.
Мій Шлях.
Мій шлях далекий та просторий,
(Він потопає в обрію надій)
Над ним борвій невгамовний та скорий.
(Що в ньому голос- лужний зов: в вирій!..)

Мій шлях давній, проте він молодий.
(Із трьох пір року він весну лиш знає...)
Від Промется взяв він знак живий,
(Що храм людства із роду в рід зновляє...)

Мій шлях далекий, ріжнотонний,
(Він потапає в обрію надій.)
А я – на ньому мандрівник невтомний.
(Присуджений на вічне: Йди мерщій!..)

Павло Марійчик.
Таборні Вогні.
	Здалека заблисли кольорові лямпи великого залізного двірця у Львові. За нами лишався місячний шлях серпневої ночі, імла Стрия цвітучих берегів, казка карпатських Довбушевих Скал та таборного вогню, перед нами повний життя й радості усміх вечірнього міста, прикрашений в кольорове листя, світло, пестрі айстри й хризантеми міських городів. Сміється до Тебе вулиця усміхом, прохожих, вистав, дзвінків, аж опинившися по першій стрічі з містом на самоті там на пісчанім обриві Гори Льва, чи в березовій діброві стрийського парку, линеш думками в світ казки, вяжеш минуле з сучасним; вяжу і я.
	Початок липня.десь там на Лисоні табор пластовий. Їду, їде й кошовий Львова. Чудесний ранок гористого пердмістя Львова замінюється в горячий день хвилястого західного Поділля. А там і полудне в Бережанах на малім двірці – на тім двірці служба, кількох пластунів і пластунок з цвітами, праворуч місто, ліворуч голий, збіжжам покритий склін Лисоні, а там мерехтить залізничний шлях на Потутори. Кілька днів минуло як сон.
	Табор. У молодім густім ліску там за збіжжам на Лисоні поховані пластові шаласи, високі в ріст чоловіка, плетені з ріща покриті соломою, освітлені вічно - гарним сонцем або золотом ьаборної ватри. Поміж шаласами деревця - то бук то береза і піском висипані стежечки. На високому дубі щогла на ній жовто - блакитний прапор має і в ніч і в день. Пластунів душ сорок - рогатинці, бережанці і двох з Підгаєць.Під гаєм доріженька по горі на поле ґрантами збите, ще нині колючим дротом покрите. Там на ньому , край окопів могила стрілецька 8 m. довга, 2 1/2 m. висока й широка, вся памятка по тих сотках стрілців, висипана ще минулого року одинадцяткою бережанського пласт. коша. На ній хрест дубовий а там і напис: «Укр. Січовим Стрілцям бережанці пластуни – таборовики 1927 р.» А тепер мають сипати курган. М ісце незначено, рокопано, висипано вже першу серпентину.
	Та на тім і скінчилося... Продовжати робіт не вільно... В долині між збіжжами німецький воєнний цвинтер. Запущений, цементова огорожа розбита, тільки напису «Den Helden von Lysonia – das dankbare Vaterland» ще невспіли знищити. Дивлюсь на обі сі руїни й порівную до військових цвинтарів культурних країв... Та день по день один гурток іде з лопатами дооколичних сіл справляти могили стрілецькі. Їх тах багато в околиці, а найбільше у Вільхівці, в селі й в лісі, тих що розстріляно в 1919 р. Як тут інакше звучить стрілецька пісня, тут де Вільхівець, Золота Липа, Лисоня німою мовою традиції промовляють до серця в день, коли мандруєш стрілецькими шляхами і стежками і в ночі, коли сидиш біля Ватри Великої Ради, там коло кургану, мовчанкою споминаєш тіни предків наших, або ловиш ухами акорди пластової орхестри, що на пращання веде полями й селами до Птутор, до сих Потутор, що були побіч Лисоні стали згубою й хвалою не одній стрілецькій молодій душі.
	Вождом і душею табору довголітний кошовий Бережан ст. Пл. Бемко Т., енергічний, сам діяльний, повний віри й запалу. Послідна гордість його – це його табор та перша пластова дуга охреста, яка кождної неділі виїжджає на село на свята лугові чи свої власні. Пращайте..
	Так жаль було вертати – та годі. Треба приготовитися на стрічу Л. Чортів на Маківці 21|7. Це початок їх мандрівного табору Маківка – Сокіл – Голови. Субота 21|7 ранесенько виїжджаю зі Львова. Зі мною кількох Л. Ч. Дальше назбиралося їх кільканайцять. Ділимося з « тактичних зглядів» на малі гуртки. Я виходжу під вечір на Маківку. Витають... Малий табор серед ґранатами розбитого лісу. 20 чортів, у шатра – посередині машт, на нім знамена. Чистимо кладовищеж.є Вирубуємо молодий ліс, ставимо нові хрести, поручча.
	Знаємо, що це мало для памяти тих, що полягли, але знаємо рівнож, що крім пластової руки в р. 1922 та 1925 досі жадана рука цвинтарика цего не порядкувала і якби не пластовий піонірський табор з 1922 на Маківці, що врятував цвинтарика з лісової глуші, ледви чи малоби « спацеруюче громадянство» з усіх закутків нашого краю до чого ходити. Знаємо це добре з нашої традиції, хоча не читали того в ніяких летючках зі Свят Зелених. Поставлено престолик з вінцями – поляна усміхається свіжо зробленим порядком. А у вечір горять вогні й лине пластова й стрілецька пісня. «Гей – гу – гей – га!!» Там при окопах, при долині!!... 22|7 неділя – полудне горяче. Ідуть з усіх усюдів – ідуть хоч спинює поліція. Прорвали кордон – правлять панахиду – співають пластуни. Потім промови, списування протоколів поліцією, відпочинок, усі оглядають наш табор і закроплюються у нас чаєм чи водою, за котру тут так тяжко, а далі сонце клониться за верхи і ми в таборі самі, серед гірської тиші на верхах. Лишаємося, бо перед нами ще зробити порядок на цвинтарику – поставити повалене « спецеруючим громадянством» поручча то що. А потім ми читали в часописних описах про все, тільки не згадали ті славні кореспонденти про наш труд. Розуміємо. Принагідному відвідувачеві власний труд вилізти на стрімку досить Маківку являється героцством, поруч якого гасне довкола.
	Ранесенько, ще сонце за мряки ховалося, як я виходив з табору. Чемний мєршалок Л. Ч. Пік сповняє свій обовязок, будить своїх. Бажаю їм щастя в мандрівці... Співають... довго їх пісня провожає плаями мене і моїх двох прибічних.
	Знайома станційка Брошнів. Жде нас жвавий скавтом Іваненко М. з двома пластунками. З нами й товариш наш начальний лікар Др. Вербенець Вол. От і уся «Провірна Комісія», нема тільки ще одного – скавтм. Дрота. Він десь у шпиталі хорий, десь певно не менше жаліє, як ми тут за ним, щоб і він був свідком наших таборних успіхів. Їдемо мотором – самі пластуни! Мають знамена – весело доїжджаємо до жіночого табору. І «Діло» і «Нова Хата» вже описували цей табор, полишу деталі. Вражіння… Сотня молодих сонцем запалених дівчат, живих, веселих, карних. Фасон пластовий: скручена над взуттям панчоха й опалені ноги. І прогульки далекі в них під проводом п. С. Пашкевича і робота біля нівеляції площі й  деякі предмети до іспитів і гутірки про напрямні діяльности чи не в кожний день. А над усіми панує своєю енергією скавтм.  Д. Навроцька а біля неї її обозна Цьопа Паліївна одна з «тих що греблі рвуть», Пл. Куріня що при організації цего табору поклав богато труду. Перший раз тут кілька пластунок з Волині. Коротко ми в цьому таборі, кілька кільом. дальше Табор Новиків; час туди їхати. Командант священик о. А. Бучацький, обозний ст. технік Кліщ І. оба що цілий рік знамя Уладу Нов. кріпко держали. А так мало в нас пластунів (ок), що хотілиби віддати дещо часу й «нашим найменшим» а тут їх у таборі 60 назбиралося. І Львів, і Стрий, і Дрогобич і Краків і далека Волинь – і хлопці і дівчата і усе мішається в живий, гамірний дівочий пластовий калейдоскоп. Тут щойно впорядники мають відвічальність і працю, а так їх не богато. Кількох до проводу, а кількох до адміністрації.
	Табор містився в віллі санаторії в Підлютім, побіч павільйону на кухні, магазин і їдальню. Гутірками вводжено новиків (чок) у вступні відомости про рідній край і про Пласт, уладжено кілька прогульок; одну і я вів на г. Високу 1805 m. на верхи Ґорґанів, скалисті, а долом вкриті косодеревиною. А день у день прибували сюди родичі, тішилися щасливими личками своїх дітей і повні радости та признання для проводу табору зі собою гарні спомини про цю веселу оселю. А на пращання мені уладили (…) Ватру – звичайну пластову ватру над 30 кроків від води. І коли спокійно розгорювалась ватра, між співучу дітвору «влетів» поліціянт, жадаючи загашення вогню, бо… Темна ніч, крик,дітвору. Що зробиш? Ватру загашено водою відбувалися дальше в темну зоряну ніч при світлі  жару головень, що жавріли тільки зпід попелу та струй води. І я відїхав. А на закінчення табору новики фестин. Був попис у день і забава у вечір. А пяна товпа «сусідських» патріотів вдерлася на салю, ножами покалічила тих, що боронили українських дітей, а сторожі безпеченьства місто боронити ладу й порядку пішли в той час до телефону «питатися що робити». Було це серпні 1928 р. у місцевості Підлюте, горм. Перегінсько.
	Чую нині, що о. Буч. Зістав уже покараний гривною 6 зол. Або однодневним арештом за втрату… Чекаємо на другий вирок…
	23. VII. почався Перший Водний Пластовий Табор в с. Монастир над Дністром. Командант сктм. Ю. Каменецький з Рогатина, потім ст. пл. Рудакевич О Обозний Я. Гладкий ст. пл., ці послідні організатори цего табору – причинилися головно до його успіху. Початок серпня: вибрався я до них. Дощевий ранок на широких полях Товмаччини. Вперто йдемо з приб. А. Хараком ст. пл. 24. Км. Змокли; шатра, що ми ними вкривалися, вся одіж мокра, але як стали на краю дністрового яру коло с. Ісакова і глянули ген в далекий, лісом вкритий стрімкий яр Дністра, і на його широкі води, забули про всі невигоди й без упину, без утоми пригнали до «пластового перевозу». Тут стрімкий яр, там з другої сторони дубовий гай, а між старими кучерявими дубами біліють шатра. Не сподівалися – свищемо пливе човно на наш бік. Двох найліпших керманичів Пол. Та Дол. Один зі Станисл., другий з Бельгії чи з Заліщик – везуть, а там у високім березі широкі сходи, а на них гуртки на привітання, усі в беретах. – Співають. Ведуть до табору: між дубами 12 шатер на підмурівку за мурави. Витаюся, оглядаю Робота чиста, солідна. Серед табору англ.  машт з линви на поперечній линві протягненій від одного дуба до другого.
	Усе в них таке рідне, пластове. Кухня в березі Дністра під шаласом, зроблена власними руками. Кухарі пластуни. Заняття: плавання, водний спорт, руханка, впоряд, кілька курсів пласт. предметів. Тон інструкторського табору. Вони вже і фестин в сплячім Товмачі давали,  попис гарний і цікавий, по читальнях по селах в неділі реферати читали. Дяка о. Гаванському з Луки, що безкорисно відступив сю площу на табор, мимо прикростей зі сторони тих, що в нас мабудь тільки на те і є, щоби прикрости робити, дяка і Вп. Пані Дворяниновій з Іссакова, що хлібом і сіллю принимала всіх переходячих пластунів і грядки ярини призначила для табору і на цей і на другий рік. Скінчили табор 20.8 століття щасливо й весело. Їду в останній табор пластунів. – на Соколі – Почався він 3.8 століття скінчився 24. 8 століття. Учасників звиж сотка, м. н. десяток з Волині. Командант скавтм. Поліха Т., обозний Файгель  А. ст. пл. Два дні провів я в таборі. Лікарює Др. Вербенець В. і поважно ходить і уділює влучні ради, що нераз виходить поза рами його реферату. Але хто його не послухає? Він же старий практик давний лікар маринарки. Він півсвіта зїздив богато бачив. Систематично, з олівцем у руці веде заняття сктм. Поліха – та час короткий. Три тижні це мало, дуже мало для масового інстр. табору. Гідно помагає йому сктм. Чмола, що доходить чи не щоденно з «Кульманівки». Веде далекі прогульки, організує й веде теренові вправи. Поза інстр. заняттями ц. р. ще праці коло площі. Їздять возики на шинах, праця кипить. Культ праці не вигасає. Пластун цінить усяку працю.
	Догоріла послідна моя таборна ватра цего літа як пращали мене на Соколі – небавом залізниця несла мене в инші сторони – на полях чорніли вже зорані скиби, снувався дим осінних вогників пастухів.
	В дома застав я коротке звідомлення, що водний мандрівний табор 52 П К. з Левандівки човном виплив, з Мостів В., переїхав Бугом Сокель, кусок Холмщини й вернув щасливо назад.
	В листі прийшли знимки з таборів Укр. Пл.Укладу на Закарпатті.
	Усюда – усюда Таборні Огні. – Ви любі – червоно золотисті Таборні Вогні!! Горіть – палайте! Хай у вашій полу міні спалиться вся погань пластової душі – хай з Вас, як з огня золото, вийде новий тип – тип здорового, життєрадісного, карного, розумного й зарадного пластуна. Пращайте до нової праці а за рік до побачення… 
Ваш Верховний Отаман.
Львів, 1. Вересня 1928 р.
ОЩАДНІСТЬ.
На останній нараді опікунів і зв’язкових в Дрогобичі звернено дуже влучно увагу на потребу плекання ощадности серед  нашої пластової молоді, як це робиться на заході. В цьому дусі рішено працювати серед пластової молоді дрогобицького округа. Товчком до цего були без сумніву хиби і недостатки пластової молоді, недомагання в обов’язках пластунів до своєї команди, а головно неточність у вплатах поголовного, передплати за «Молоде Життя», тощо. Неточність пластунів (не всіх) супроти команди куріня, зглядно ВПК, є явищем ненормальним, яке в Пласті не може мати місця. Пласт, це школа життя, яка має закарбувати найкращі прикмети тій молоді, яка як і злі прикмети. Скаже може дехто: в такому случаю найкраще взагалі не заістнував небажаний стан, а то трудности для пластуна вивязатися наложених на його обов’язків, а далі призвичаювання ся до легковаження і не виконування взагалі таких обовязків. Безперечно на молодь повинен Пласт накладати лише такі обовязкі, які по силам молоді. Такий накладається. ВПК. з великим ви розумінням приймає оправдання і прохання о проволоку сплат і такі оправдання можуть бути як одинокий вихід для тих, яким не по силам певний рід обов’язків, гол. економічних. Таких оправдань на жаль дуже мало в порівнянні із залеглостями. Звільняти всіх пластунів від грошевих обовязків неможливо. Школа пластова не може бути одною великою товариською забавою. Побіч фізичного гарту мусить бути гуртуючою підготовкою до ще твердшого громадянського життя. Громадянське життя вимагає не лише здорових фізично і морально одиниць, але також людей, для яких потреби нації були би їх потребою, яким нечужий був би клич «власними і спільними силами». Передплата за «Молоде Життя» і всякі инші зобовязання, які є передумовою істновання і розвитку нашого Пласту, мають виробити як раз це почуття обов’язку жертвенности  для загальної справи. Виховання у Пластів мусить бути так, щоб кожний пластун не ограничався на сповненні наложеного на нього малого обов’язку, але щоби у зрозумінні потреб, грошеві обов’язки накладав сам на себе по своїй спроможности. А цього докаже, як буде ощадний. (Екон. реф)
Пластуни
Німецькі пластуни у Львові
Світл. Голіян, З. О. (Кліша з часоп. “Неділя”)
Стаття з «Творів» Я. Г.Кухаренка 
вид. в Празі 1928 р. (Гл. «Із кн. та журн.»)
Правопис задержуємо без змін.
	Старі козаки – січовики (поки ще не попереводились) було розказують так: що в запорожців на Дніпрі піхота сиділа в Січі, а комінники жили в Великому Лузі, для доброї паші коням. Там вони пускали коні в табуни. Кошовий посилав військового стадника ( бо тоді ще не звались табунщиками). Військовий стадник мав пірнач залізний1); йому комінники наряжали з себе підпасичів, котрі змінялись другими почережно.  Як піхоті, так і комінникам, вільно було в мирне время займатися – кому рибальством, кому пластунством;  а ремесні козаки2) зоставалися в Січі. Пластуни стріляли дикий звір, якого тоді в дніпрових плавнях було доволі. Пластунами, кажуть, звалися за те, що непосидячі були, все вешталися пластунами. Що зробилося з Січчю і запорожцями – всі знають (бодай не згадувать). Дванадцять років ні Січі ні Запорожжя не було. На тринадцятому Турчин піднявся, стався розмир: почали викликати козацтво. Ось коли його вп’ять стало треба! – Пішов і старий і молодий, зібралося військо; зробили й кіш: два роки звали його кошем вірних козаків. Як же посідала піхота на лотки під Очаковом, та зайшовши з Чорного моря, взяла сама без помочі від московської армії, на острові Березані турецьку кріпость, то тоді й призвано їх вірним військом Чорноморським. За те, бач, що вони на Чорному морі зі своїх лоток пушками збандірували Турчина: не виробив булиголова, здав кріпость нашим а усіма пушками, знаменами і всім запасом.
	В сьому розмирі, пластуни були і в піхоті і в комінниках, але не було їх видко. Як же замирив Турчин, Чорноморці прийшли на Кубань. Там на Кубані, знайшли вони такі ж плавні, як і на Дніпрі. Жонатих стали обселяти слободами, а сірома – хто ремісний – в Нову Січ, по курінях3), а охочі до звіря – розсипалися по плавнях і на запорозький ґшталт  добувалися. При пластунах були охочі хлопці, при них вони і зростали, а вивчившись характерства, робилися пластунами. Цілу осінь і зіму, поки звір порошковий4), пластуни жили в плавнях, а весною приходили в слободи і приносили свою добич, звірячі смухи, продавали їх, куповали порох,оливо і із одежі що треба. На останню ж копійку, поводивши музик на підпитку, инші зоставлялися до осени на літню роботу в слободах і хуторах, а инші зараз одходили в плавні: хто стрільцювати, а хто рибальчити. Плавні в Чорноморії, не тільки на одній Кубані, вони закривають мало не половину берега Озівського моря; в них водяться: олені, дикі свині, дикі свині, вовки, лисиці, віддихи, харсуни5), а в рідкість попадаються і бобри. Пластуни, окрім стрільби з оружжя, ставляють всякі самолови: капкани, ступиці6), цівки7), пружини8), сільця, нитки, або тенета. Пластуни не зна розкоші, не гаразд одіжний, поневіряється, а пластунства не кидається. Високі комиші, полома, містами чагарь, захищають його. Одно небо в плавні пластун бачить як гляне вгору; по його ясних зорях, в ночі, міркує він собі дорогу, а як хмарно, то по вітру, котрий нагинає верхи очеретів високих. У вітер, як у день, так і в ночі, сама лучча охота. Як вітер подихає, зашелестить комиш, пластун іде ходом сміло, а як вітер оддихає, то він стоячи наслухує. Отак ідучи наткнеться близько на звіряку. Під вітер пластунський вистріл не полоха звіря; бо пластун іде проти вітру, то вітер од його і луну зносить за собою. Коли ж вітру не буває, то пластун підбармовується ходом тієї звіряки, яку він по місту сподівається знайти. У кожного звіря є свій похід, приміром: олень має хід рівний; свиня ходом рівним, та як менший за оленя, то й шуму від його в комиші менше. Так пластуни примінившись, з’учають похід прочого звіря. Підпустивши звіря близько, пластун не дається йому знаки, щоб не сполохати, а понявши, яка звірина, стріля на тріск і мусить повалити. Отож і пластун, що, не убачивши звіря очима, застрілить його певно,та ще так угадає, щоб вистріл не пропав;  приміри: дикого кнура б'є по лопатах, або під вухо; не повалений на місті кнур кидається на дим і своїми здоровенними іклами порубає пластуна, як не вспіє зхибитись. Убиту дич мусить вибандурити, щоб не спортилась і, зробивши скілько закруток на комиші, щоб після можна було знайти, іде дальше. На другий, инколи на третій день, пластун з хлопцем або з товаришем ідуть забірати побиту дич, якої пластун сам забрать не зміг. З нез'їдомого ж звіря, приміром: вовка харсуна і проче, деруть одні смухи. Тим врем'ям, як пластун ходить на охоту, його хлопець з куріня оббіга розставлені по стежках капкани, чи ступиці, сільця; повибірає що попалось; позніма смухи; перебанить  ловучий посуд (бо звір на закривавлений капкан або ступицю не піде), та знов розставить по стежках Инші пластуни, чоловіка по два й по три, живуть в односумстві, в однім куріні, то отакі односуми розіходяться на охоту по секту в ріжні сторони, щоб один на другого не наткнувся. Бо трапляється в рідкість, що  инший не здержав секту, та й поверне в ту сторону, де вже ходить один товариш а як всякий пластун в плавні держить похід тії звірини, під котру бармується, то, обманувшись обидва, убиває товариша той з них, хто поспішиться попереду вистрілить.

(Далі буде.)   

1) Залізний стадницький пірнач і тепер є, під охороною Єйського діжурства, в Чорноморії.
2) Сидільники, лимарі, ковалі, слюсарі, кравці, шевці й инші. Так було спершу і на Чорноморії, в Новій Січі.
3)1793 году Кіш Чорнономорський на Кубані зробив кріпость, куріні, ото і звали до сього Чорноморці Січчю. Тодіж город Катеринодар.
4) Порошковий звір щитається від 1. паздерника до 1. березоля.
5) Барсуки.
6) Деревяна снасть, замісць капкана, хитро построєна, - звірину хапає за пальці від лапи.
7) Пружини з вірьовчаними сільцями, на вірьовку дудка, або цівка для того, що як пійма звірину сільце за ногу,то дудка по бичовці просунеться де ноги, і звіряка перегризла б вірьовку, так мусить гризти дудку, або цівку.
8) Теж, тільки без цівки, ставиться похватань.
З НАШОГО ЖИТТЯ
З'їзд пластунів (-ок) – абсольвентів ( - ок) середніх шкіл
	В днях 30. Червня і 1. Липня ц. р. відбувся у Львові Зїзд тих пластунів (-ок), які покінчили в біжучому році середні школи. Зїзд почався в суботу дня 30. Червня святочним відкриттям у кошовій домівці 18-ій годині. Відкрив Зїзду й по полагодженні вступних формальностей виголосив програмовий реферат ст. пл. Кравців Богдан. Реферат, у якому Б. Кравців дав яскравий вислів своїм переконанням, що праця  Уладу Старших Пластунів повинні піти шляхом націоналізму, та що віл праці в УСП повинні бути відсуджені всі ті, які можуть віддати більшу користь народові на інших ділянках суспільної праці. З черги виголосила також над програмове слово до пластунок – абсольвенток ст. пл. Гарасимовичівна. Пісяля оживленої дискусії та перерви, слідував Чайний Вечір із танцями. На першому дні Зїзду був присутний також Др. О. Тисовський.
Зі Зїзду пластунів-абсольвентів.
Світл. Ю. Дорош, З.О.
	Другий день Зїзду (неділя, 1. Липня) почався збіркою в кош. домівці в год. 8:40, звідки слідував вимарш на Личаківський цвинтар, де зложено вінець на гробі Адама Коцка. Передобідню пору перебули учасники Зїзду на огляданні Львова. Від год. 2 – 3-ої поп. відбувся спільний обід в Нар. Гостинниці. На обіді були присутні між іншими Верховний Отаман, скавтмастри Іваненко і Гірняк та пласт лікар Др.Вербинець.
	Зїзд покінчився спільною прогулькою за місто на т. зв. «Сагару», де серед святочного настрою розпалено Ватру Великої Ради. Тут виголосив пл. розв. Процишин корреферат до попереднього реферату Б. Кравціва. У свойому коррефераті вийшов тов. референт із дещо відмінного заложення, як його перед бесідник. Він обстоював думку, що в Пласті повинно гуртуватися ціле молоде покоління української нації та шукати в ньому вогню й запалу до праці на суспільних ділянках ( мова про високо шкільну молодь). У незвичайно оживленій дискусії забрав також голос Верх. Отаман, який вказував на понадклясовість Пластового Уладу. Незвичайно палке й горяче слово виголосив ст. пл. Янів Володимир, віддаючи память тій частині української молоді, що карається зараз неповинно по тюремних казаматах. Пізно в ночі закінчився Зїзд, полишаючи в учасників миле й незатерте вражіння. В Зїзді брало участь біля 45 учасників (-ць), в чому 20 із провінції.
Учасник.
Рідка гостина.
	Загостив до нас літом ц. р. дорогий нам гість з Закарпатської України, довголітний працівник в УПУ. скавтм.  Леонід Бачинський з Ужгороду. На 10 днів приїхав він тільки до нас і в тім часі вспів він відвідати наші табори в Підлютім, на Соколі та в Головах . Про дещо відмінний від закарпатських таборів наш тип і про нашу пластову працю табору висловлювався наш дорогий гість із зацікавленням та признанням; бо тішило нас дуже почути слова признання від чоловіка, що став організатором Пласту і м и. і всіх таборів (в числі 8) на Закарпатті. Відвідав рівнож наш гість пластові осередки у Львові, Калуші та Перемишлі. У бесідах з ним довідалися ми богато цікавого й цінного з життя закарпатських українських і чеських пластунів, з другої сторони богато ми спільних пластових справ у бесідах вирівняли й устій нили. В половині серпня відїхав сктм. Бачинський Л. назад до Ужгороду, де надальше остає на становищі професора гімназії, мимо кривдячої на його нагінки одної частини чеської преси. Його дальшій праці бажаємо повних успіхів.  С. Л.
Розбудова таборів.
	На Соколі продовжували ц. р. таборовики ( - чки) обох таборів нівеляцію площі, послугуючися при тому возиками на шинах. Праця поступила значно наперід. Куріні обложено ц.р. муравою, а завдяки ініціятиві сктм. С. Семенюка повстав між маштом а курінями гарний насипаний зі землі й мурави щит, а в нім виложено камінцями пластову відзнаку. Шкоди заподіяні бурею та робітників у наших курінях підчас повени завдяки доброї волі інж. В.Кисілевського, невтомимій праці й доглядові ст. пл. П. Пясецького та А. Харака, а особливо доброму слову нашого Добродія о. мі трата Т.Войнаровського. Знищені саджені деревця заступлено новими. Словом, будова табору на Соколі йде систематично й планово вперед.  Зате на жаль будинок у Головах не скінчено будувати ц. р., що стало одною з поважних причин, що табор у Головах у заміренім виді не відбувся. Лишається там ще до поставлення вся внутрішня обстанова і побиття даху ґонтами, що мусить бути зроблено ще перед зимою.
	Табор новиків почнеться будувати весною 1929 р. Коли тільки настане порозуміння, що до площі, яку Їх Ексц. Митр. А Шептицький весною ц. р. на дуже догідних умовах винаймали Пластові. Скільки на всі ці заміри треба доброї волі, праці та грошей хиба не треба пригадувати. Сподіємося отже, що з осінним сезоном попливуть датки на таборний фонд розбудови в зрозумінні, що таборів не виставить ніхто без дружньої співпраці успіх курінів і їх датків. Досі пятьдоляровий уділ таборний вложили 12 П. К. зі Станиславова та Дрогобицький Кіш, і це все на цілій Укр. Пл. Улад, коли не узгляднювати менших датків.
Пласт на Закарпатті.
	Дня 26. VI. ц. р. відбулися в Ужгороді змагання всіх відділів Ужгородського Округа (українських, чеських, мадярських і жидівських). Побідниками вийшли українські відділи, а поміж ними І. хл. відділ ім. кн. Коріятовича в Ужгороді.
Табор закарп. пластунів.
Світл. Л. Бачинський.
	В днях 29. – 31. VI. відбувся в Березні з’їзд пластунів Морави і Шлеська з пл. табором, в якому взяло участь понад 2000 пластунів. Від Закарп. пл.  области виїхало 11 пластунів, які дуже добре презентували себе, а виступами своїми при ватрі, в поході і в таборі заслужили повне признання начальника моравських пластунів.
	Цього року було на Закрпатті два пласт. Табори у Ставному, в часі від 5.VII. до 28. 7VII. 1928 р. а саме хлоп’ячий і дівочий. У першому було 31 пл к-дт скмт. Л. Бачинський, у другому пластунок 16, к дткою сес. Лукачева.
Німецькі пластуни у Львові
	18 серпня ц.р. витав львівський пл. Кіш девятку німецьких старших пластунів, представників «Pfadfinderbund-y», які перші з чужинців приїхали звидіти край та пізнати обставини, серед яких живуть українські пластуни та навязуючи з нами братерські зносини ввели в життя найважніший клич пластової ідеї. Першого дня, т. є 18 ц. м. оглянули нім. Пластуни під проводом В.П. Др. Раковського український Львів та здобутки української культури, збережені в музеях ім. Тараса Шевченка і Національному. Другого дня вечером загостили до Обласного пл. табору на Соколі, де мали нагоду пізнати наше пластове життя та висліди наших дотеперішніх змагань.
	Щоби краще пізнати наше таборове життя, німецькі пластуни старалися в ньому брати живу участь, помагали в праці коло площі, брали участь у звіті, молитві і т.п. Вечірні хвилі провели при ватрі зі співами й танцями, які викликували щирий бадьовий настрій, а аналогічні тексти укр. і нім. пісень були виразником спільних почувань пластунів двох націй. З табору відбули 1-дневну прогульку на Високо-Ігровище, звідки при гарній погоді бачили цілу панораму Горганів. З жалем прощали гості наш табор, щоби як казали, звидіти ще більше околиць чудового українського краю. Під проводом двох ст. пл. Л. Чортів, С. Коржинського та Д.Пясецького звиділи вони ще Станиславів, Яремче, Ворохту; через Говерлю, Шпиці, оглянувши Чорногору перейшли на Гуцульщину. В Жабю були на храмі та оглядали Гуцульщину в чудовому святочному строю. Дня 29.VIII ц. р. вернули знова у Львів. Тут відбулося в пл. домівці святочне пращання та вручення Верхов. Отам. хоруговки зеленої краски з вигаптованим знамям УПУ ладу, від УПУ- Союзові Німецьких Пластунів.-30. VIII. Частина відвідала черемиський пл. Кіш, оглянула Перемишль та вернула домів. Друга частина задержалася ще один день в Львові, відтак Стрию і 1. ІХ відїхала через Закарпатську Україну, вступаючи до наших братів в Ужгороді, на Угорщину.
С.К. «ЛЧ».
ІЗ КНИЖОК ТА ЖУРНАЛІВ.
Надіслані до редакції книжки:
Я.Г.Кухаренко. Твори, вид. Громада Українців  Кубані. Прага 1928, ст. 144
Мала обємом- багата змістом книжечка. – Цікаві головно оповідання «Пластуни» та про чабанування на Чорноморі. Варто познайомились з нею блище. Яків Кухаренко це один з наших письменників 70 рр., а рівночасно генерал чорноморських козаків. На своїм становищі генерала зазнайомився він добре з життям чорноморського козацтва, а між іншим із життям кубанських пластунів,від яких ми взяли свою назву. Хто цікавився на їх життя хай читає його твори. Про кубанських пластунів помістив він цю саму статтю п. з. «Пластуни» ще в 1862 р. у петербурзькому укр. часописі «Основа» (за лютий). Виїмки з неї поміщені в «Молодім Життю», ч.1. в 1925 р. п. з. «наші предки». Тепер містимо її в цілости.
Л. Бачинський. Правила доброго поведення, вид. «Ватра», Ужгород, 1928 ст. 120, 8
Дуже старанно видана книжечка з ілюстраціями, що охоплює, цілий т.зв. «bon-ton» повинна заступити пластунам(-кам) всякі чужі видання з того обсягу. Її повинен безумовно прочитати кожний, що має претензій до інтелігентної людини, а зокрема кожний пластун, що має обов’язок бути чемним: мусить він отже знати, кому яку віддати шану, коли і де як поводитися. Книжка та наче видана в першій мірі для пластунів, бо узгляднює ріжні випадки з пластового життя (пластовий закон, поведення в пластових таборах і т. п.) та містить пластові ілюстрації. На вашу думку повинні еґзамінатори вимагати при І. пл. іспиті належного опанування змісту тої книжки.
Західно-українська кооперація в 1926р. накл. Ревізійного Союзу. Львів 1928. ст.74
Gerhard Tannenberg: Von deutschen Pfadfindern, вид. «Der Weisse Ritter» Postdam. ст.64. Зміст-лєктура для пластунів на дорогу до табору, в таборі та з поворотом до дому.
Regelement interieur des Leuveteaux – Правильник для  зорганізованих у «Federation des eclaireurs de France».
(...)-Dresden- Heft. Вид. D.P.B.Hamburg
Від часу існує у Львові наше видавництво. «Добра Книжка», що видало цілий ряд дуже гарних і вельми пожаданих для нашої молоді книжок. Зміст добірний і цікавий підносить читача на дусі, розвиває благородні почування, підносить уровень моралі і сталить характер. Длятого поручаємо їх в повній нашій пластовій молоді. Пластуни повинні їх набути до своїх бібліотек. В останнім часі надіслало до Редакції ці книжки:
Осип Лещук: Кріваві Сліди, оповідання з визвольної війни, Львів 1928, 16, 164ст.
Борис Монкевич , сотник: слідами новітніх запорожців з ілюстраціями, 1928 16 196 стр.
J. Emonts: Кenatu Buafu, Duch Trwogi, powiesc podnoznicza, 16 , 208 стр.
М.Е. Деллє Граціє: Два вороги, оповідання, переклад з німецького, 1927, 8 і 26 стр.
А.Б. Жінка і дитина на Радянщині, 1928, 16, 30 стр. 
А.Б. Більшовики і селянство, 1928, 16, 30 стр.
Пластові журнали:
	Одноднівка ч. 1 I-го. Кур Ст. Пластунок «Ті, що греблі рвуть» Львів, червень 1928. 13 стр. 34Х21 цикльостиль. Може рік тому взад заснувався Курінь ст. пластунок « Ті, що греблі рвуть» Дібрались в ньому одні з найбільш діяльних. За мету поставили вони собі прорвати греблі в дівочому пластовому уладі зреформувати його, та направити його злі сторони. Ця одноднівка являється одним із вислідів їх змагань. Належить її радісно повитати хоч би тому, що це, здається, перша одноднівка сташих пл-ок, а друга взагалі укр. Дівочого уладу в Галичині (перша була «До сонця»: видана ІІ. Пл. полком у Львові в 1924р.: два числа). В своїй одноднівці стараються «Ті, що греблі рвуть» вказати на великий брак зрозуміння пл. ідеї у пластунок та на слабе і поверховне заінтеросовання нею. Уємною стороною одноднівки було б хіба те, що критикується доволі широко і вказується, що те а те зле, а цілком не вказується, або в дуже малій мірі, як саме повинно бути, як лихові зарадити. Критика тоді є добра і осягає свою ціль, коли на місці критикованого ставиться щось нового. Не тільки валити, але на місці поваленого щось нового ставити! (Це можна віднести до більшости наших критик взагалі) краще було би теж, коли б більше авторів можна замітити в одноднівці. Цих кілька слів поради нехай не знеохочує видавців. Противно! На нашу думку згадана одноднівка осягне вповні свою ціль, коли видавці доповнять її виданням слідучої одноднівки, в якій вже без зайвої критики вкажуть ясно, як, повинно бути і як лихові зарадити! (Іс. П.)
	Шлях, Ч.1 липень-серпень 1928, вид. 37 Пл. К. Місячник 16 стр. 8, шапірограф. (Це число присвячене головно патронові куріння Д,Вітовському.)
	Пластова Зірка- 50 П.К., Львів, червень 1928.
Підслухане
- Ваша донечка, Добродію, ще в Пласті? Бо я свою відбираю!
-Чомуж то? Моя, кажу вам, вернула з табору як циганка, огоріла, здорова, весела…
- Ось саме про цей табор, це просто страшне!
- Що такого? Нічого я не чував…
-Хибаж не знаєте, які нечувані там гігієнічні умовини яке легковаження всякої естетики:… «Леговища тісно біля себе, над летовищами одежа, на поперечках черевички на «позір»!»…
- Ха, ха, ха, і це вас так обурює, а коли так прийшлося би спати у шатрах, ще може й в дощ, булоб, думаєте, гіґієнічніще і естетичніще? Цеж, бачите, пластунки, а хата для них в лісі- це палата, гіґієни мають в таборі по самі вуха, а естетики- там на Соколі просто купаєтесь в ній цілий божий день, ніччю важніща практичність ніж естетика. Але, кажіть но, ви були на Соколі і вам не сподобалося там?
- Ні, я там не був. Донька була, але що вона розуміється на гіґієні і естетиці, їй щоб товариство, забава, гори, ріка, то в хаті не вдержиш…
-А відкілля у вас такі небезпечні погляди на гігієну і естетику в пластовім таборі?
- От кажу вам, я це вичитав в «Новій хаті», якась стаття про прогульку в Підлюте, навіть не знаю чия. Але пощо таке пишуть, наче б це страх яке було важне…
- Ах так, відтам ви взялися вчити гігієни? А читали ви там також, як то ці прогульковці, що критикують пластунок в таборі, самі мили черевики і понхочи в ріці, одягали їх відтак мокрими на ноги і в дорозі на собі сушили- отце, бачите, «гігієна»!
- Небувале, цього я навіть не дочитав. Але як це такі затоки, то цур їм, а доньку лишу в Пласті, видно не так воно зле, а пощо дівчина має на мене бокуватися.
Із преси.
	Цього року посвятила українська преса багато уваги нашому Пластові. Це є доказ, що Пласт вже давно вийшов поза рямки «діточої забави» і займає як виховний чинник належне місце серед української суспільности.
	Так уже починаючи з червня появляється в «Раді» низка полємізуючих статей, як н. пр. в ч. 69 «пласт у небезпеці» в ч.81. «До відома провідникам Пласту» та суть тої справи виложена ясно на іншому місці нашого часопису. Дальше у «Новій Хаті», що дотепер посвячувала порівнююче найбільше місце пластовим справам – появляється дві статті «На пластові теми», де батьки пластунів(-ок) виказують вповні зрозуміння пласт ідеї та дають проводові цінні вказівки.
	Широкий головно відгомін у пресі найшло пластове таборування, що в свою чергу викликало цілу низку більш і менш прихильних поглядів. І так «Діло» помістило в чч. 183 і 184 статтю інж. Дурбака «Табор новиків у Підлютому» та в ч.187 статтю Др. Коренця «У дівочім пластовім таборі», в 185 ч. про славний «Напад на укр. пластунів» у Підлютому. У 107, 108, 109 числах «Нового часу» знов знаходимо статтю Др. Дмоховського «Два дні в пластових таборах» та в ч.102 «Де ми живемо?» про напад на пластунів. Ці всі вище наведені статті переповненні не лише теплом батьківських сердець, але також і певними аргументами громадян, що бачать передовсім у Пласті будуче нашої молоді. Також находимо у «Новій Хаті» згадки про таборування, а це стаття п.Олеськів-Федорчакової «Про пластові табори» та стаття невідомої авторки «Йдемо в Підлюте». Крім цих статей появились ще нотатки у рубриці новинок у «Ділі», «Неділі», «Новому Часі» та «Новій Зорі», а саме з приводу гостини німецьких пластунів у Львові.
Остап Б.
До Відома всім Членам Укр. Пл. Уладу 
і всім Особам, які Пластові помагають і сприяють
Доводиться Українському Пластовому Уладові «оминати обережно» один «зрадливий яр», поборювати одну недугу. Треба цей яр оминути, трудність поконати, недузі протиставити сильний, відпорний організм. Готовиться! До ваших уший може вже дійшли, а певно ще дійдуть голоси-підшепти до негодовання, до некарности, до відступства, до ламання єдности. У ваші руки впадуть письма воюючі хитро уложеними доказами, замітками, зазивами до виступів буцім то в обороні чистоти пластової ідеї. Бережіться: Це виходить від одної-двох одиниць, які попали у внутрішнє розєднання совісти між пластовою вірністю народові, а службою по стороннім впливам і беруться це розєднання вщіпити в вас під видом – обурення на мниму несправедливість рішень, з’їздів, управ, ВПК-ди. Держіться певної признаки.
Чоловік, який для оборони своїх поглядів, хочби і як вони ідеально виглядали, поступає так, що воно йде на руку ворогам власного народу, підкопує довіря в його зорганізовану силу, цей чоловік мусить мати в цім свій власний інтерес. Цим інтересом буває матеріальна користь, буває й особиста амбіція. А помагати йому, коли він таких способів уживає. Значить не помагати якійсь добрій ідеї тільки пособляти кирині. Цьогож ні пластунові, ні тому, хто розуміє і цінить пластову ідею, робити не годиться, не вільно, не совісно. І не робіть цього, хоч би домагався цього від Вас чоловік Вам знакомий і милий Вам, хочби Ви подивляли в ньому його пластове знання, хочби Вам жаль було його ізза заподіяної йому правдивої чи уроєної кривди. На симпатії можна завестися, знання не пропаде, кривда заподіяна одиниці тільки рідко коли не дається направити, а хоч би забути, але розбиття народної єдності, знищення довіря в установи будовані літами зусиллям громадянства, народу, це мститься не на одиниці одній чи другій, а на сотках, тисячах і міліонах, на цілих поколіннях. Це гріх, - зрада. Нема в Пласті, нема в народі такої кривди одиниці, яка б оправдувалаби - в Пласті зраду пластової тайни, в народі зраду народної справи. І нема такого погляду, такої ідеї, що змушувалаб іі носія в іі обороні відкликуватись аж до цілого громадянства у часописах в справах народу до іншого чужого, звичайно ще й ворожого народу.
Тямтеж про це, коли почуєте чи прочитаєте якунебудь критику заряджень пластової влади, якінебудь пояснення пластової ідеї підписані чи голошені тими двома бувшими пластунами, які не завагалися в обороні своїх (скажім, що «своїх») поглядів неприйнятних загалом пластунів, почати шкідну полєміку в часописі «Рада», полеміку не полеміку, а просто наступ на цілий УПУлад, попертий грозьбами зламання письменного приречення не шкодити Пластові навіть по виступі з нього.
Мрачні їх і нещирі домагання, щоб Пласт вирікся національної самосвідомості, яка є в основі кожного пластового (скавтового) уладу на цілому культурному світі, ніби тому що національне почуття мало би противорічити змаганню пластунів до добра цілого людства, мусіли викликати сумнівів що до можливости співпраці з ними, тим більше, що вони загрозили зламанням карности, на випадок, коли їх цих двох одиниць домагання не буде вислухане. Хоч і як цінимо тих, що осягнули вищі ступені пластового знання, хоч і як шануємо кожний труд і заслугу для Пласту, ніяк не можемо допустити у Пласті, побудованім на карності одиниці проти загалу, до вимушування переконань грозьбами, до загарбування одиницями виключно для себе права викладу духа і значіння Пластової ідеї. В цім випадку цих двох бувших членів відважилося зробити заміт ВПКмді, як вкладникові пластової ідеї, немов би то Пласт став інституцією одної партії, тоді, коли цей заміт партийности звертався проти них самих коли ними викликаний конфлікт був наслідком саме їх роздвоєння між обов’язками супроти Пласту а їх власними позапластовими переконаннями, байдуже чи вже в злуці з партійними зобовязаннями.
У відповіди до них в часописі «Рада» заявляли ми і з отцього місця повторюємо: Неправдою є немовби в поглядах провідників і ідеологів Пласту на його суть і значіння, на його відношення до народу і до людства зайшла яканебудь зміна, немовби Пласт зробився залежним чи хоч би увійшов в який-небудь контакт з якимсь політичним сторонництвом. Пласт був і є уладом загальним, власністю і добром цілого народу, школою правдивих національних характерів і правдивого в найліпшому значенні патріотизму. Місце в ньому для кожного, хто під стягом рідної української нації бажає трудитися для утре валення і поглиблення вселюдської культури. Тут ні причому політичні партії, ні причому лукавлення: Пласт не пересуджує, як має сьогодні чи в майбутнім виглядати суспільний устрій якогонебудь народу чи й цілого людства, а тільки вважає своїм завдання будувати в душі молоді підвалини, без яких кожний устрій, хоч би й як в теорії принадний, мусить виродитися в дику оргію несправедливости, насильства, нетерпимости, вічного «виїмкового стану».
Не тут місце переповідати чи наводити архів альні факти цеї справи, із якої зродилися ці протести, заяви і т.и. Кому це важне і в кого зайвий час на те, може їх студіювати, але без цього нехай також не вірить безкритично якимсь дібраним і догідно зложеним уривкам і виїмкам цих актів. Не в актах річ, не урядовім стилю, а в дійснім життю. Фактом, життя є це, що український Пласт розвинувся так – що вже розбиваються о нього филі життєвого моря, а дехто як це над пропастю буває, дістає завороту голови і йому здається, що треба в цю безодню кинутися, бо вона тягне, бо вона одурманює величчю.
Успокійтесь, пильнуйте греблі, не вдивляйтеся в місце, де впали в безодню ці, які не закріпивши ще своїх нервів за високо станули. Не думайте що вони перші: Були давніще, досить давно тому й инші, які і грозили і падали, з яких деякі вирятувались самі, де які не вернули – жаль їм за нами, жаль нам за ними, але годі – життя, хоч би й пластове, це боротьба. За кожним разом здавалося, що для Пласту це за сильний удар – убуток сил, вирва в греблі. Минулося, Пласт остався, той наш Пласт, ця наша ідея, ця наша будівля побудована на скалі правди, не ці їх хиткі домики, будовані на лукавстві, нещирости і крізь них прозираючій личній амбіції.
Коли дійшовби відси голос до них, до тих двох, що беруться ломити дане торжество приречення, (бож до звільнення їх від приречень є якісь установи, якісь Курінні Ради, Верховні Зїзди – а не вони самі собі) то хоч вони вже не пластуни, ми візвалиби їх, щоб не побивались за геростратовими лаврами, бо з таких лаврів мало вдоволення а багато, багато нечисти, і несмак, і жаль. Комуж бо заподіять зло і кривду? Чи тим, думають, на кім хотять мститись за подразнення своїх амбіцій, за зіпсування своїх плянів?
Зайві їх питання і – нещирі. Нам всім відомо, чому вони роблять так а не інакше, що це не обиджена їх амбіція ні охота пімститися, тільки плян – усунути Пласт, зірвати греблі і із вні залити морем, коли не можна вже із внутр цеглу по цеглі розібрати упертої будівлі.
Пластуни й Пластунки й всі, що Вам доброго Вашого, українського Пласту на серці, держіть пластовий прапор кріпко в своїх руках, не передавайте його в нічиї непокликані, самозванчі руки! І затямте: ВПК ні ніяка інша правосильна власть У.Пл. Уладу не звільнила, не звільняє і не може звільнити бувших пластунів Володимира Остаповича і Григорія Салевича від зложеного ними в Пласті приречення що: «Навіть після виступлення з Пласту не утворю без порозуміння і згоди ВПК у Львові ніякої іншої пластової орґанізації, ані не приложу руки до творення такого уладу, який чим-небудь ділав би на шкоду первісній основній пластовій ідеї і Українському Пластові» (гл. пл. карта впису). Хтож сам себе звільняє від приречень, цей ломить пластова слово чести.
Скоб!
За Укр. Пл. Улад як секцію Краєвого Т-ва Охорони дітей і опіки над молоддю
Верховна Пластова Команда у Львові
Львів, 15 вересня 1928 р.
За згідність:
Тарас Дурбак
в.о. секретар В.П.К.

