МОЛОДЕ ЖИТТЯ
ЧАСОПИС УКРАЇНСЬКОГО ПЛАСТУ
Львів 15. Січня 1927
НЕХАЙ ЖИВЕ ХЛОПЕЦЬ!
“Нехай живе цей, що зібрав нас тут в братерській любові та праці, нехай живе цей від якого ждемо кращого майбутнього світу і націй – нехай живе хлопець! – це слова сімдесятьлітнього ідеольоґа пластунського руху Бейдена-Павелля на конференції в Кандерстеґ.
І коли з новим роком я проглядаю минулий рік в українському пластовому житті, наш пластовий рух уявляється мені хоч і вярмленою але стихійною силою, яку спрямували посторонні обставини і навіть ми самі в назначені береги та греблі, і якій наказали ждати пригожого моменту, який мав прийти зі статутами чи міжнародніми визнаннями.
І вкупі з тим уявляється мені цей, що творить цю стихійну силу, цей якому тісно було в берегах та греблях, і якому хотілося вже або статутів, щоби пластовий рух міг вільно ширитися по рідній країні, або вже йти далі, змагатися, падати і знову зриватися до боротьби. Уявляється мені пластун, хлопець цілий у сонці, з розвіяною хустиною на шиї і посміхом на устах…
Сьогодні цьому хлопцеві – нам вже нічого чекати, хоч старання в даному напрямі можна далі провадити. Статути для окремого Пласту, який змігби поширювати свою діяльність по всіх українських землях, нам відкинено дав рази (мовляв: справити дрібниці!). А минулорічна міжнародня скавтова конференція в Кандерстеґ (друга відбудеться аж в 1929 р.) виказала знову наглядно, що з нами як з пластовою орґанізацією будуть рахуватися тільки тоді, коли ми будемо державною нацією. Хиба, якщо ми схочемо зарахуватися до “національних меншостей” і кричати собі на сором про свої права, то нам дадуть (як будемо лояльні!) “право закладати пластові відділи”, котрі належачи до народнього скавтового Союзу (даної держави) і підлягаючи його статутам, будуть мали право уживати рідної мови в свойому внутрішньому житті і право йменувати своїх скавтмастрів і провідників”. (див. 15. Резолюція Міжнарод. Скавтової Конференції 1926 р.)
Ледви чи здалобся до чогось оспорювати актуальні резолюції Конференції, (які, до речі, можнаб опрокидати одні одними) вишукувавати їх причини, або негодувати на братні улади скавтського світу. Ми як пластуни визнаємо справедливість супроти себе і супроти других і такі резолюції нас не дивують. А впрочім чи моглиб ці резолюції заважити нам на чомусь, чи спрямувати в инакшому напрямі наш пластовий рух?
Український хлопець знає, що йому треба йти далі своїм власним, одиноким шляхом, на якому йому треба, як я сказав боротися, падати й знову зриватися до боротьби. І цим шляхом він піде зі загально пластовими ідеалами. Бо й для нього, як і для пластунів усього світу найвищим обовязком: служба Батьківщині, бо і для нас, як і для учасників Міжнародньої Конференції “закріплення дитини в її природньому середовищі, значить: в її власній родині та країні, стає сьогодні надалі першим прінціпом правильного виховання” (19. резолюція). І вкраїнський хлопець все буде памятати, що цивілізація була і є спільним твором всіх народів, навіть і тих, які в минулому невпинно змагалися зі собою” (19 резол).
Ідея міжнароднього братерства не виключає націоналізму в основі пластового руху. І саме патріотизму, громадянських чеснот український хлопець-пластун буде вчитися у скавтів великих націй: Анґлійців, Американців, Німців чи Поляків, і як вони, він все буде гордий, що він Українець.
І приміром для його праці, буде праця хоч би довоєнних польських “harcerz-ів”, або сьогоднішних мадярських скавтів, для яких пошматувана Батьківщина стоїть на передньому місці, і які все працюють з думкою про нещастя, яке впало на Мадярщину з договором в Тріянон, (що обкроїв їх велике королівство до маленької країни); або німецьких юнаків, 11. точка закону яких, каже, що: “німецький юнак при всій радости не забуває ніколи, що … диктатом накинено протиправно на широкі простори німецької Батьківщини і міліони німецьких земляків вороже ярмо”.
Як вірять скавти всіх народів у розвій всесвітнього скавтінґу, так віримо і ми в свою працю і в свою мету. Український пластун знає, що у величезному скавтському рухові світу український пластовий Улад теж одно зі звен, нехай непризнане, але й не останнє; що наш Улад сьогодні в такому становищі, в якому були колись признані великі пластові Улади світу.
І нехай нам з гори накидують форми, приписи, нехай нам кажуть “що нам можна, а що не можна”, – доки буде хочби один український хлопець, який з усміхом пластуна перескакуватиме всі колоди й перешкоди, доти він один буде вибірати свій шлях і творити своє життя. Бо кожна форма, рух улад чи орґанізація є для хлопця, а не хлопець для них. Він їх добірає, творить, а коли треба розбиває і шукає інших.
Тож – “нехай живе хлопець”!...
Самітний Олень.
Пластуни в нещастю.
Фльоріда. – Типова відповідь. – Ґрупа добрих! пластунів. – Як працювали. – Телеґраф в руках пластунів. – Модерне “Посольство Ґарціове”. – В чім помагали. Праця не хлопців, а дорослих.
Мурнисборо, Санта Барбара, а сьогодні Фльоріда. В кожному з цих міст перейшли пластуни “хрещення вогнем”. Не очікуючи нічого, нагло опинилися вони в середині світа, що розпадався в ніщо перед їх очима.
Не стає слів, щоб списати все те, що робилося на Фльоріді. Найбільша фантазія, не в силі видумати того, що було в дійсности.
Вітер і дощ, дощ і вітер цілих 48 годин, потім буря, яких 137 миль на годину (219*2 km!).
Смерчі, цебто воздушні стовпи зривали з домів стріхи, як паперові шапки, авто перевернені догори колесами, розхитані будівлі, вивернені з корінням дерева, (...) море в потоці филь розілялося по низьких (…) місто, так що кораблі опинилися аж (…) улицях.
Сотні людей загинуло, були тисячі ранених, а матеріяльні втрати досягають сорок міліонів долярів.
Від чогоб ви почали, колиб почули, що над вами горять стріхи, а вікнами другого поверху вривається вам до помешкання море?
Не переборщуючи це спіткало пластунів у їх праці. Це був судний день, коли люди мали показати силу своєї душі.
А тут багато “сильних” захопив панічний страх, а багато “слабих” виказалося дійсними героями.
Всюди під час нещастя відповідь скавтів була: “були готові, щоби помогти другим”.
Деякі були цілими годинами в службі, як тільки прийшло завізвання до помочі. Багато з їх учинків були наглядні, але були і діла, від яких останні люде втікали, або відмовлялися. Пластуни їх виконали цілком самі і ніхто цього не бачив. А виконали справді чудово.
Пластовий стрій з розвіяною хустиною було видно всюди – помагали тим що втікали, стерегли доми, виправляли шкоди, розносили відмости, помагали лікарям і сестрам милосердя. Вибудовували захоронні шатра і варили їжу.
Всюди показували свою ініціятиву.
Їх добре діло стало славним. Громадянство почало розуміти, що в пластових відділах мають горожани надзвичайні сили не аж на завтра, але вже й на сьогодні. Багато стверджувало, що під час оркану з дощем падали жаби. Не жаби, але добрі діла.
Майор Е. С. Romph назвав працю, яку пластуни виконали – “чудова”– а зі всіх кінців держави Фльоріда одержували пластова централя слова найщирішої подяки та признання. Ось кілька вчинків, про які можна було довідатися серед тисяч инчих. 
Місто Moore Haven було цілком під водою, коли порушилися греблі озера Okeechobee. Пластун Gene Parker зі своїм братом перші з тих, хто добувся до розрушеного міста покористуються для цієї ціли човном до якого прикріпили малий мотор з водяним пропеллєром.
Пластун Ballantine a Fort Muers з братом висвободили дві жінки з авта, яке заплуталось серед електричних дротів.
Свідки стверджують, як цей учинок впливав на нерви.
Це все робилося під час, коли буря досягла своєї найбільшої сили.
В Міаті, котре зазнало найбільше страт і найбільше з усіх міст було зруйноване, пластуни були і службі від початку захоронних і помічних праць. Пластун Robert Green сам подав першу поміч більше ніж сотні ранених.
В Hollywood був пластун Francis Jahner 19 ¼ год. в службі без відпочинку перший день по катастрофі. В останніх 9 днях віддавав щодня 12 годин на правильну захоронну працю.
Урядовець округу Palm Beach, Artur F. Backer, в свойому звіті подав: ані година не минула від завізвання, а вже всі пластуни зійшлися. Західне телеґрафічне товариство (Westen Union Telegraph) було просто засипане депешами і запитами за рідними та знайомими. Управитель запросив до помочі пластунів з West Pal Beach, Vesley City і Lake Worth. В короткому часі були пластуни на місці, а за дві з половиною години полагоджено стільки матеріялу, що на думку управителя, міг бути полагоджений, що найменше за 6 годин.
Є книжечка під назвою “Посольство Ґарціово”, в якій описується відданий і свідомий обовязок хлопчини, котрий не зважаючи на страшні перешкоди, не відмовився і поручив письмо до рук того, кому воно належало. Примір людини, яка знає, що є відповідальність і обовязок. В час нещастя на Фльоріді виказався цими здібностями й американський пластун.
В понеділок в ночі 20. IX. дістала центральна канцелярія політичних товариств в Ralm Beach радіом прохання пюрського кореспондента льондонського Times за перепусткою до спустошених країн, щоби міг подати своїм читачам свіжі справи. Зі зрозумілих причин був до того нещасного краю вступ не запрошеним відвідувачам заборонений. Хотів приїхати потягом 23:45 h.
Написано телеґрафічну перепустку і послано скавтом Jesse Webster-ом, аби віддав її на телеґрафічній стації (Webster мав 13 літ і в сьогорічньому літньому таборі здав третій іспит.) Western Union Telegraph мав дуже багато телеґрам до полагодження; тому відмовився приняти телеґраму вислав залізничний уряд але й тут йому не вдалося. Тоді сів пластун Webster на лавку й почав чекати. По півночі – досить спізнений – приїхав потяг. Голосно викликуючи імя адресата найшов його і передав перепустку. Якщо такий вчинок є для дорослого чоловіка добрим й справедливим, то чим є він для тринайцятилітнього хлопця?
Ось що робили пластуни під час нещастя на Фльоріді. Подавали самі, першу поміч, самі провадили службу допомогову, були посланцями усім урядам та інституціям, помагали розділювати їх, приготовлювали; розділяли продукти на помічних стаціях, вичищували улиці міста від розбитих предметів, будували шатра й притулки для людей без домів, помагали робити перші необхідні речі в домашньому житті, помагали в урядах, стерегли розрушені доми і залишені склепи, заступали шоферів, помагали сестрам милосердя, піклувалися дітьми та немовлятами, і ще в багатьох инших справах були ужиточні, яких було так багато, що несталоби місця, щоби їх описати.
Врешті прочитайте, що про скавтів та їх працю написав часопис Daily News в Міаті, коли знову вийшов по катастрофі. Зайняли свої місця як вояки зі зрозумінням свойого святого обовязку. Не мало помогли при скорому відбудованні зпустошеної землі. Звільнили дорослих, взявшись до, того шо їм було призначено і тим дали можливість дорослим працювати де інде. Місто є їм без міри вдячне. Не була це праця, яку викопали хлопці, але праця мущин.
З чеського перекл. (Rano ч. 2.) ст. пл. розв. Д. Козіцький
Орлине перо
Поворот Медвежого Серця.
(Докінчення 1).
III.
Був чудовий ранок. Схід мінився різнобарвними світлами, а скелі золотилися прозолотю світанку. Понурий і дикий вид усієї околиці з її високими, голими брилами ґраніту, чорною лячною гущавиною пралісу, мутними і непривітними нуртами швидкої бистриці під чудотворним впливом благодійних променів става лагідніший.
Заповідався прегарний соняшний день, бо небесна баня була прозоро – чиста, на її блакиті не видно було найменшої хмаринки. Птацтво високо вкружляло радісно щебечучи і звірі вилазили на світ Божий зі своїх нічних леговищ.
Стежкою, що змиїлася по щілинах і зривах скель та вела на сам шпиль, прямував Медвеже Серце. Марне і жалісне було його обличчя, не мало давного гордого виразу і ясности і блеску в очах. В скудовдженім волоссі не видно було орлиного пера, на тілі не було леопардової шкіри.
Тільки тіло його, хоч худе, було сильне і мускулясте, відпорне і загартоване на всі небезпеки.
За поясом заткнений був гострий томагавк, котрим добував собі їду.
Він виліз на сам вершок скельної брили і станув випростувавшись. З його появою перелякані вужі кинулись в ростіч та позалазили у щілини, а хижі супи та кондори зірвались з каміня і голосно лопотячи крилами полетіли на долину.
Холодний гірський вітер маяв волоссям Медвежого Серця, а бронзоваве тіло, викуте немов з криці заясніло проміннями сонця.
Перед його очима простягався широкий краєвид. Під ногами сірі скелі, але чим низше тим природа ставала гарнійшою і багатшою.
По цей бік гірського хребта досягнув соколиний зір Медвежого Серця ледви замітний табор побратимів – Медведів у зеленій пущі. Слабий дим з ватри линув у прірву блакитну і там гаснув. Шестеро побратимів притулилось в тіні кедра. Медвеже Серце відвів очі від того видовища і глянув по другий бік себе. Ген, ген в долині, над берегом шумної великої ріки, що котила свої хвилі по білих каміннях розложився табор Даксагаїв. Життя у ньому будилося. Войовники суєтились по таборі, новий вожд Чорний Вуж второпно розпоряджував, скавти порались коло забитої звірини, юнаки приганяли мустангів з паші…
Душа Медвежого Серця раділа дивлячись на цей табор, в котрім кипіла праця і життя. Але заразом жаль і журба пройняла його. Він схилявся і вхопив голову у руки. На нього знова наступили Чорною Хмарою спомини з давніх літ і неясні думки про будуччину. Так простояв він в задумі якийсь час.
– Годі! Гукнув він всею силою своїх грудей. Доволі марніти в безділлі! Доволі терпіти у тюрмі слабкодухости моєї душі! Чиж славолюбам і слабодухам є місце на землі? Чиж не бачу я даремні мої змагання вкресати вогню життя по цей бік скель? Довг кличе мене туди до моїх славних войовників Даксагаїв, що ведуть правдиве юнацьке життя!
Чиж час тепер на суперечки і коромоли, коли на овиді червоніє кровава заграва боротьби? Маю вибірати: тут горстка самолюбів, переповнених гордістю і ненавистю, знеохочених власними невдачами до життя, а тут сотки здорових і тілом і душею лицарів!
І Медвеже серце мов олень поцілений стрілою ловця шибнув на діл полохаючи птаство і звірню…
Справдилось пророцтво Буйволового чола: Медвеже серце не вернув уже більше до табору Медведів.
IV.
Поважно й тихо засіли Даксагаї довкруги ватри великої Ради. Було їх менше, але завзятість і відвага пробивали в їх суворих обличчях.
– Браття! Почав Чорний Вуж, славний вожд Даксагаїв. Справа великої ваги веліла мені скликати вас на цю нараду.
 Страшна небезпека загрожує нам зі сходу. Давно як ви знаєте, причалили до нас білі лиця і вступили на нашу землю. Спочатку були вони добрі і лагідні, навчили нас багато добрих речей і дарували нам зброю, але тепер хотять здобути й поневолити нашу країну.
Це великий Дух карає нас за наші провини і їх лиці!
Стежі що вартували над Великим Морем донесли, що велика сила човнів з білими вітрилами зближається до нас.
Ще трохи і блідолиці запанують над нами, а тоді прощай золота свободо!
Тому ми тепер усі як один мусимо станути до боротьби…
Зненацька вожд замовк і глянув кудись в бік: За ним і всі войовники звернули голови.
Велика тиша запанувала довкруги.
До Ватри поволі зближався Медвеже серце. Ніхто не пізнавби у вихуділій, покірній постаті з головою винувато схиленою в діл, колишнього славного, гордого золотого войовника.
Кілька кроків перед ватрою він спинився.
– Вітай нам медвеже Серце! Стиха озвався велика стопа. Ми тебе ждали. Піднеси свою голову і сміло глянь на нас. Миж усі твої браття і радіємо, що ти вернув до нас.
– Паа! Голосно потвердили всі войовники. Медвеже Серце випрямився. В очах його заграли давні іскри, лице привітливо всміхнулося.
– Здорові були браття Даксагаї! Я вернув до вас по святий огонь життя! Забудьте про все, що мунилось! Нехай його вітер розвіє по преріях або хвилі понесуть у Велике Море!
Прийміть мене до свойого гурту!
Всі войовники голосним кличем привітали його, а чорний вуж закурив вуглем люльку мира і подав її медвежому Серцеві, він потягнув запашний дим і подав свойому сусідові, колишньому ворогові червоній Рибі – Паґу Анґаре. Так заключено наново вічну приязнь.
Ще того вечеру Медвеже Серце встромив перо орла в чуприну, приняв імя Куппуї – Огняне Серце, на знак невгасимого вогню життя, що запалав у його серці та завязав кровю вічне побратимство із червоною Рибою, Чорним оком – Кольмапуші, Чінґасковком – великим вужем, Маґуою – Хитрим Лисом, своїми колишніми ворогами.
Весь табор Даксагаїв обєднувало цього вечору велике свято.
V.
День хилився до кінця і сутінь вечеру поволі залагла на околицю. Небосклін був уже чорний, сонце ховалося за обрій.
Передвічний бір сповився таємничою темрявою. Чутно було рев бізонів, протягливий голос аґуарів і шум та безліч ріжнородних незнаних голосів, що жахали але й рівночасно манили до себе. В синій далі ледве мерехтіли гори, зараз коло ліса плила широка ріка бистрою течією. Береги її були то раз круті, то низькі, порослі комишом, то творили низькі заливи зі спокійним, лінивим плесом.
Лентою ринула ріка до заходу, де немов зливалася з небом. Ясне сонце немов погасло, зануряючись в ній і золотило її хвилі веселкою проміння.
Тисячі птацтва гніздились у болотнистих берегах ріки. Чаплі поважно бродили край берега. Хорустілі, деркачі і чайки викрикували недалеко. Дикі гуси і журавлі летіли довгим ключем кудись на инші місця.
Час до часу кидались у воді риби, показувалося та зникало в глибоких нутрах тіло сома, очеретом шелестів великий вуж або черепахи йдучи до води. В повітрі жуміли рої комашні.
Берегом ріки йшли мовчки три побратими – Медведі. Туга і сум відбивалися на їх струджених суворих лицях. 
– Стійте браття! Тут скрив я свою плоскодонку! Промовив один з них. І справді при березі колихався на прудких хвилях човен привязаний до верби, що схилилася корінням над воду.
– Прощайте останні Медведі! Відізвався червоношкірий з прямим й отвертим виразом лиця з довгою рушницею в руці.
Руки всіх трьох самохіть простягнулися до себе.
– Бачу, що нема нічого на світі, тій безвихідній долині горя і терпінь. Не варто навіть знатись з людьми. Говорив він далі з жалем.
Розбилося наше побратимство, котре обіцювали ми собі до смерти, як ледова крига на сонці. Перший Медвеже серце наш вождь зломив приязнь і пішов до ворожого табору, бо не знайшов з нами вимріяного вогню життя за ним подався Токай-му – Оголомшуючий Пястук, який як ми чули знову прославився у Даксагаїв, потім покинув нас Мудрий Пугач і зробився пустинником, щоби розслідити всі таємниці природи, а ось недавно і Тоук-Тей, що до останньої хвилини був з нами перейшов до блідолицих, бо вони опінили його силу і зручність…
– А тепер і ми розходимось. Докінчив другий побратим.
– Тебе, Каї Унуне Гремучий Громе, жде твоя вірна суджена, Червнева Роса!
Говорив далі перший Медвідь звертаючись до свого молодого товариша, убраного в нове войовницьке вдіння та прикрашеного соколиними перами.
– Так. Тепер буйволове Чоло мандрує у чужину, шукати щастя. Значить всі ми можем маємо якусь ціль.
– А щож остає тобі, Довгий Карабіне? Спитав нагло Буйволове Чоло зпершись на весло, котре взяв із лодки.
– Мені, відказав сумовито Довгий Карабін, лишаються ще три стріли! Чуєте, показав він на бір, звідки доносились ріжні голоси, це дух пущі кличе мене! І він закинувши свій довгий карабін, від якого дістав імя, махнув рукою до побратимів та подався (…) травою в ліс, що чорнів ген далеко.
Прощай Гремучий Громе Каї-Унуне. Пора й мені в дорогу Промовив Буйволове Чоло, сідаючи в човенце. Хай Великий Дух поблагословить тебе враз з твоєю – Червоною Росою!
– Прощай, Буйволове чоло! Відпові Каї-Унуне.
Лодка відбила від берегу та поплила течію. Каї-Унуне довго дивився зажурено вслід свойому побратимові Буйволовому Чолі, котрий гнав свою лодку бистро вперед розсікаючи веслом срібне зеркало і на постать Довгого Карабіна, що вже ледви мріяла на обрії темного пралісу…
Кінець.
Вивірка, білка, білиця.
Родина: гризуни. Живе в уміркованій полосі.
Роди вивірок: руда (сподои біла) червона і чорна, попеляста.
Вага: до 500 ґр.
Живе: до 8 літ.
Пожива: ліскові оріхи, зернята, буква, жолудь, кора дерев, овочі, гриби, пожирає також яйця і молоді пташки.
Голос: пфт. голос у небезпеці: мйіїї; дуже проразливий, тонкий голос.
Вороги: яструб, куниця, кіт.
Криївки: гніздо з дашком, вистелене мохом, листям, дуплаві дерева, постійно у лісі.
Важніші прикмети: гнучкість, зручність, память, привязання, ніжність.
Хиби: замітна цікавість, великий шкідник.
Ловиться: стрільбою, сільцем.
Звичаї й обичаї: Живе малою громадою, на зиму лагодить припаси, зіскакує головою в діл, легко засипляє на зиму, молода примховата обгризає овочі до половини і викидає, проти вітру заслонюється хвостом, у небезпеці, тікає від громади, у страху виливає моч.
Як самому зробити лук.
Постійний бій за життя та змагання зі звірятами, які (…) первісного чоловіка силою, примусили його продовжити свою руку списом, удар кулака збільшити віднятим з кишені каменем й под. Винахадом стріли, лука, ратища та спису досягає первісний чоловік верху сего уміння перевищувати небезпечних звірят силою, зручністю та звинністю і разом з тим доброго і легкого способу добування продуктів, необхідних до відживлювання.
Лук, стріла й под. були для первісного чоловіка більше знаряддям ніж збруєю, бо мали передусім те значіння, що забезпечували йому достаток їди, і лиш потому служили як зброя потрібна до самооборони; і, накінець, в пізнішому часі стали користуватися стрілянням з луку, щоби показати красу рухів, бистроту ока, звинність, зручність та опанування себе. Тепер перше і дрге значіння луку та стріли стали нам – цивілізованим – непотрібними, між тим як третє його призначення добре вжитковується для виховання не лиш пластунів, але і загалу. Розуміючи це велике значіння уміння стріляти з луку; мусимо постаратися, аби воно як найбільше розширилося між пластунами.
Крепкі, тривалі та гнучкі луки можна робити або з молодих деревець, або з рівних гиляк старих дерев. Але зрізавши молоде деревце ми не зважаючи на це, що знищимо молоде життя, яке саме тепер почало розвиватися, досягнемо лиш одної цілі, зробимо лиш один лук. Яка це дорога ціна! Тому радше поставимо собі користуватися тільки гиляками старих, доспілих дерев, які своє життя вж мають за собою і мусять покоритися старости; які досить вже зужили енерґії сонця, наслухалися лоскоту летючих вітрів та жуміння комах; які не одного мандрівника заманили в гаряу літню пору під тінь своєї розлогової, кошлатої корони; які післали при помочі вітряної пошти та птахів багато, багато вдатних та дорідних дітей до світа і які ще дадуть ремісникам, занятим опрацюванням їхніх трупів на меблі, ріжне знаряддя й под. багато хліба, а нам досить матеріялу на луки. (Док. буде)
Орел.
Родина: птахів-хижаків. Живе на цілій земській кулі, за виїмком Н. Зеляндії.
Роди: орел сизий, орел беркут, скоб. (бурий з білявим хвостом. скоб: бурий сподом жовтаво-білий з темно-бурими пружками).
Зріст: найбільший орел сизий: 1 м, довжина рознятих до лету крил 20 м Орел-скоб дещо менший.
Живе: до 110 літ.
Голос: поразливий – крі.
Гніздо: на недосяжних вершках скель, рідше на деревах.
Пожива: серни, заяці, лиси, ягнята, собаки, кури, гуси, в потребі навіть стерво. Скоб живиться рибою, в конечній потребі жабами й водною звіриною.
Ловиться: стрільбою, сільцем, отрутою.
Прикмети: замітна второпність, сила, відвага, витревалість.
Орел-скоб: бистрота зору і велика сила.
Хиби: хижість, кровожадність, навіть супроти своїх дітей.
Звичаї й обичаї. На лови вибірається над воду, навіть до людських осель (зимою), гнізда звичайно на найвищих деревах, щоби звідти опановувати вид, добачивши добичу кружляє великими повільними колами у горі, опісля скоро прямовісно спадає на свою жертву. Живе самітно. Біл. Медвідь
СПОРТОВИЙ КУТОК
З історії лещетарства.
Де повстало лещетарство, про те є ріжні перекази та думки. Не повстало воно у народів осілих – хліборобських, але в кочівничих, які полюючи в зимі, мусіли придумати спосіб, що влегчувавби перехід через великі маси снігу. Правдоподібно, батьківщиною лещет є Азія, звідти перенесли їх Фінляндці в Європу, а від них навчилися цеї нової вмілості Норвежці.
Перша згадка про лещета походить з року 1075., від Німця Адона з Берна, який каже, що “норвежці їздили на них там: скоро, що доганяли дику звірину”. Також в “Хроніці Московскій” з р. 1590 згадується, що москалі вже їздили на лещетах.
Перші лещета були зроблені з кости, а з часом дійшли до форми уживаної тепер. Як спорт являються лещета в році 1860 в Норвеґії, а звідти розходяться з роком 1910, коли проф. Боберський їздить сам і других учить їздити. Тоді бачимо вже кілька лещетарських гуртків. Щойно в 1924 році, по заснуванні Укр. Спорт. Т-ва “Карпатський Лещетарський Клюб” лещетарство приймає у нас орґанізаційні форми і поширюється також між народом, чого вислідои є гурток гуцулів-лещатарів з Ворохті.
Український лещетарський спорт є щойно в початках свойого розою, але перед собою має дуже гарну будуччину. 
І. М.
Ще одним зимовим спортом,
що правда не звязаним ні зі снігом ні з ледом, є пінґ-понґ, столовий теніс. Ця гра стара, але добула собі досить велику популярність й останніми роками вийшла навіть на міжнародну арену.
Від ряду літ митцями в цій конкуренції є Мадяри й рідко находяться для них гідні противники. До недавно обмежувався пінґ-понґ до міських, окружних та краєвих змагань, чи мистецтв. Щойно минулого року відбулися офіціяльні мистецтва світу, закінчені вуликим тріюмфом Мадярів. Біля них вибилася тільки Анґлія та Індія. Сьогорічні мистецтва змінили троха цей порядок. На старті зійшлися преставники Мадярщини, Австрії, Анґлії, Валії, Німеччини, Індії і Чехії. Загальний любимець – Мадяри не завели й були побіч австрії героями турнію. На дальших місцях удержалася Анґлія, валія, Індія, вкінці Німеччина та Чехія. Цей спорт завдячує свою популярність невеликим коштам набуття і тому, що не вимагає богато місця, а через те легко уладжувати мечі та змагання. У нас, у Львові та по деяких містах провінції грають теж пінґ-понґ, та поки-що нема ніякої орґанізації цего гарного цікавого спорту, яка зайняласяб змаганнями, або мистецтвами.
(ю.)
З пластового світу.
Резолюції IV. Міжнароньої Скавтської Конференції.
В 1-10 резолюціях дякує конференція всім, що допомогли приготовити й перевести наради, запевнює сір Бейден Павелля про вдячність, поважання і привязання скавтів до Начального Скавта Світу, дякує за працю H. Martin-ові, директорові Міжн-Бюра, Урядам і проводам держав і народів за попертя пл. руху і висказує призння праці скавтмастрів і їх помічників і постановлює піддержувати зусилля останніх “розуміючи, що не можна краще (як їх повною посвяти працею) розвивати любови Бога й Батьківщини і віри в високі ідеали, що нормують поведення людини”.
З инших (11-20) резолюцій в справах фахово пластових і справах виховання цікаві: 11. Резолюція, а саме, що програми змагань майбутніх Джемборі основується головно на пластових заняттях, обмежується в змаганнях ривалізацію до мінімум і кладеться головну вагу на загальну скавтську справність, яка унаочнює додатні сторони вправи і вироблення скавтів. Далі, що у всіх змаганнях, в яких треба фізичного зусилля участь має бути обмежена тільки до пластунів витренуваних до таких змагань, притім мусять бути переведені спеціяльні оглядини пластунів перед змаганнями. Накінець нагороди обмежується до простих скавтських знаків (symbols) і на будуче не твориться “міжнародніх чемпіонатів”.
Цікава ще 15. Резолюція в справі націоальних меншостей (гл. вступна стаття). Ця-ж резолюція постановлює дальше, що “труднощі щодо скавтів нац. меншостей мають бути залагоджувані бузпосередньо між Скавтським Союзом держави, з якої скавти як нац. меншість походять, а Союзом держави, якої вони горожанами”. (Приміром: між юним Ленінцями і Z. H. P. прим. ред.). Колиб обі сторони не дійшли до порозуміння справу розвязує і рішає Міжнародній Комітет.
Найблища Конференція буде в 1929 р. в ще невизначеному місці.
З новинок.
– 27. липня ц. р. обходитиме пластовий світ 70-літні уродини ініціятора пластового Руху сір Роберта Байдена-Павелля.
– Минулого року святкував начальник чеських скавтів А. Б. Свойсік свої пятьдесятьлітні уродини, з приводу чого чеські скавти уряджували йому привітання.
– Всі учасники Gillwell Park-у, що покінчили там скавтські курси, творять пл. відділ розкинений по цілому світі. Тільки в умовленому часі збіраються, кожний з власним шатром на спільне таборування в Gillwell. До сьогодні відбули цей курс інструктори з 57 країн.
– 1 – 9. серпня минулого року відбулася в австрії перша міжнародня конференція скавтів морських і реґати. Участь взяли скавти 11 народів і корабельні залоги з Анґлії, Норвеґії, Данії, швеції, Голяндії, Фіннляндії і Лотви. 
– Як найвище відзначення уставлено у скавтів Північної Америки відзнаку “Срібного Буйвола”. Це різьба в сріблі і носиться її на червоно-білій стяжці на шиї. Подібною відзнакою в Анґлійців і в наших скавтів є “срібний вовк”. Першу відзнаку дістав Р. Б. Павелль.
На Пластовий Дім
На будову Пластового дому зложив 12 пл. курінь ім. кн. Романової в Станиславі одного амер. доляра замість цвітів на могилку дитини б. опікунки курня Вп. п. Левицької Надії.
Один з калуських курінів зібрав 140 зол. на одну заяву Комітету будови Пл. Дому. Чи всі куріні можуть виказатися подібним успіхом? А калуський збирав далі і незабаром пришле може нову збірку.
12 пл. курінь ім. кн. Романової в Станиславі складає з нагоди іменин опікуна 10 зол. на фонд будови пл. Дому.
Жертводавцям складає на цьому місці щиру подяку
Комітет будови пл. Дому
З нашого життя.
Читайте між стрічками!
В. М. Ж. за 1925/VI поміщено загальний огляд діяльности й орґанізацій У.П.У. за 13 мн. р. На цім місці подаємо кілька зіставлень на підставі ¼ річних звітів з жовтня 1926 р. цебто за час від 1/7 – 1/10 26 р. В скобках подаємо число з 13 мн. р. Також і тут подаємо тільки відомости з УНУ молоді (13-18 л.) Про Улади Новиків і Ст. Пл. буде на другому місці.
Число курінів: на 54 діяльних курінів не пристало звіту 10. З цих курінів узгляднюємо тільки число пластунів(ок) і то на підставі червневого звіту. Влада завісила в 14 і 15 м. р. діяльність у 9 курінях = разом із давніми у 15-ох. З них згодом відновило діяльність 10 курінів. Окрім згаданих курінів, було ще біля 15 підготовчих курінів. Число курінів збільшилося майже вдвоє, збільшилобися ще більш, якби був власний статут.
Число пластунів(ок) зросло також значно, але не подвоїлося, так як число курінів. Причина тут ще й та, що не один давній полк замінено на 1 – 3 куріні. На підставі звітів з жовтня м. р. маємо пластунів 1243 (814), пластунок 784 (740). Після пласт. Степенів у пластунів: прих. 656 (236), уч. 377 (323) пр. 393 (174), уч 266 (362) розв. 117 (120); вірлиць 5 (0), гетьм. вірл. 0 (0). Мужеських куренів було 27, жіночих 18, коедукеційних 9. При обчисленні % пластунів і пластунок, при цих останніх беремо відношення 67%:33%, в підготовчих курінях 50%:50%.
Число сільсько-робітн. курінів зросло дуже значно. Нині в 13 чисто сільсько-роб. а 9 сільсько-роб. – шкільних курінів. Беручи на увагу, що ці другі обєднують біля 650 селян і робітників на давну сотку. Замітити треба, що всі підготовчі відділи це селянсько-робітничий елемент.
Кружки спеціялістів. Хоч в ин. гуртках праця інтелектуального сомообразування йде в парі з ишим образуванням, показалася потреба в поодиноких курінях творити гуртки спеціялістів і так мали:*)
Літер. Наук. 1, 51 (0); драмат.: 1,21, 37, 40, 45, 49, 59, 51, 56, 61, 63,64, спортовий: 2, 3, 5, 11, 15, 17, 32, 40, 45, 49, 56, 61, і льв. Кіш. 1 (5), шаховий 37, 49; переплетн: 2, 5, 7, 11, 17, 20, 36, 45, 49, 50, 51, 56, 61 (11); артист: 8 (2); різьб. Або стол.: 17, 25, 61, (4); килимарський 7, 25 (1); фотоґ. 2, 18 (1) танцюристів 5, 64 (0) шевський 47, 45 (2); Зросли отже головно гуртки спортово-руханкові; відпали за те саперський 1, наколесників 1, піонерських 2, самаританських 4.
Установи: Орхестри мали: 1, 5, 46, (0); хори 8, 31, 32, 45, 46, 49, 59, 51, 61, 63, і Львів. Кіш (0); крамниці 2, 5, 17, 20, 33, 40, 41, (5) перекусні 2, 44; швальні 2 (7); фризіерні 37, 45 (3) музей 37, 46, 64, (4); читальні 15, 25, 32, 49, Льв. Кіш.
Курси: Українознавства 24, 37, фр. мови 24, теренозн. 24, Табор, Картоґр. 24, Табор; рахунковий 45, Табор; рільничий 15, самарит. Табор, знакування Табор, впоряду табор; орґан, (…) 2, 20, Табор, столярства Табор. Розвій курсів великий, коли що взяти під увагу, що літній час, за який ми складали отсе повідомлення, не сприяє розвоєві курсів. Зимою було їх більше.
Майно курінів: збільшується й стає більш ріжноманітним. З окрема мали: полений виряд з шатрами: 1, 2, 3, 4, 7, 8, 11, 16, 18, 20, 25, 29, 31, 36, 51 і 56 – частинний без шатра 5, 16, 17, 24, 32, 33, 35, 37, 44, 45, 46, 50, 53, 54, 61, 62, 63. Обстановку домівки: 2, 8, 17, 19, 24, 32, 35, 40, 45. Спортове знаряддя 5, 11, 12, 15, 17, 19, 24, 32, 36, 40, 45, 49, 54, 56, 61,62. Прапори 1, 2, 3; 4, 8, 12 в приготуванні 13. Фот. Апарати 1, 12. Столярські варстати 15, 17, 24, 25, 61. Музичні інстр. 5, 11. Човни 7 (2), 11 (1), 17 (4), 20 (2). Шевське знар. 17, 45. Крамн. виряд: 2, 33, 44. Гектоґраф 18, 45. Цикльостиль 32 Машини до писання 2, 13 Варстат килимарський 25. Бібліотеку мав кожний курінь від 50 – 600 книжок. Крім цього було багато дрібнішого майна, яке тут годі вичислити, прим. виряд сиґналізац. і переплетничого гуртка і т. п.
Пластова преса в цілім 15 м. р, обмежується тільки на “М. Ж.” З курінів видавав тільки 61-ий к. гуморист. “Помело” та пл. місячник “Скоб”, (Це були рукописні листки. Прим. Ред.) Та стільки цих чисел вийшло й коли, невідомо, бо курінь оказових чисел не надіслав. Можна отже на цім місці поґратулювати редакторові М. Ж. що своїм хистом вміє задовольнити весь попит за пласт. часописом. Але чи це тільки ця причина? Без сумніву, правильне й вміле виправдання М. Ж. спричинює вчасті видавничий застій по куріням – всежтаки поодинокі пластові ценри повинні врядигоди відізватися хоч якою летючкою, коли не періодичним орґаном.
Дещо з діяльности: Куріння Ради в честь Франка і Ювілей Пласту уладили 15, 35, 45, 61, 62. Звичайні 1, 4, 5, 8, 12, 17, 25, 31, 36, 43, 45 (2 рази), 49, 51, 55, 56, 61, 62, 63, 64.
Прогульки: довгі (мандр. табори) 1, 4, 15, (дві), 31, 36, 51 і жіноч. табор. Усі прогульки, крім 15 м. р. в Карпати. Прогульки уладили човнами 17. Верещицею 20. Дністром, 62 і 63-ий своєю річкою.крім цего майже кожний курінь робив прогульку в околицю свого коша та на Стрічу до Підлютого.
Таборування: в Обласнім таборі взяло участь 98 учасн. × 24 днів, таборі пластунок 23 учасн. × 24 днів, робітничім таборі 15 пк 12 учасн. × 12 днів, новиків 12 уч. × 21 днів випочинковім Л. Ч. 12 уч. × 8 днів.
Драм. вистави: “Учитель” 49, “Через Файку” 45 (2 раз) “Пан Писар” 45, “Майстер Копитко” 45, і вакац. гурток Саибір дав 4 драм. вистави (які?).
Добрі діла: поміч чит. “Просвіти” 8, 15, 37, 43, 45, 54, 56, 61 та 64 п. к. в амат. Виставах, рефератах, добуванні гроша і т п. Поміч Лугам 25, 37. Загально громадянським комітетам 15, 25, 43. Студентам В. Ш. вакац. курінь – Львів. Найкраще діло – це технічне підготування Всенаціонального Свята в Підлисю літом м. р. робітничим табором 15 п. к.
Орґанізація (Улад) Пластового Проводу: Я звязкові і впорядчики новиків працює 12 учен. серед. шкіл, 5 студ. вищих шкіл, 4 учителі, 2 кооперат, 1 робіт. разом 24 чл. 2.) Як опікуни і звязкові в пластових кур. 18 студ. вищ шкіл 15 учит. середн. Шкіл, 8 учит. початк. шкіл, 5 кооперат., 5 священників, 5 ремісн., 2 адвокати, 2 інженери, 1 лікар, 1 селянин, 4 инчех стан. разом 65 чл. 3.) В центральних і окр. пластових установах працює: 12 студ. вищ. шк. 8 учит. серед. шкіл, 2 учит. початк. шкіл, 2 адвок., 2 кооп., 2 лікарі, 1 свящ., 1 інжінер разом 30. 4.) В помічних центральних установах працює: 14 студ. вищих шкіл. 5.) Як екзамінатори іспитів умілостей жертвують свою працю біля 50 людей з поза Укр. Пласту. Курінних Команд і впорядчиків гуртків як автономних установ пластової молоді не зараховуємо сюди. Кошових команд не беремо тут під огляд ізза браку докладних звітів.
На цьому кінчимо наш огляд. Далекий він може від математичної точности. Але нехай хоч у приблеженні стане образом діяльности за минулий літний чвертьрік і хай буде ще одним візванням до пластвідділів, щоби вони свої звіти виповнювали точно й докладно й у час їх надсилали. Сиве око.
*) не уприлюднюєм тут Курінів, що не прислали звіту, хоч (…) й вони мали численні гуртки.
З курінів.
13-ий пл. курінь уладжує в себе живий часопис. Раз на тиждень дві пластунки познайомлює на сходинах товаришок з важнішими подіми зі світу. (зв.)
31-ий пл. к. ім. С. Галечко ухвалив давати запомогу біднішим товаришкам. Ухвалу виконано. Бідніші пластунки одержують відповідну допомогу харчеву та грошеву.
У 51-му куріні ведеться приготовні курси до II-го іспиту (вже здало 26 членів), до іспитів умілости з переплетни (…) (здало 20 членів.) Також при (…) курси гіґієни, санітарної служби і (…) під проводом Вп. Др. Щуровського.
(…) пластунок куріня ім. Лесі Українки відбувся (…) “вечір св. Миколая”. В програму вучору входили: виставка (…) о. Лежогубського “Ніч св. Миколая”, роздача дарунків і забава для новаків і старших. Вечір вдався дуже гарно. На кодному кроці можна було вбачати старання і працю пластунок. 44. пл.курінь розвивається та росте з кожним днем, завдяки праці Впр. с. Бучацького та команди куріня.
А. Дякунівна.
Заходом 1. Звязку Новиків у Львові відбулася у неділю 9. січня ц. р. в кошовій домівці “Свято Ялинки”. При маленькій скількости новичок і ледви трьох впорядчиць і пару посторонніх осіб почалось свято відспівання різдвяних колядок біля гарно прибраної ялинки. Одна із впорядчиць оповіла новикам казку, потім слідували діточі забави нац танки при ефектовному світлі. Програму виконану дуже гарно і видно тут щиру працю т. звязкового і присутніх впорядчиць. Цих пару хвиль залишило багато приємних споминів у наймолодших пластунів… жалувалися, що треба було йти домів.
Зич.
Гарний і симпатичний “вечір ялинки” для львівських пластунів куріня і запрошених гостей урядив I. п. курінь. Вечір мав характер різдвяної, родинної гостини пластунів.
Пласуни XX. пл. куріня ім. П. Орлика в Рогатині уладили підчас ферій м. р. дві прогульки: одну в Карпати, другу човном по Дністрі (знимки з якої подали ми в минулому, і ще подаємо в цьому числі).
XVII. пл. курінь ім. М. Драгоманова в Яворові, уладив з початком цього шк. року 5-дневну курінну водну прогульку (68 km сушею, а 100 km водою); приготовляється до прилюдного руханкового виступу і нівелює ґімназійну площу для ховзанки на зиму.
Пластове свято в Станиславові.
Є у нашому пластовому житті моменти, що своєю повагою, настроєм, кріплять знеможені, зневірені сили, підбадьорують до праці, до боротьби за Краще Завтра. 
Одним із таких моментів, на жаль рідких, являється Пластове Свято Влаштоване у неділю 23. січня ц. р. спільними силами 16. куріня ім. Кн. Данила та 5. куріня ст. пл. ім. Довбуша в Станиславові, а присвячене згадці Недавнього-Минулого, памяти Зєдинення Українських Земель 22. січня 1919.
Програма Свята доволібагата у зміст, а що найважніще ориґінальна. Авторам програми належиться признання, що зуміли оминути шабльонову манеру влаштування Свята у виді сухо концертово-вокальних точок, як це водиться по нашим куріням.
Дві малі відслони з пластового життя – а скільки в них змісту. Якось найшлось там усе: і зображення з пластового життя у полі і відсяткування Великої Річниці і у виді переднього слова, деклямації, пл. танку, реферату про Пласт – пописові точки, що иншим разом булиб заповнили вже стеоретипову програму.
Друга частина Свята це йменування нового Гетьманського Скоба ст. пл. О. Е. Бойчука, яке перевів голова ВПКоманди Скавтм. С. Левицький, вітаючи нового піоніра пл. руху пару щирими словами.
Привіти надіслали: Окр. Звязковий 4-го Округа, Команда Львівського Пл. Коша, Головна Управа У. У. С. П. і куріні: 11 і 12 Станиславів, 45 Павелче, 54 і 56 Тисьмениця.
Ф. Б.
Продовження обіжника ч. 6/15. 
Вимоги іспитів умілости.
71. Книговодство. Посвідка відбутого курсу і практики.
72. Догляд немовлят. Посвідка відбутого курсу і поможности практики.
73. Щіткарство. Розумітися на уживаних матеріялах. Вміти зробити щітки до всякого вжитку волосіння та рижові; вміти робити мітли, та всякого рода пензлі.
74. Пекарство. Розумітися на всіх ґатунках муки (парова, електрична і т. п.). Знатися на кількох родах пекарських печей. Вміти поставити собі самому пекарську піч, добру до вжитку. Всілякого рода печива вміти випікати справно і смачно. Знати як печеться “пляцьки” індіянським способом, у разі недостачі пекарської печі.
75. Ґазознавство і протиґазова оборона. Свідоцтво відбутого курсу і зложення іспиту. 
Від Г. Управи Уладу Новиків.
26/XII 1926 Г.У.У.Н затвердила 3. звязок Новиків у Тернополі (краска звязку селідинова) й рівночасно звязковим цеї частини назначила ст. пл. Ярославу Фалендишівну.
Обіжник Ч. 9/15.
Чвертьрічні звіти.
Чвертьрічних звітів за час 1/7 – 1/10 26 не прислали досі 16, 19, 30, 39 (від ¼ 26, 47, 57, 58, 66 п. к.). Загальні звіти долучити до звіту за 4-е чвертьрічча з оправданням. ВПК називає рівнож всі підготовчі відділи буз числа звязки новаків, кошові команди, окр. звязкових і т. п присилати рівнож чвертьрічні звіти зі своєї діяльности. Ще раз взиваємо всіх писати звіти в рубриці “діяльність” живо й докладно, описуючи ширше діяльність куріня, коша й усіх підчинених установ. (Реф. орґ.)
За згідність: ст. гетьм. пл. Скоб. О. Е Бойчук, секр. Впк.
Від редакції.
Починаємо семий рік існування нашого часопису з новими силами і новими надіями. Будемо старатися зробити наш часопис цікавішим для молодших пластунів(ок), поміщуючи більше белетристичного, легкого – не офіційного матеріялу. До недомагань признаємося, і просимо Шановних Читачів та Прихильників звертати на них увагу, памятаючи завсе, що поки немає в нас спеціяльного часопису для провідників, мусемо писати в “М. Ж.” й для них. Вдоволимо усіх, коли знами будуть щиро співпрацювати всі куріні і всі пластуни!
Д. Козіцький, Прага. Всі ваші переклади дістали і дуже Вам зобовязані. Про човен піде до окремого числа, яке присвятимо водному Пластові. “Приблуду” здоровіть і перекажіть, що переклад якщо Він згодиться постараємося використати в другому місці.
Я. Галайда, 60 пл. к. Гарно! Зраділа Вашим нарисом, бо сподіємося від Вас чогось кращого. Чому не містимо, скажемо Вам може небаром на місці. Пишіть.
Л. Бачинський, Ужгород. Дуже дякуємо! Статтю помістимо пізніше, бо задумуємо видавати окремий листок для провідників.
“Бездольний”, Станиславів. Віршу не помістимо.
М. Горбовий, Косів. Щодо музичних творів може-б і створили такий куток хоч воно надто спеціяльне. А може такі твори видати окремо, хочби на шапіроґрафі. Добру булоб, якби Ви прислали дещо. 
Пластуни!                                                  Пластуни!
Уживаймо виключно пасти
“ЕЛЄҐАНТ”
О. Левицької і С-ка.
