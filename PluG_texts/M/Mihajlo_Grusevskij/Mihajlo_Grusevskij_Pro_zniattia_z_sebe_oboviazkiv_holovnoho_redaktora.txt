П’ять літ тому, коли обставини українського життя викликали потребу перенесення «Літературно-наукового вісника» до Києва, мусив я з сим перенесенням, з технічних причин, взяти на себе головний провід журналу, не вважаючи можливим відтягнутися від сеї роботи з огляду на потреби нашого життя.

Се було восени 1906 р. За сі п’ять літ мету, для котрої піднято було сю переміну, вважаю в значній мірі осягненою. З другого боку – техніка журналу наладилася; він забезпечив собі постійну участь цілого ряду визначних письменників, значно розширив і зміцнив круг читачів по обидва боки кордону. Вважаю, що можу вернутися знову в ряди ближчих співробітників журналу – і роблю се з отсею книжкою. Всім, хто був помічним мені і журналові за той час, складаю отсим щиру подяку і сподіюся, що тої прихильності і помочі не відмовлять йому й надалі, аби спільною працею удержали ми наш орган на висоті вимог і завдань нинішньої хвилі нашого життя.

15(28)/ІІІ. 1912