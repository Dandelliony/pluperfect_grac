[Львів], 4 лютого 1904 р. 
22/І (4/ІІ) 904
Дорогий і високоповажаний Іване Семеновичу!
Сердечно дякую за пам’ять і взаімно поздоровляю Вас [з] новим роком. Вкладку Вашу до Товариства передано, і Сьвяте письмо нині прийшло (сім примірників, І.Пулюй в Вашім імени вказує інших осіб деяких, кому дати), дякую дуже, скажу його роздати як Ви хочете, але як би Вам? Передати ледве чи хто візьметься, ліпше б переслати на певну адресу. Я попробую на Історичне товариство і попрошу брата Вам передати. Щоб тільки не пропала книга!
Дописку Вашу до «Хмар» умістимо в «Вістнику» дуже радо і без-проволочно, скоро лише пришлете. Посилайте заказною бандеролею на моє ім’я – се певно.
Бажання Ваше щодо записаної Вами суми постараюся сповнити якнайліпше. Там доки що, дай Боже Вам прожити як довше.
У нас погано-погано, не приведи мати Божа. Тільки стихійною силою народне житя йде наперед, але ж шкодять – шкодять народному розвоєві – і то свої ж «патріоти» – страшенно!
Цілую Вас сердечно! Жінка Вам кланяється!
Ваш М.Г.
Чи пригадаєте, що отсе буде 20 літ нашого з Вами листування?
№21.
[Львів], 14 травня 1904 р.
Дорогий Іван Семенович!
Я нині дістав кінець «Хмар». Побачивши, що такий величенький кусник, я й иньші панове подумали, що ліпше видати «Хмари» осібною книжкою, з сим кінцем, накладом Видавн[ичої] спілки, аніж друкувати відірваний кінець. Супроти того ми порішили видання Бурлачки, про котру Вам писав, з нашого поручення, д. Гнатюк, відложити на кілька місяців, а тепер видати «Хмари». Але може Ви ще маєте які пропущені місця в середині, або щось хотіли поправити – в такім разі будьте ласкаві написати.
Біблію, вибачте, досі Вам не переслали – не було оказії. Кажуть, що почтою доходить, то попробуємо переслати почтою.
Здоровлю Вас сердечно!
Ваш щирий М.Грушевський
1904 р. 14 мая.
