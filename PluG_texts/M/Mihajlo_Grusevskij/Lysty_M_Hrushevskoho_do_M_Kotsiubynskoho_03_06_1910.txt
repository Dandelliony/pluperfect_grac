                                       № 30
А-1510                                                                зла. (1)910.
                   Дорогий Михайло Михайлович!
Незвичайно прикро, що не міг я сим сповнити Вашого бажання - щоб оповіданнє Ваше пішло ціле до одної книжки. З технічних причин все було неможливо. Вмістити в одну книжку 65 сторін[ок] одної річи се для “Л. Н. Вістника” tour de force*, котрий можна виконати заздалегідь приладивши до сеї книжки самі короткі річи; так торік я зробив для Винниченка “Чужих людей”36. Якби Ви заявили се своє бажаннє заздалегідь, я б відложив Ваше оповіданнє до IX кн[ижки], і зробив би як Ви хотіли. А тепер, коли вже книга кінчилася це неможливо було ніяк зробити - хоч як мені се прикро!
Ви перехорували си дні по слабості плоті Вашої, а ми відхо- рували таки фактично гнусний вчинок Київського губернатора, що за мою статтю посадив під арешт д. Ямпольську37 і тільки на 5[-ий] день Павло Филипович викупив її буквально, як викупали й оброків за 300 рублів, по довгих переговорах. “Село” прийдеться, очевидно, закрить, адміністрація наважилася не дати йому жити. Та й взагалі, не маючи навіть моральної піддержки від громадянства нашого, трудно мені далі [перти] против усяких рожнів38, які поставилися на мої видання.
Дуже жалкували ми, що не довелося побачитися на святах і тепер. Дуже і дуже раді будемо Вас бачити у себе в Криворівні. Ми виїдемо туди коло 20/УІІ н. ст. і пробудемо весь серпень і частину вересня. Треба тільки списатися, щоб Вам були коні на станції.
                                        Ваш щирий М. Грушевсь[кий]
І я також Вас прошу до нас, до Криворівн на якнайдовший час.
                        До милого побачення
                                               М[арія] Грушевсь[ка]39.
