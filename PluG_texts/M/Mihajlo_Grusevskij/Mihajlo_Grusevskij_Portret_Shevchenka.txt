Портрет Шевченка, роботи Ф.Красицького, появився перед кількома днями в книгарськім обігу. Гарний сей портрет, натуральної великості, являється результатом довгих студій, з незвичайною пильністю й великим пієтизмом для великого українця переведених його внуком, Фотієм Красицьким, одним з визначніших українських артистів, і варт особливої уваги нашої суспільності перед іншими дотеперішніми портретами. Дуже низька розмірно ціна робить його загальноприступним.