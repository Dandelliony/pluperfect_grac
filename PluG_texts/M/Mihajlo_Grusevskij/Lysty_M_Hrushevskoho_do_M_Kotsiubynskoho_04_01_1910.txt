                                      № 24
А-1504                                                        [Київ, 4Л. (1)910].
                   Дорогий Михайло Михайлович!
З новим роком, новим щастєм, здоров’єм і силами! Щоб були сильні, здорові і творчі. Чув я, що Вам нездоров’є не позволило приїхати до Київа. Жаль, що не вдалося побачитися, подвійно жаль, що не здужуєте. Треба на Капрі знову, на довгий час. Приготовляйте собі відпустку, гроші найдуться.
“Село” закінчило рік добре, коло 2200 передплатників], ЛНВ гірше ніж торік - на се вплинуло багато причин, між ин[шими], кон- фіската 4-х книжок ще й досі не знята.
За тиждень їдемо до Львова, на довгий час. “Fata morgana” посилайте до Київа, там її зараз складатимуть. Думав поговорити з Вами про виданнє збірки Ваших оповідань, з огляду на конфіскату. Тому що відносини “Спілки”32 до “М[олодої] Музи”32а не найліпші, ніяково їй робити вам пропозицію видання в Росії, щоб се не виглядало на конкуренцію. Але якби Ви, поладнавши сю справу з “М[олодою] Музою” від себе, звернулися до “Спілки” з сею пропозицією, вона б стріла її з усякою симпатією.
Сердечно здоровимо Вас і Ваших!
                                              Щиро Вам прихильний
                                                   М. Груш[евський]
До “Л.Н. Вістни[ка]” і “Села” просив би все, що будете тільки мати. Дуже і дуже бажане.
