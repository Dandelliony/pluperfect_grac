
ПАН
КОЛОМБИЦЬКИЙ
 — Ну, що за оказія? Що за справи, що за справи, прошу пана! Всяке бидло, голодранці підводяться. Ой, прошу пана, що то буде?
Вацлав Францевич Коломбицький стоїть у пошанливій позі перед своїм господарем — власником фольварка паном Пу-жановським — і викладає все по черзі.
 — Прошу пана. В м’ясниці мають бути телятка від семен-талов, двох сірих та шести червоних. То чогось таки варто, прошу пана! Арденок ми пустили на розплід — то не зайва річ. А в яровому, так полагати, посіємо трохи конюшини з вівсом, люцерну, а то, прошу, на буряк. Хліба не варто сіяти...
Пан Пужановський слухав і спроквола пихкав цигарку. Його пишні вуси якось розкуйовдились і обвисли, як коноплі,
а посоловілі очі стомлено й байдуже кудись дивились. Нарешті він підняв голову, важко поглянув на Коломбицького й сказав:
 — 	Все це добре, Вацлаве! Порядкуй, як краще. Все тобі доручаю...
 — 	Що то є, прошу пана? А як сам пан?
 — 	А я завтра виїжджаю. Всією родиною. Пришли зрання кількох чоловіка. Тільки мовчи сьогодні, чуєш?
- Слухаю пана, — і Вацлав похилив голову, сам покірно зігнувся.
 — 	Як то можна/як то можна, прошу пана, — сказав Вацлав, одійшовши до порога.
 — 	Так, голубе, — сумно відповів Пужановський, — не ті часи стали, не ті часи!
І пан Пужановський тихо одійшов до своїх покоїв.
А другого дня вранці стукали копитами два вороний коня, трусили білими лисинами, нетерпляче фиркали.
Закутались пані і пан, а маленьких дітей посадили напроти; пузаті чемодани важко звисали за спинкою саней. І ще довго в полі сіпали дві плями й кивали головами.
 — 	Як то можна, то як то можна, прошу пана! Кинути госпо дарство, кинути майно! А що Коломбицький вдіє?
Вацлав ходив по двору, льопав себе руками й клопотався. По давній звичці заглядав до стайні, обори, вслухався, як худоба стиха жувала сіно, і йому ставало тоді журно.
 — 	Бидло підвелося. Що то буде, прошу пана?
Вечорами в небі вставали заграви, довго червоніли хмари, горіли далекі фольварки. А на сусідній станції загупали набої — не чутно було ні гуркоту, хні гудків потягів.
За кілька день на фольварк прийшли селяни, ходили по двору, заглядали до худоби й захоплено гомоніли.
Пан Вацлав стежив за ними із своєї хатини. А між гуртом Семен Гнида щось розводив руками та гомонів дзвінко, співуче.
 — 	Так отой рябенький ловкий такий бичок. Такий який ДО корів. У, там буда! Його неодмінно на плід зоставить. І ще оту лису кобилицю та вороного. Хороша порода, скажу я вам, братця. А то, значить, і поділить, кому біднішому. Нада, братця, по-божому, по справедливості.
Тоді пан Коломбицький зіскакував зі стільця, насував шапку й біг на двір.
 — 	Семен Гнида, Семен Гнида. А бидло кляте! Пся крев! Оцей наймит, оце одоробало мою худобу ділитиме?
Семен Гнида був колись наймитом на фольварку. Та й тоді вже пан Коломбицький не міг бачити його спокійно, бо очі Семенові завжди дивились гостро й сміливо, бо Семен не знав шляхетного поводження.
 — 	Семен Гнида, Семен Гнида — лайдак клятий, пся крев!
І пан Коломбицький кипить від люті.
 — 	Чого тобі треба тут? — суворо він питає Семена.
Але Семен так захоплений цією радісною перспективою великої Божої справедливості, що не помічає гнівного пана Коломбицького.
 — 	Та це ми, Вацлаве Франковичу, нащот худоби балакаємо.
 — 	Якої худоби? Чого тобі тут треба?
 — 	Та оце ж панської, виходить, народньої.
 — 	Якої народньої? Хто тобі сказав, що вона народня?
 — 	Та я й сам знаю, Вацлаве Франковичу, тепер народня республіка, тепер усе народне!
 — 	Народне, народне! Сам ти дурень народній! А ти знаєш, що мені наказано пильнувати тут, щоб і волосинка не пропала?
 — 	Ну то звісно, як по закону. Тільки це не довго. Скоро вийде закон такий, щоб усе ділить.
 — 	Закон! Ну то й жди свого закону! А поки що нічого лізти.
 — 	А ви думали, що воно так і буде. Годі вже тягти з нас жили, минулося. Треба по-божому, по справедливості. Щоб не було неімущих.
 — 	Ну, ще побачимо. А поки не лазь сюди, не твоє діло.
 — 	Як не моє, коли мене обрали на це?
 — 	Іди, йди собі.
Селяни поволі, збентежено виходять. А пан Коломбицький радіє: він таки справді смакує, хоч раз добре витурив з двору оце бидло. Та Семен Гнида засмучений. Знову одсувається Боже призволення.
І він думає: увечері засяде за Святе письмо й буде читати: як то ділити всім по справедливості добро «князів міра сего».
Січневі морози так міцно стиснули сніг, що під ногами скриплять навощені струни. А на сонці дрібними голками горять іскри. І небо теж у скалках — тільки на заході маленьким кендюхом застряла сиза хмара.
А там далі — сині, радісні простори.
На дворі фольварка скриплять дві пари ніг.
Семен Гнида та пан Коломбицький ходять по двору, госпо-дарять, розмахують руками та все сперечаються.
 — 	До посту треба давати худобі мішанку. А з посту тоді вже й сінця можна... — міркує лагідно Семен Гнида.
 — 	Яке тобі діло? Чого ти лізеш сюди? Хто тебе прохав? — напирає на нього пан Коломбицький.
 — 	Як хто прохав, Вацлаве Франковичу? Од народу приставлений... Потому мені тепереньки більше клопоту, ніж вам.
 — 	Я за все відповідаю своєю головою, — з гідністю підкреслює пан Коломбицький.
 — 	Та яке там головою. А на піст сінця, Вацлаве Франковичу, бо скотину треба підхарчувати на весняні роботи, щоб не захляла, — провадить своєї Семен.
Пан Коломбицький спинився, зиркнув на нього й плюнув.
 — 	Піди ти батькові своєму скажи. — Й пішов.
Та Семенові байдуже — за народне діло можна й постраждать.
І він іде тоді до стайні, лащить корів і лагідно розмовляє з ними. А через фольварк проходить влада за владою: та все коней та харчів. І мовчки одводять їм всього потроху Семен Гнида та пан Коломбицький — тут вони в згоді.
І ось раз насунула ціла хмара війська, розташувалась у фольварку, забила стайні, клуні, услала сараною дворище.
 — 	Та що то за військо, прошу пана: цигани не цигани, розбишаки не розбишаки. В одного якийсь очній мундир, у другого хутро, у третього попівська ряса. Той у якихось порваних черевиках, а в іншого блискучі кавалерійські чоботи! Що то за військо, прошу пана, — турбувався пан Коломбицький .
 — 	Куди ви лізете, добродії? Чим мені харчувати вас, прошу пана?
 — 	Какії тобі добродії! Віш ти, какой пан!
І пустили такого, що пан Коломбицький аж чмихнув.
Тоді все зрозумів.
 — 	Ось вона, ця сама большевизія!
І заховався пан Коломбицький до себе в хату, тільки скоса визирав у віконце.
А військо гвалтувало:
 — 	Землю в чорний передел!
 — 	Чого боятись, сам забирай у клятих буржуїв!
 — 	Власть на містах!
 — 	Скотину бідним!
 — 	Машини неймущим!
І пішли ділить.
Цілий тиждень гуляло військо, цілий тиждень скликало мітинги, вибирало Совіти.
Поїли свиней, порізали телят і рушили далі.
А тихий сніжок сідав їм на плечі.
На дворищі фольварка топтався гурт людей та гаряче сперечався. Нова влада, Совіт, а між ними й Семен Гнида.
 — 	Іменно в чорний переділ. Як є так! Усю землю поровну, по душах, щоб нікому не обідно було.
 — 	А як же, братця, з купованою? Потому вона прироблена, виходить, трудова...
 — 	Нікоторой прикупной. На чисту всю поділить...
 — 	Ну, добре, а як же нащот долини? Тієї землі не прирівнять?..
І пішли тоді — курили, лаялись, сперечались:
 — 	Як його поділити на долині підмети?
А Семен Гнида до пана Коломбицького:
 — 	Ви тепер, Вацлаве Франковичу, виходить, наш, у нас на службі.
 — 	Як то так! Що то є: у вас на службі?
 — 	Так як це народне добро, власть на місцях — виходить, і ви наш.
 — 	Піди своїй мамі розкажи. Щоб я в тебе служив! О!
Але Семен Гнида не зважав на це.
 — 	Ви не обижайтесь, Вацлаве Франковичу, потому це діло народне. Народ вам призначить і порційон, і всяке продо-вольствіє.
Але пан Коломбицький люто дивився на нього.
 — 	Не буду я служити.
 — 	А куди ж ви? До панів знову?
 — 	Ні.
 — 	А до кого ж?
 — 	Так, ні до кого.
 — 	Виходить, ми вас мобілізуєм!
Але пан Коломбицький показав носа, плюнув і швидко пішов до своїх хат.
З того часу порядкував усім Семен Гнида.
А пан Коломбицький лежав у себе на канапі, стогнав, мазав поперека горілкою з камфорою і нікуди не виходив.
У березолі парувала земля, синіли в придолинках гаї, а десь далеко в небі сунули журавлі.
Опівдні якось приїхав військовий на тачанці, зайшов до Коломби цького.
 — 	Ви хто такий? — холодно поспитав він.
 — 	Я ніхто, — байдуже відповів пан Коломбицький.
 — 	А де б мені управителя найти?
 — 	Управитель я був!
 — 	Чого ж ви мовчите?
 — 	Бо я вже не управитель.
 — 	Ну, тоді ходімо по господарству.
Пан Коломбицький по-звірячому зиркнув на військового.
 — 	А що то буде?
 — 	Совхоз тут закладемо.
 — 	Совхоз? Що то є совхоз?
Військовий пояснив.
 — 	О, совхоз! То добра річ — совхоз!
Пан Коломбицький нашвидку одягся й підтюпцем побіг показувати господарство.
Військовий уважно все записував, про щось міркуючи.
 — 	Виходить 400 десятин під совхоз, а то селянам.
 — 	О, прошу пана, нащо селянам? То така мужирва/
Та військовий лише пронизливо подивився на нього, нічого не сказав і почав намічати на плані межі совхозу.
Увечері за чаєм військовий, розважившись, сказав:
 — 	Ну що ж, Коломбицький, зоставимо вас за спеца тут.
Згодні?	
 — 	О, прошу пана... товариша... Я, чому ні? Хіба мені пан, то що? Рідний батько? Хіба ми не робочий люд? Тільки ота мужирва!
Другого дня він уже бігав у дворі, метушився, порядкував. Коли побачив Семена Гниду, підбіг до нього й суворо почав кричати:
 — 	Ну, геть мені, чуєш?
 — 	Чого це ви, Вацлаве Франковичу?
 — 	Геть мені зразу!
 — 	Що таке?
 — 	Що таке? Ти хіба не знаєш, не чув? Яка ж ти власть! Совхоз тепер, а тобі ось що, — і він накрутив дулю.
Семен Гнида збентежено одійшов до воріт і звідти почав оглядати двір, про щось міркуючи в гурті селян. Він думав: Що то є князі міра цього й прислужники їхні?
А пан Коломбицький знову почував себе господарем. Щомісяця він посилав мішок борошна до когось у місто, звідти передавали якісь пакуночки. По весні увечері він любив сидіти в себе на ганку й палити спроквола цигарку.
 — 	Ну, що, як вам живеться, Вацлаве Франковичу, прі Совєцкой власті? — питали дядьки.
Пан Коломбицький знехотя відповідав:
 — 	Воно конєшно... Але що ж поробиш? Ми народ тру дящий...
І він пихкав цигаркою й у задумі мляво дивився кудисі далеко на захід, де золотились сиві хмаринки.
10/П 1924
м. Київ