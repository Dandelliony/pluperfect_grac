
СМЕРТНИЙ СПІВ
Того вечора хтось прошепотів мені якісь глибокі таємниці. Розібрати та зрозуміти я не міг, але на душу осів раптом спокій. Це був перший вечір, коли навколо стояла глибока тиша, що входила в груди пухким інеєм. Ми розташувались у грецькому селі, що посіло береги невеличкої річки.
Я вийшов на подвір’я й бачив: білі полотна степів десь далеко зливаються з зажуреним небом. Купи гаїв вкрилися синім інеєм — усюди глибока потайна тиша й радість білих снів. І ось під цю тишу раптом звідкись зісподу встає цілий табун думок і булькотить мені, як каша. Це знову заговорила моя мука, що позбавила мене спокою.
Хто ж такий я й що, властиво, тепер роблю? Чи загнана, затерта гнида, чи потрібна ланка у великих подіях народу, а чи просто ніщо?
Колись я був артистом-співакою, а нині мобілізований Все-робмисом агент продорганів. Моє життя в місті проходило в тому, що я бігав з вечірки на вечірку, з мітингу на мітинг, з вистави на виставу. Там я механічно, з виснаженим обличчям, з посоловілими від голоду очима проспівував давні романси й деякі з модних революційних пісень. А звідти повертався додому з холодними бутербродами під рукою.
Бутерброди ми ділили з старенькою мамою та сестрою. Тоді сідали навколо «буржуйки» — тяглись до купи вугля — і кожен з нас мовчки цідив якісь тьмяні думки й спомини.
Ми раділи, як Великодню, цілій паляниці хліба, що ненароком попадала до нас, пляшці олії, оберемкові дров. А коли я виміняв у селянина великий шматок сала, тоді ми всі дома цілувались, а я співав бадьорих пісень.
Яка ж могла бути культура й мораль у нас, голодних, злиденних, зубожілих?
Тепер я одбираю в селян для голодного міста й заводів хліб. У клунях, ожередах соломи, в коморах, на піддашшях ми знаходили купи пшеничного зерна, що чекало свого вигідного покупця, тоді як сила люду конала з голоду.
Це проймало мене інколи таким обуренням, що я сам починав завзято вишукувати зерно.
Та заспокоєння в цьому мені не було. Один лагідний покво-лий дідусь говорив мені крізь сльози:
 — 	Коли б ти знав, голубчику, як його важко обробляти бодай тобі так легко його їсти!
Я мовчав.
 — 	А нам що ж,ч помирати з голоду ? — поспитав робітник що працював з нами.
 — 	А що ти, товаришу, привіз сюди? Де твій крам? Тепер задарма хліб у мене грабуєш?
 — 	Нічого, привезем ще!
Селянин докірливо хитав головою. Робітник замовк.
А я думав в цю пору: чи можу я дати вексель за всю стихію революції цьому дідусеві? Чи можу я взяти відповідальність за мільйони голодного, ошалілого люду?
Ось моя мука, що сичить мені в сердці, як тільки навколо повстане тиша.	у
Мені одвели кімнату в грецькій родині. Кімната була чиста, з пухкими ліжками, канапою, комодом, — мебля міського міщанства. В сусідній кімнаті цілу добу не вгасав огонь у плитці — освячене родинне вогнище. Від нього по всіх кімнатах розходилась приємна теплінь.
Господиня більшу пору дня стояла коло вогнища: мішала паруюче молоко. Вона щодня варила каймак.
Зо мною жив політком нашого загону — міцний дебелий латиш. Хто він такий, як і чого попав до комуністичної партії, яке в нього минуле, звідки саме він — я не знав. Ми прожили з ним більше місяця, але нітрохи не зблизились. Ми по більшості мовчали або ж говорили про наші буденні справи.
Нам щодня мовчки господиня подавала ситу страву, і ми, пожадливі й голодні, одхарчовувались. І я почув, як поволі родиться в мені повна фізіологічна радість життя. Тоді дивився я навколо бадьорими очима і на вустах мені розходилась сита усмішка. До нас інколи зазирав господар, маленький чорний грек, хитав головою й, посміхаючись, говорив:
 — 	Ой, булі время! Булі всякий время, — но такий, ой, не булі! Барані, свиня — город забралі, город кушать булі! Ой! Вай-анам! Вай-анам!
 — 	Нічого, нічого! Ти он сколько жрьош! Тебе мало іщо? А ти знаєш — там дєті з голоду помірають... Рабочій... женщі-ни... пухнуть! Ти ета знаєш!
 — 	Ой! хліби он такой! А вісною мі пуля тіб бросім! Пахай сам — кушай сам. Ті булі сам работай — ті булі сам жрать!
 — 	А ти что тут, с бандітами компанію водіть будеш?
 — 	Какой бандіт! Бандіті — оні звер! Бандіті режет — бан-діті стріляєть. Ой, бандіті! З бандіті помірать нада! Нам
нужні хорошій власть! Нам нужні крепкій власть... А хлібі ті сам работай.
 — 	Нічого — приедем! Сам запахаєш! В Советской Росії, брат, лодирей не нада!
 — 	Хі-хі-хі! Что то булі! Ой, что то булі! Вай-анам! Вай-анам!
І вони дивились один на одного лукаво й підозріло.
Це було ввечері. Комісар повагом перевалювався з ноги на ногу, важко сопів. Нарешті розперезався, зняв револьвера й почав роздягатись на ніч.
 — 	Завтра нада викачку! — сказав він під кінець і важко зітхнув. — Нічого не подєлаєш! Республіко хлеба нада. Оні тут жірниє — горя не знають! А там... — і він безнадійно махнув рукою.
Ми швидко задрімали, і я відчував, як по всьому тілу розходились теплі п’яні соки.
І ось серед ночі прокидаюсь і чую: хтось настирливо стукає в вікно. Я розплющую очі й придивляюсь: у сірих присмерках дві військові постаті в якихось куртках зазирають до хати.
 — 	Одчинив — і знову настирливий тривожний стук. Я чую, як у сусідній кімнаті ворочається грек.
 — 	Одчини, чорти б тебе взяли!
 — 	Хто ті є? — обізвався нарешті грек.
 — 	Після взнаєш, одчини, кажу тобі, довго ти копошиться будеш?
 — 	Ні могу, хто ті є? Как я тібе одчиню?!
 — 	Довго ти варнякатимеш, піндос проклятий?
Грек ізсунувся з софи, закашляв, а далі я почув стук У двері.	‘
 — 	Ой, вай-анам! Вай-анам!
В той же час до двору в’їхало кілька вершників. Я почув — грек мій знову закашляв, почав стукать ослінцями й швидко пішов одчиняти.
Прокинувся комісар, трохи підвівся й напружено вслухався. Я ж дивувався сам собі. Я добре знав, що сталась велика й страшенна небезпека і врятуватись нікуди. А мені в цю пору лише хотілось заховатись у теплу ковдру й снувати якісь свої затишні думки.
Комісар швидко зіскочив з ліжка й почав одягатись, увесь час тримаючи близько себе нагана. Він був стривожений, важко сопів, але всі його рухи були спокійні, розраховані.
 — 	Ну, а ти що ж? Ти думаєш, тебя помілують? Одівайся, брат!
Я знехотя виліз з-під ковдри й почав надягати одежу. Але
не встигли ми й узутись, як двері з грюкотом розчинились і в нашу кімнату увірвалось кілька озброєних людей.
 — 	А, ось вони, пташенятка! Нам-то вас і треба.
Комісар підняв револьвера, але на нас націлилось цілих три рушниці.
 — 	Опусті револьвер, не пособітся! Позно!
До нас увійшов здоровенний рижий чолов’яга. Пишні вуса в нього вкрилися інеєм, і з них падали слизькі краплі.
Він зиркнув блискучими чорними очима.
 — 	Хто такі будете? Ваші документи!
 — 	Зачем тебе документи мої? Что тебе нада?
 — 	Ето потом разберьом, што нам нада! Документи по-кажі!
 — 	А кто требует?
 — 	Я требую! Так мінє покажеш?
 — 	Успокойся, товаріщ!	у
 — 	Какой я тобі товариш? Сволоч! Товариш! Што я з тобою — водку пив, чи що? Какой товариш!
 — 	Та що з ним панькаєшся! В’язать його — обшарить. Зразу видать, що за штука, — устряв другий хриплий голос.
 — 	Нічого, ми допитаємо в штабі, — сказав перший. — А лівольверт давай сюди.
Комісар якось знизився й з презирливою посмішкою випустив револьвера.
 — 	А як твоя сила, ти що тоді робиш? А? Сатана!
Нас оточили, обшукали, зачекали, доки одягнемось, і повели з хати. Надворі в обличчя вдарив густий туман. Крізь нього було чутно, як десь далеко гавкали собаки, блимали звідкись смуги світла. Заспівали півні, і від того чомусь зразу стало тепліш у грудях і цікаво.
Я думав: тисячі років проходили по землі й ніч у ніч співали півні — благословляли безупинне життя на ній. Про небезпеку я не хотів думати. Стало по-хлоп’ячому цікаво, чим скінчиться вся ця незвичайна подія.
Ми йшли в оточенні кількох озброєних, осторонь їхали вершники. Стукіт копит лунко розходився в тумані. Один з вершників раптом спинився, запалив цигарку, й тоді в осяянні маленького вогника встали якісь стародавні велетенські легіонери. А сизий туман сідав на одежу, збирався в крижані крупиці, й по тілові розходились дрижаки.
Нас повели якимись глухими закапелками, далі ми увійшли в невеличке провалля, за ним був гай. І коли виходили з гаю, раптом в очі впав рясний промінястий світ. Майже на околиці села нас завели в якусь хату. Ми запримітили маленький
каганець, по підлозі було розкидано солому, осторонь валялась амуніція, а коло печі лежало теля й спокійно ремигало.
Хтось у темній чумарці вискочив з другої хати, оглянув нас зацікавлено-веселими очима й, узявши одного з вартових, швидко зник.
А за кілька хвилин нас просто впхнули в другу просторні-шу хату. За столом напроти нас сидів, обіпершись на руку, добродій у сірій чумарці.
 — 	Ну, не сподівались? — тряхнув довгим чубом і, звузивши косенькі, по-звірячому блискучі очі, пильно вдивлявся в нас.
Ми стояли мовчки, несміливо озираючись. Я все ж запримітив за піччю якесь шамотіння й схожу на жіночу постать, що там вешталась. Обіч стояло кілька озброєних людей і захоплено стежили то за нами, то за добродієм у сірій чумарці.
 — 	Ну, що ж? Розвьорстка? Викачка хліба! Сукини сини, сволочі! Розвьорстка вам!
Добродій зловтішно хитнув головою, а далі впився в нас очима.
Комісар в цю пору легко чмихнув, і по обличчю йому розійшлась тонка презирлива посмішка.
 — 	Хто з вас комісар? Ну? — поспитав добродій суворо, але стримано.
 — 	Я! — твердо відповів мій товариш.
 — 	A-а! Я бачу! Ти?
 — 	Да, я!
 — 	Партійний?
 — 	Да!
 — 	A-а! Дорога рибка! Ти хто? Жид?
 — 	Латиш!
 — 	Так ти сюди, до нас, хліба?
 — 	У мене отечества нет!
 — 	Інтернаціонал? Брешеш. Шахери-махери! Знаєм твій Інтернаціонал! Де твоя свобода, равенство? А мать твою... Людей дурить!
 — 	Ми боремся за всех трудящіхся, і нікого не обманиваєм, ето всьо ложь! С намі все! Ето бандіти протів, проходімци разниє!
 — 	А хто ж я, по-твоєму?
 — 	А сам знаєш.
 — 	Бандіт?
 — 	Конечно, бандіт! Зачем людей подбіваєш, зачем мєшаєш нам работать?
 — 	Работать, щоб старцями усі стали? Сволочі!
 — 	Неправда! Ти на несчастьї республікі іграєш! Бандіт ти! Разбойнік!
 — 	А ви? Хто ви?
Добродій підвівся, підійшов на кривих ногах до комісара і впився в нього блискучими сірими очима.
 — 	Що з тобою робить? Кажи, що мені робить з тобою?
Комісар знизав плечима:
 — 	Я нічого не боюсь!
 — 	A-а! Так! Хлопці!
Він ляснув у долоні, моргнув оком. В гурті хлопців почались якісь суперечки, та швидко один з них підступив, запопав комісара під руки й чекав.
 — 	Ну, хіба не знаєш? Там! — зневажливо махнув добродій і, тиняючись на ногах, кривих, як у доброго вершника, подавсь до столу.
Я несамохіть рвонувся за комісаром. Неймовірний біль і співчуття штовхнуло до дверей. Але до мене зразу підскочив вояка з рижими вусами.
 — 	Жалко? Товариша жалко? Хі-хі-хі! Підожди, ще встигнеш!
Він попав мене за плече й так тримав.
На хвилину я зустрівся очима з комісаром і бачив: очі йому безпомічно й злякано забігали, обличчя перекривилось. Але за мент комісар раптом напружився, застогнав і тоді зовсім спокійний і холодний поволі й твердо вийшов з хати.
Добродій усівся за стіл і так само гостро, з лукавим посміхом поглянув на мене.
 — 	Ну,^а це що за мазня буде?
Я мовчав.
 — 	Я тебе питаю, хто ти? Агент?
 — 	Рахівник!
 — 	Який рахівник? Що це за слово?
 — 	Я щетовод!
 — 	Партійний?
 — 	Ні!
 — 	А що ж, кацапня, чи ще який чорт?
 — 	Українець!
 — 	Українець? Чого ти пішов сюди?
 — 	Однаково ми мусимо сюди йти, чи з рушницями, чи старцями.
 — 	За хлібом?
 — 	За хлібом!
 — 	Що ж ти приніс за це?
 — 	А що ж я можу принести?
 — 	Нічого не вмієш?
 — 	Я артист, співака.
 — 	Інтелігенція! — ще з більшим презирством він вимовив. — Сволочі ви, дармоїди! Куди ви кинули людей? Затуркали його! А тепер що ти тутеньки? Ех, сволочі!
Вій підвівся до мене через стіл і не то грізно, не то насмішкувато різав мене гадючими очицями. Я мимоволі вдивлявся в нього й бачив довгий чуб з широким лобом, як у сільського вчителя, й кислі складки навколо рота, жорстокі й хворобливо-пристрасні.
Я напружено питав: хто ти є — гадюка, чи бунтар, чи великий гріх мого народу, злочинник? Усмішка коло рота в нього розпливлась в щось м’яке, як драглі, й пристрасно-кисле, як у діда, що сюсюкає над повією, й чимсь безмежно далеким були гострі, жорстокі очі.
Було до нестями моторошно.
 — 	Що мені з тобою робити?
Я мовчав. В цю пору десь в тиші ночі глухо залунали три постріли.
 — 	Чув? Чув? Ха-ха-ха!
Я мимоволі скривився, а бандит тим часом говорив:
 — 	Мало вам, сволочі! Буду четвертувати, пекти на вогні, на колеса сажати! Облітаю усю землю, замучу вас! Ге, ви ще взнаєте Коханця!
 — 	А хіба від того легше буде — мутить, мутить людей? Навіщо це? — докірливо мимоволі вирвалось-у мене.
 — 	Навіщо? А ти не знаєш, навіщо? А розвьорстка, а знущання? Ти цього не бачиш — повилазило? Продався за черствий шматок!.. А знаєш, куди вони йдуть? До чого вони ведуть?
Коханець раптом сів, поклав на руки голову й так застиг. До хати увійшов один з вояків і грубо сказав:
 — 	Готово!.. І не дригнув!..
 — 	А!.. Компартія!..
І він голосно зареготав.
І та ж сама хвороблива пристрасна й жорстока посмішка в зморшках коло рота.
 — 	А тепер ось з цим! — сказав Коханець.
Вояка підійшов до мене й презирливо оглянув.
 — 	Стривай! стривай!.. Я ще хочу з ним поговорити. Це Цікаво! Коли там ще доведеться зустрітись? Грицьку, налий йому оцей стакан! Він каже: українець. Побачимо, який з нього українець.
Коханець тряс довгим чубом, кокетуючи, — і дивився 1 мене вчителем якогось маленького глухого села.
«Кари моєму народові за давні провини, за гріхи й безглу дя», — думав я.
Якась важка й пекуча хвиля залила мені груди. Тепе я вже знав: я чимсь навіки спаяний з тими, хто послав меі сюди. І смерть чомусь здавалась зовсім не страшна.
Грицько налив шклянку, очевидно самогону, бо від ні потягло пахом перегорілого жита й спиртом. Я лише тепе побачив на столі скибки білого хліба, глечики, тарілки сметаною, пляшки з самогоном.
 — 	Ну? — рішуче сказав Коханець.
Я завагався.
 — 	Пий, а то!.. Та однаково!.. Пий, веселіш буде, браток!
Тоді я од важив ся, підійшов і в один раз вицідив уск горілку.
В животі мені разом запекло, у ноги побіг гарячий стружок а в голові великий шум.
Коханець насмішливо дивився на мене.
 — 	Молодчина, хоч цим не поганиш свого роду!
Він ще який час дивився на мене, наче щось зважуючи. Тоді моргнув воякові й, звернувшись до мене, сказав:
 — 	Ну, а тепер іди ти спати, хлопче! Чуєш?
Грицько підійшов до мене, ласкаво озирав, як свою здобич, що вже ніколи не втече.
Він міцно запопав мене за руку й поволік із хати.
Я відчував: ноги мої тинялись, в голові шуміло, в ухах хтось дзеленчав завзято в малі дзвони.
І в ту ж пору перед очима пройшла така яскрава смуга червоних променів весняного ранку й пахощі вербового цвітні
Я мимоволі вхопився за одвірок у сінях і застиг.
В той же час хтось грізно постукав у вікно, із хати почувся крик:
 — 	Назад! Назад! — Грицько одірвав мене від одвірка й поволік до хати.
Крізь туман, що стояв мені в очах, я помітив: Коханець сидів і нахабно-огидливо сміявся.
 — 	Ще трохи рано! До світу далеко! Ти той... поспівай нам трохи... А то, брат, щось скучно... — сказав він.
Хтось із гурту хлопців зареготав.
 — 	Бачиш, і хлопці охочі послухать.
Я мовчав.
Мені в грудях підводилась якась лють і ненависть.
Тим часом Коханець звернувся до мого цербера.
 — 	Грицьку, налий йому ще, нехай його підохотить!
Грицько слухняно підійшов до столу і забулькотів у шклянку самогону.
Я тоді наближаюсь до Коханця й рішуче кажу:
 — 	Я не буду пить! І співать не стану!
 — 	Чому? — єхидно поспитав Коханець.
 — 	Я не хочу більше знущання. В ідіть мене, куди вам треба.
 — 	Ще вспієш, хлопче! Ми й тут можемо.
 — 	Не мучте мене, слухайте! — істерично прокричав я.
Коханець прижмурив ліве око:
 — 	Слухай, не валяй дурака! Як на те пішло, то знай: я вбивать не стану, а візьму з собою! Брешеш, заспіваєш мені!
Я несамохіть поточився назад і сів на лаву.
 — 	Ги-ги-ги! Будеш нас розважати! їй-бо! Скупно, братуха, їй-бо, скучно.
Він таки справді поневірявся.
Обіперся об стінку і так насмішкувато дивився на мене.
Я похнюпив голову й байдуже чекав, що буде далі.
 — 	Слухай дюди, — знову звернувся до мене Коханець. — Ось тоді так: як проспіваєш зараз, на ранок одпущу. А ні — будеш гуляти зо мною ще довго!
Я поглянув на нього здивовано й недовірливо.
Якийсь маленький чортяка шепотів мені на вухо, підбивав мене на цю спокусу. Але було сором за зраду своєму товаришеві, обурення клекотіло в мені важким туманом.
Та раптом так гостро запахло мені знову вербовим цвітом і червоними проміннями весняного ранку!..
Я підводжусь й похапцем, з огидою випиваю шклянку самогону і, як наймит, похнюпивши голову, починаю співати.
Мене пече зненависть і обурення, голос мій бренить грубо, але... звіряча жага життя перемагає...
Я згадую за тисячі, мільйони люду, обшарпаного, зголоднілого, -що пнеться вийти на кращий шлях, за землю мою радісну й беспутну, що розкинулась тепер, як запльована повія.
Тоді біль цей вливається гарячим потоком у моє серце. Що моя зневага й смерть за їхні муки, за їхні змагання!
Я, не думаючи, беру одну з пісень, котра в цю хвилю приходить мені в голову: «Ой доле, моя доле», що відповідає моєму глибокому болю, й голос мені бренить тоді соковито й сумно. Напівсвідомо в цю пору я помічаю усе, що діється в хаті.
У двері раптом входить гурт бандитів, диких, неохайний в якихось чудних убраннях. Хто це? Останки Запорозьке Січі, татарва чи сини мого народу? Очі їм затуркані повод ясніють. М’який спокій лягає на обличчя.
Мій магнат в цю пору з насолодою дивиться на мене, яі ситий крамар, котрого тішать. Та щодалі очі йому туманіюті слізьми, на обличчя лягає сум.
Із-за печі виходить жінка, по-міському вбрана. Бачу: очі її сині-сині, як польові волошки, а підборіддя одвисле, гладке й жовтувато-бліде, як у підстаркуватої повії. Сині дитяч волошки — й повія!
Вона підходить, схиляється на плече Коханцеві й про щось шепоче.
Та за кілька хвилин вони обоє починають разом зо мною співати, і голоси їх повним струменем зливаються з моїм.
Чудно було дивитись! Я собі одним куточком голови трохи посміхаюсь.
Це ж точнісінько як в українській старій мелодрамі! Та що ж поробиш, коли збіглось так життя!
Моя компанія дійшла до смаку, й ми проспівали ще кілька наших пісень. Я бачу — у мого теперішнього життєдавця сум в очах. В його подруги в синіх очах рясні сльози, що горять, як синява нічного неба влітку, — і лише підборіддя повії! Коли скінчили, Коханець важко зітхнув і поглянув не мене теплими, сумними очима.
Його подруга крізь сльози дивилась вдячно й захоплено.
 — 	Ну, що ж, товаришу, вип’ємо! — сказав Коханець.
Я змучений, стомлений, якось байдуже погодився.	(
 — 	А ви, хлопці, мабуть, пора спати! — І він спроквола махнув рукою.
Гурт поволі розійшовся.
Жінка схилилась до Коханця й тужно, ледве чутно промовила :
 — 	А завтра знов у дорогу... пригоди... Боже, Юрку! Коли це скінчиться?
 — 	Що ж поробиш, моя любко! — лагідно відповів він. — Наша доля така — палити землю рідну!
 — 	Доля... доля...
Ми сиділи, поволі цідячи самогон, і уривками розмовляли.
Одного разу я нахилився й тихо поспитав:
 — 	А куди ви йдете? За що б’єтесь?
 — 	Я? А хіба я знаю? Мене штовхає, а я йду! Як я можу вдержати? Та один біс тепер — хоч так, хоч інакше, однаково помирати, як розбишаці. А поки гуляємо...
Він сумно похитав головою, приліг на руки й задрімав.
На світанку ввійшли вояки, щось зашепотіли. Коханець виймав з кишені гроші, роздавав їх товстими пакунками. Щось коротко говорив... Усі метушились... А коли почало розвиднятись, загупали вершники, зацокотіли тачанки.
Коханець швидко одягся у звичайного кобеняка, його дружина в свитку — й вийшли з хати.
Я пішов слідом за ними.
Коханця оточив гурт хлопців і щось говорив.
Він раптом спалахнув і почав кричати:
 — 	Як? Куди ви дивились? Як вони могли втекти?
 — 	Та чорт його вглядить! — хтось обізвався з гурту.
- А ти нащо тут? Розстрілять вас мало.
 — 	Не дуже! Що ми тобі, заприсягалися, наймити?
В цю пору у двір ускочив вершник і щось прошепотів Коханцеві. Вся компанія швидко вгамувалась і вибралась із двору.
Востаннє в мене промайнули жорстокі вузенькі очі ховрашка й пристрасть гадюки коло рота в нього.
І сині дитячі волошки в полі, а підборіддя застаркуватої повії!
Я непомітно вийшов з двору.
Тіло моє було як побите, безсиле, але десь зісподу вставала глибока соковита радість життя.
Я поволі йшов до себе, а ранок яснів.
Білі пухкі інеї коронували мене цвітом травня, і сміялись зимовою радістю сизі простори степів.
І цілий день тоді стояв радісний пухкий ранок.
А в моїй душі все снувались і снувались глибокі тужливі пісні.
Це я співав землі моїй.
Лютий, 1921 року
м. Київ