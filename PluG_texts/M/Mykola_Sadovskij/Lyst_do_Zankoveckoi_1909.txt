 [Київ, 1907 — березень 1909 рр.] 1 Кота.
У доктора був. Він посміявся з мого страху. Сама пуста ,річ, яка часто бува випадково і також випадково й проходить. Сказав робить з ромашки душистої ванну, підмішавши на стакан настойки ромашкової таніну, узявши трішки на кінчик чайної ложки, а після, як просохне, помазать цинковою маззю і присипать пудрою. От і все. Юрко весь час тебе згадував: а мама те, а те! Вже як під’їздив до хутора, він мені каже: оце, мабуть, мама булки пече? Я кажу: і тебе згадує. І в нього сльози закапали. З ним я привіз і Мишку, тепер бігають, рибу удять.
Був на екзамені. Людей було чимало, все експерти. Що про їх сказать: діти! «Наймички» 2 грали одну дію, і надзвичайно погано. Ні експресії, ні міміки, а де в кого, як, наприклад, у Цокуля, навіть зрозуміння ролі не було. Краще трохи пройшла сцена з «Євреїв»3, але й тут той, що грав Нахмана, весь час невідомо чого пускав в розмові сльозу. Ще йшов кусок з «Грози»,4 але це уже зовсім їм не під силу. А коли дійшли на кінці до 4-ї дії «Житейського моря» 3 — тут можна сказать зовсім утопились. Взагалі весь цей екзамен робив на мене вплив дитячої забавки. Але що від них і вимагать? Просили, щоб я ще приїхав на другий екзамен, тоді буде йти «Марія Стюарт».6 Цікаво. Приїзди!
Цілую Микола.
Дорога мама, цілую кріпко, приїздіть, я забув лікарство,
ваш любий Юрко.
