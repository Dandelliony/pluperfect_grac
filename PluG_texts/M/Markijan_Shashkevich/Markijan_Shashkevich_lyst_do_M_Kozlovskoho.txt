Милий брате Михайле!
То сяк, то так я ся догадував, чому-то не приїхалисте до нас в неділю або хоч в понеділок; коли-сте, може, най бог заступить, хорі, тож дармо, а коли — дай боже! — здорові, то нам дуже жалько на Вас, що відцурали-сте ся нас та й нашого маленького бідолашку, що навет русина не було, який би го до хресту святого потримав. Вже, може, вичитав-єсь Могилові думи і Ластівчині пісні, тож передай, бо вже тра відсилати до Львова, а натомість на тобі Грицька Основ’яненка повісті. Напиши мені, будь ласкав, як тобі ся видять думи Могили і як до тебе промовляла «Ластівка». Коли вже, може, мої нісенітниці позбирав-єсь, то передай до мене, вже я тобі згадував, нащо вони мені потрібні. Г. Тимняк 1, що Вас дуже бажав видіти на св. Николая, покланяєся до Вас, а моя жінка добре сердита, однак Вас від серця цюлує.
Бувайте здорові та веселі.
Маркіян
Четверток.
Всечесному отцю, священному Михайлу Козловському любезненькому братові в [У]тішкові.