213.	До Гната Львовича
21 лютого 1901 р.
Дорогий приятелю!
Недавно повернув зі своєї подорожі і застав Вашого листа — і коли б не нагальна справа, я б деякий час не писав ще до Вас, бо дуже занятий. Тож на всі Ваші питання одповім пізніше,, а тепер слухайте:
25 сього місяця (лютого) в г. Борзні святкуватимуть ювілей 40-літньої літературної діяльності Ганни Барвінок (псевдонім, а називається вона Олександра Михайлівна Куліш — жінка П. А. Куліша). Ювілей буде свят-куватися публічно, і з різних закутків України пошлють ювілярці привітання. Добре б було, коли б і з Вашого Звягеля заслано було привітання — чи листом чи телеграмою, як хочете, аби по-українськи і з таким розчотом, щоб воно попало в Борзну так коло 22 — 23 с[ього] м[ісяця]. Посилати треба на адресу: г. Борзна, Черниговск[ой] губ[ернии], Шаповаловская ул[ица], д[ом] Белозерского, Олимпию Михайловичу Белозерскому, який порядкує на ювілеї і збирає усі привітання.
Скоро ще напишу, а тепер бувайте здорові, цілую Вас.
Михайло.
Єремієв кланявся Вам, бачився з ним у Москві.
8. II 1901. Чернігів.
256
214, До Володимира Гнатюка
28 лютого 1901 р.
Високоповажаний добродію!
Не писав так довго, бо не було мене в Чернігові з місяць; повернувши з Петербурга, я застав ласкавий лист Ваш до моєї жінки й зараз же пишу до Вас оцих кілька слів, долучаючи свою фотографію — щоб Ви могли заздалегідь виготувати кліш.
Ви якось писали, що добре було б до 3-ї книжки додати автобіографічну замітку, і я був пристав на це. Тепер, роздумавши, я вважаю, що це було б зайве, для мене трудне й для читачів нецікаве. Краще, на мою думку, обмежитися переднім словом д-ра Франка, яке, сподіваюся, він таки вилагодить, бо йому, як бачу з листа до моєї пані, тільки брак часу, а моя жінка пише йому, що згоджується зачекати па передмову той місяць.
Тим часом я постараюся прислати Вам повістку, що піде першою до 3-ї книжки; вона називається «Дорогою ціною». Далі до тої книжки підуть: «Хо», «П’ятизлотпик» (надрукований] в «Зорі» за 1892 р., ч. 23) і «Пісня» (надрукована] в «Зорі» за 1895 р., ч. 22). Цього останнього оповідання я прохав би змінити заголовок на «На крилах пісні».
Здається, що в такому об’ємі книжечка буде не більшою й не меншою од попередніх.
Маю до Вас, ласкавий добродію, велике прохання: мені дуже хотіло б ся мати Вашу фотографію і хоч таким способом побачити чоловіка, якого я так шаную, якому я стільки винен і такий вдячний. Ви зробили б мені велику приємність і ласку, коли б прислали своє поличчя.
Як там Ваші видання і що нового випустили в світ? Од Вас тільки й маю відомості.
Протну не гніватися на мене, що так спізнився з присилкою рукописі. Постараюся надолужити втрачений час.
Бувайте здорові!
З правдивим поважанням щирий М. Коцюбинський.
10 ст. ст, II 1901.
Чернігів.
215. До Івана Франка
18 березня 1901 р.
Високоповажаний добродію!
Минуло вже чотири роки, як помер П. Куліш, — і дедалі все видніше й видніше стає, яку велику вагу в вашому письменстві має це славне ім’я; а яку матиме своїми роботами, що тільки тепер виявляються на світ, — про те можна догадуватися. Могучий майстер української мови й творець українського правопису, благородний поет «Досвіток», перекладач Шекспірових і Байронових творів, а також Біблії, автор «Записок о Южной Руси», «Чорної Ради» і сили інших цінних праць — має право на пашу велику повагу і вдячність. Перед цими його заслугами забуваються тепер ті помилки, які йому траплялося робити, а виступає потреба пошанувати його працю. Чернігівці хочуть виявити цю пошану, видавши на спомин про Куліша альманах.
В імені редакційного комітету, що складається з Миколи Чернявського, Бориса Грінченка і нижчепідписаного, звертаюся до Вас, високоповажаний добродію, з великим проханням пособити нам у цій справі, давши до альманаху повість або оповідання Ваше, коли не можна більше, то хоч невеличке.
Автори мають одержати за кожну друковану картку свого твору по 1 примірнику] книги. Рукопис прошу вислати не пізніше 1 травня ст. ст. с[ього] р[оку] па мою адресу.
Сердечно бажаючи Вам усього найкращого, з високим поважанням М. Коцюбинський.
Северянская ул., № 3, собственный] дом.
Михаилу Михайловичу Коцюбинскому.
5.1 II ст. ст. 901 г.
Чернігів.
216.	До Василя Стефаника
2 липня 1901 р.	Чернігів, 19 (ст. ст.) червня, р. 1901.
Високоповажаний добродію!
Діставши Вашого листа з 13/УІ с[ього] р[оку], я не заспокоївся і не втратив надії бачити Ваші і д. Мартовича
праці в нашому збірнику в честь Куліша. Ще не пізно. Ми спеціально почекаємо ще з місяць, аби мати од Вас хоч невеличкі опо[ві]дання. Участь в збірнику наших кращих молодших письменників я уважаю дуже і дуже бажаною і сподіваюся, що Ви не одмовите мені в мому проханню.
На превеликий жаль, опріч «Синьої книжечки» я нічого не читав з Ваших писань, але та невеличка книжечка так мене захопила, що я довго носився з нею і не міг заспокоїтись. Я дуже хотів би познайомитись з другими друкованими Вашими роботами, та не знаю, як це зробити — чи не порадили б Ви мені?
Інтересують мене також писання д. Мартовича. Читав тільки його «Мужичу смерть» — і більш нічого, бо нічого не можу дістати.
Сердечне вітаю Вас, шановний добродію, і п. Мартовича і бажаю Вам здоров’я, а п. Мартовичу ще й більше вільного часу, бо на цьому виграли б і Ви обидва, і наша література.
З високим поважанням М. Коцюбинський.
Адреса: Чернигов, Северянская, 3.
217.	До Бориса Грінченка
13 вересня 1901 р.
Шановний добродію, звертаю Вам вірші Кримського і Ваше оповідання, а також посилаю для Марії Миколаївни Lalk’у.
Щодо віршів Кримського, то, перечитавши їх ще раз та зміркувавши, що автор добачає межи ними такий зв’язок, який, на його думку, творить цілість, я не зважився викидати багато і думаю, хай вони вже будуть поміщені у нас в альманахові так, як того бажає д. Кримський.
Чи не дістали од кого з запрошених до участі в збірнику чого-небудь нового?
Я нічого не дістав.
З високим поважанням М. Коцюбинський.
31	серпня 901.
218. До Володимира Гнатюка
23 жовтня 1901 р,
Високоповажаний добродію!
Тільки що дістав Ваш привіт. І я й дружина моя складаємо Вам та всім підписаним на картці сердечну подяку за пам’ять. Вірте, що йми вміємо пам’ятати й шанувати наших закордонних братів по ідеї й праці. Ще раз сердечна подяка за привіт!
Я чуюся перед Вами винним — досі не прислав до третьої книжки обіцяного оповідання. Не буду широко розводитися про причини, скажу тільки, що це було трудне для мене, майже неможливе. Зате тепер можу з певністю сказати, що за місяць будете мати моє оповідання п[ід] заголовком] «Дорогою ціною».
В останні часи я був дуже зайнятий, до того ж мусив виготовити для альманаху в честь Куліша, що має вийти в Чернігові, новелу.
Така шкода — ми тут на Вкраїні не знаємо навіть, що тепер нового виходить в Галичині, не маємо спромоги читати «Вістника» навіть. Мене, наприклад, дуже цікавить стаття д. Франка «З останніх десятиліть XIX віку», що там друкується. Чи не огляд се новішої української літератури?
Як там Ваша Видавнича спілка? Що нового видали?
Я маю цікаві для Вас книжки, видані редакцією «Земского сборника Чернигов[ской] губ[ернии]», де я був фактичним редактором. Це — «Література українського фольклору за 100 літ» — Б. Грінченка й Василенка — «Генеральное следствие о маетностях Нежинского полка». Коли не маєте сих книжок, а бажали б мати, напишіть, я залюбки вишлю Вам їх.
Поки ж що — бувайте здорові.
З високим поважанням.
Щирий М. Коцюбинський.
10 ст. ст. X 1901.
Чернігів.
260
219. До Василя Стефаника
28 жовтня 1901 р.
Високоповажаний добродію!
Ніяк не можу погодитись з думкою, що у збірнику на честь Куліша не буде Вашої хоч би й маленької новелки! Терпеливо чекав я два місяці обіцяного оповідання, та вже й третій місяць минув, а од Вас як нема нічого, так нема. І ось пишу знову. Прошу й благаю: дозвольте нам бачити Вас дорогим гостем у нашому альманахові. Він уже з місяць лежить готовий, переписаний і тільки чекає Вашого слова.
Пригадуюсь і д. Мартовичеві. Три тижні — крайній термін.
Сердечне дякую за бажання подарувати мені Ваші новели. Воно б можна рекомендованими листами переслати, коли книжечки невеликі й пересилка не дорого коштуватиме. А я дуже й дуже хотів би їх перечитати, щоб знов зазнати такі хвилі насолоди, як тоді, коли упивався «Синьою книжечкою».
Не менш бажав би я познайомитися з Вами особисто та побесідувати про спільні й дорогі нам справи.
Чекаю [о]дповіді й посилки. Д[обродія] Мартовича вітаю.
З високим поважанням.
Ваш щирий М. Коцюбинський.
15 ст. ст. X 901.
Чернігів.
