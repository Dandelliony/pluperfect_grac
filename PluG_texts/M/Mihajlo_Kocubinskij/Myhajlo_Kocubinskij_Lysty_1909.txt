123.	До Василя Стефаника
12 лютого 1909 р.	30 ст, ст. 1909. Чернігів.
Високоповажаний добродію!
Не знаю, чи пригадуєте собі нашу стрічу в Полтаві, а я її згадую завжди з великою приємністю. Не забуваю, що Ви перше часом писали до мене, а потому перестали озиватися на мої листи (може, адреса була недобра). Тим часом мене не раз дуже кортіло написати до Вас, бо я ніяк не міг помиритися з таким довгим антрактом у Вашій літературній роботі. Не може бути, щоб Стефаник — наш, а особливо мій-, любимий письменник, краса нашої анемічної літератури, щаслива оаза — замовк назавжди.
Роздобув собі Вашу віденську адресу і збирався писати. Коли се читаю, що Ви лагодите до друку цілий томик нових оповідань.
І уявити собі не можете, як я зрадів.
А потому вчепилася думка: чи правда, чи не газетна поголоска?
Пишу до Вас і питаю. Буду дуже вдячний Вам, коли порадуєте мене добрими звістками.
Напишіть, що з Вами і коло Вас, що саме написали, коли вийде книжка.
Все це дуже цікавить мене. Як тепер здоров’я?
А я дуже хорий, маю слабе серце. Байдуже мені на фізичні страждання, а от лихо, що не можу писати. Дратує се мене несказанно.
Нетерпляче чекатиму одповіді на свій лист.
Щиро й сердечно стискаю Вашу руку
Ваш М. Коцюбинський.
Адреса: Россия, г. Чернигов, Севорянская, собственный] дом, № 3, Михаилу Михайловичу Коцюбинскому.
ПО
124. До Володимира Гнатюка
2	квітня 1909 р,	20 ст. ст. III 909. Чернігів.
Високоповажаний і дорогий пане Володимире!
Пригадуюсь, бо я ще живий, хоч ледве дихаю. Та в тому є дещо й добре, бо маю надію скоро побачитись з Вами, і тоді вже спокутую всі гріхи свої перед Вами за довге мовчання. Мушу спочити, а для спочинку мені конче треба сонця. У нас же сонце щось зопсувалось (а може, ніколи не було добрим), і вже три літа під час свого одпочинку я мерзну і мокну. Тепер поклав у половині мая податися кудись у теплий край. Гадаю оселитись в Італії, на Капрі, і переїздом спинюсь на день-два у Львові. Думав я про Криворівню, та лякає мене, що й там буде холодно й вогко, як торік. Ні, таки краще вигрітись на сонці як слід!
Та знову біда — нема грошей. Хорий, ледве дихаючи, я мусив сісти за стіл і написав до «Вісника» оповідання (аркушів на 2) під заголовком] «Дебют». Не знаю, чи воно вдалося мені і чи заплатить мені «Вісник» авансом за нього, бо се усе ж була б деяка поміч. Якраз тепер переглядаю його, на святки перепишу і одішлю [...].
Питаєте мене, за що любить мене «Молода муза». А хіба я знаю? Я сам був би радий, коли б мені пояснили. А що любить, се видко бодай з того, що купила у мене право на видання останніх оповідань моїх і друкує у Львові п[ід] заголовком] «З глибини». Звісно, краще було б, коли б і ся книжка вийшла в виданні Видавнич[ої] спілки, як 5-й томик оповідань, та, певно, спілка не знає, що робити з виданими вже книжками, бо слабо йдуть.
Дуже мені було приємно читати, що, невважаючи на свою слабість, Ви налагодили стільки робот! Мені аж соромно стало за свою нікчемність та малу продуктивність, коли порівняв, що робите Ви і що я. Проте щиро бажаю Вам ще більшого успіху в роботі, бо це єдина наша потіха: в праці забуваєш про себе.
Напишіть часом пару словечок. Як переносите холодну весну? Не дуже шкодить Вам? Чи Вам хоч трохи ліпше тепер?
А як там д-р Франко? Коли згадую про нього, стискається серце. Коли він у Львові тепер, привітайте його од мене. [...].
111
Дуже втомлений, голова болить, через те, здається, і написав до Вас безладного листа.
Бувайте ж здорові. Сердечно цілую і обіймаю Вас. Поклоніться од мене в[исоко]п[оважаній] дружині Вашій.
Ваш М. Коцюбинський.
125. До Євгена Чикаленка
11 квітня 1909 р.	29.1 II 909. Чернігів.
Високоповажаний та дорогий Євгене Харламповичу!
Аж сьогодні можу одписати на Вашого листа, бо тільки сьогодні встав на короткий час з ліжка по інфлуенці. Значить, про мріяну подорож до Перешор нічого й думати. Пізніше ж служба не пустить. Не везе мені. Одна потіха, що все одно я не міг би ходити у Перешорах так, як ходив у Коноиівці. Перше, пам’ятаєте, я не дуже погано ходив, а тепер вже не те: пройду з десять ступнів та й мушу ставати, бо задихуюсь зовсім. Погане у мене серце, кажуть лікарі, а все на нервовому грунті. Отак я став ні до чого. Треба спочити і підліпитись, вигрітись літом на сонці. Тільки українське сонце холодне — і я надумав поїхати з половини мая до Італії, на о. Капрі. Доволі смілива думка у того, хто не має для сього гроші. Роблю деякі заходи, щоб зібрати. Написав навіть для «Вісника» нове оповідання п[ід] заголовком] «Дебют», аркушів на 2. Тема цікава. Це перший виступ на життєвій сцені, перша гра і разом з тим свідомість гри і якась сила, що штовхає людину по похилості вниз, що не дає покинуть ролю, спинити гру, що каже розсівать наше «я» з повним завзяттям і всякими способами, як смітникові бур’яни своє насіння. Не знаю, чи вдалося мені зробити те, що я хотів. Нашим (домашнім) подобається, але то, може, «по-родственному». Хочу одіслати [...] одкриткою зараз, і прохати заплатити мені авансом [...].
Дуже і дуже потішила мене звістка, що Ви одужали. Аж мені паче полегшало. Яка ж причина? Шкода, що не скоро дізнаюся, може б, і мені помоглося. Тільки навряд — 
у кожного своє. До поїздки за кордон дуже хочу побачитись з Вами. Де Ви будете в половині мая?
Простіть, що не пишу більше, — голова крутиться. Цілую Вас сердечно і обіймаю. Всього Вам найкращого. В[исоко]п[оважаній] родині Вашій — уклони й привіт.
Ваш М. Коцюбинський.
Чи одповів Вам Стефаник? Мені — ні. [...].
127. До Євгена Чикаленка
28	квітня 1909 р.	15.IV 909. Чернігів.
Дорогий Євгене Харламповичу!
Хочеться мені признатися Вам, як я був (сказати по щирості) прибитий звісткою, що, опріч авансу під оповідання, можу рахувати на 300 руб. запомоги. Так, знаєте, торкнула мене за серце ця увага до мене, незаслужена, я знаю; увага, у якій брали участь і Ви. Щиро Вас цілую за це.
[...] Не можу уважати тої запомоги за безповоротну, а тільки за довг, бо в такому прикрому становищі, як зараз я, можуть опинитися люди, варгніші за мене, і треба буде їм запомогти. А все ж я дуже і дуже дякував, бо ся сума, разом з авансом, уже дасть мені змогу поїхати за кордон та підлатати своє здоров’я.
От вже й весна, а я почуваю себе все гірше та гірше, нервові болі не дають спати. Жду не діждуся, коли зможу вже взяти одпуск.
Напишіть мені пару слів, се моя єдина потіха тепер.
[...].
Чи таки їдете на пороги? Як би я хотів поїхати з Вами, та вже мої ноги не можуть товаришувати з Вашими, тепер вони пристають що 5 хвилин. А жаль. Це мене б підбадьорило.
Ну, бувайте здорові, не забувайте Вашого
М. Коцюбинського.
Ще раз цілую і дякую од щирого серця.
130.	До Івана Нечуя-Левицького
18 травня 1909 р.	5.У 909. Чернігів.
Високоповажаний і дорогий Іване Семеновичу!
Книжечки Ваші — дорогий подарунок — дістав і прочитав. Яка прекрасна мова! Читав — наче погожу воду у спеку пив. Яке знаття народних звичаїв, народного життя! Спасибі Вам ще раз сердечне. Не пишу до Вас довшого листа, бо слабий, цими днями їду за кордон, до Італії. Як Ваше здоров’я?
З високою повагою до Вас щирий М. Коцюбинський.
131.	До Володимира Гнатюка
20	травня 1909 р.	7 ст. ст. V 909. Чернігів.
Любий пане Володимире!
Щиро дякую Вам за запросини до себе, але на сей раз не можу [...]. У Львові буду 18 — 19 ст. ст. сього місяця, пробуду, певно, не більше як один день, бо поспішатиму на Капрі на одпочинок. Дуже тішуся, що знов побачу Вас. Поки що бувайте здорові.
Моє поважання в[исоко]п[оважаній] пані Вашій.
Цілую Вас.
М. Коцюбинський.
116
132. До Федора Вовка
23 травня 1909 р.	10.V 09. Чернігів.
(Северянская, соб[ственньій] д[ом], № 3).
Високоповажаний добродію Федоре Кіндратовичу!
Маю до Вас велике прохання. Недавно гостював у мене професор Нобелівського інституту в Стокгольмі d-r Alfred Jensen, який кінчав свою монографію про Мазепу. Йому конче потрібна фотографія високого берега коло с. Мезин Новгород-Сіверського повіту, бо біля Мези-на переправлявся з шведським військом через Десну Карл XII. Я знаю, що минулого літа Ви робили розкопки в Мезині і, як мені казали, їздили туди з фотографом. Отож, чи нема у Вас часом фотографії високого берега Десни, або, може, той фотограф, що був із Вами, має її та ласкаво згодив би ся прислати мені примірник?
Всі видатки на се я, розуміється, з великою охотою взяв би на себе.
Якщо, на жаль, нічого відповідного не знайдеться у Вас, то, може б, Ви були ласкаві, знаючи там місцеві умови, порадити мені, як роздобути потрібну фотографію (по можливості, більшого формату), а я був би Вам особливо вдячний за пораду та поміч.
Хоч я сими днями їду до Італії, на Капрі, на літо, проте прошу одповісти мені на чернігівську адресу, а вже жінка перешле мені листа.
Простіть, що турбую Вас своїм проханням. З свого боку, радий був би чим-небудь прислужитись Вам.
З високим поважанням
М. Коцюбинський.
133. До Віри Коцюбинської
29	травня 1909 р.	16/У 909. В поїзді коло Фастова.
Дорога Вірунечко! Доїхали ми добре, Юрка одвіз до Васі, хоч сам не заходив. [...]. Бачився з Чикаленком, посидів трохи у Яблоновського, а увечері був у Черняхівських. Всі тобі кланялись. Переночувавши, сьогодні о 9 год. ранку виїхав до Чернівець. Почуваю себе не дуже погано, тільки 2 ночі не спав, а ще доведеться третю не спати. Сьогодні ще напишу. Цілую тебе і всіх. Муся.
117
134. До Віри Коцюбинської
29 травня 1909 р.	№ 2. 16/V. Коло Жмеринки.
їду далі — і скрізь слухаю твоїх рад, беру носіїв і обідав. Хочу спати, але надії ніякої, бо маса пересадок. В Чернівцях буду тільки завтра вранці, а таможня і границя — все це вночі. Не рад, що вибрав таку дорогу, бо через Львів було ближче. Як там вдома? Чи всі здорові? Як екзамени Ірчині? Все це цікавить мене, але дістану одповідь не швидко. Цілую. Напишу сьогодні ще.
Муся.
135. До Віри Коцюбинської
1 червня 1909 р.	Львів. 19.V 909. Вівторок.
Дорога Вірунечко!
Два дні не міг до тебе написати, бо ні хвилини не було вільної. Як тільки приїхав до Чернівець в неділю вранці, дізнався, що вже два дні приходили до мене всякі українські депутації, все хотіли бачити мене. [...]. Чернівці дуже гарні, в гарному місці. Потому я обідав [...], і було приємно, що весь час тебе згадували, бо вони тебе добре пам’ятають. По обіді їздили в ліс, навкруги Чернівець, потому знов на вечерю до них, а потому в Народний дім на танці українців. Так носилися зо мною, так дбали всі про мене, такий мені робили «почот», що мені аж недобре було. Переночувавши, поїхав уранці до Львова, а що треба їхати через Коломию, де вчора було січове свято, то я і ще чоловік 300 січовиків (селяни і інтелігенція) опинилися в Коломиї (де я пробув до потяга 4 години). Це щось таке гарне і величне, що трудно описати. Це ціле військо, кілька тисяч, і Трильовський за генерала. По дорозі сів до вагона Стефаник, і це дуже добре, бо у Відні я заїду до нього.
«Січ» вітала гостей, межи іншим і мене. О 7 годині вечора я був у Львові, [...] мусив заїхати до Гнатюка. Тут застав листи од Кушніра, який стріне мене у Відні на вокзалі. Почуваю себе так собі. Не застудився, сплю не
дуже добре, але на людях забуваю свої слабості. Хочу швидше на Капрі і або сьогодні вночі, або завтра уранці виїду далі. Хоч наче все ніколи, але все думаю, як там вдома. Чи всі здорові? Чи Ірочка добре скінчила екзамени? Буду мати од тебе звістку аж у Відні, значить, не раніше, як в четвер або у п’ятницю. Чекаю. Мною не турбуйся. Тут так про мене дбають, як про щось справді добре. Цілую тебе, Вірунечко, маму, Лідю і всіх дітей.
Ще цілую. Муся.
136. До Віри Коцюбинської
5 червня 1909 р.	23.V, субота. Відень.
Дорога Вірунечко! Вчора увечері доїхав до Відня, але листів од тебе не застав. Дуже засмутився. Але, може, завтра буде щось. У Львові був один день, бачився з людьми, гарно мене приймали, але Ф ранко розстроїв мене дуже. Він зовсім хорий психічно. В Кракові був теж один день і дві ночі, бо я поклав їздити тільки вдень. Проте вночі не сплю, і це для мене найгірше. Хоч почуваю себе непогано і навіть лучче ходжу. У Відні заїхав до Стефа-ника. Стрівся теж тут з Маковеем. Спочатку думав їхати звідси завтра вранці, а тепер поклав перебути тут ще 1 день, бо знов не спав, і поїду до Італії у понеділок. Ходив у парламент і був свідком дуже бурхливої сцени. Взагалі маю тобі багато чого розказати, та тепер не можу, а вже з Капрі напишу. Тут багато людей розпитувало про тебе, і кланяються. Зо мною скрізь возяться так, наче я справді щось варт. Так що я тут persona grata. Але все-таки хочу швидше вирватися звідси і спочити як слід, без вражень і людей. Як там вдома? Чи всі здорові? Бо це найголовніше. Нетерпляче чекаю звістки. Що з пошти? Ти пиши до мене про все, дорога Вірунечко, я теж часто писатиму, як вже приїду, бо у дорозі, та ще в Австрії, де маю стільки знайомих, трудно зібратись. Був у мене Горошовський. Каже, що моя книжка добре йде, німецькі часописі дуже хвалять її. Бувай здорова. Цілую тебе, маму, Лідю і дітей. Пиши. Муся.
119
137. До Віри Коцюбинської
6 червня 1909 р,	24 мая (неділя) 909. Відень.
Вчора дістав од тебе листа, дорога Вірунечко, і дуже дякую, бо трохи заспокоївся, що нічого поганого з вами не сталося. Сьогодні можу похвалитися, що перший раз виспався, та й шлунок поправився. Почуваю себе добре, трохи змучений, але то нічого. Сьогодні буду спочивати, мало ходити і берегти свої нерви. Завтра їду далі, а на Капрі приїду не раніше 1-го. Зараз прийде до мене Горо-шовський, мій перекладач, і підемо до нього на обід. Вечір вчора провів на Пратері, серед всяких народних забав, катався на американських горах, аж дух захоплювало, підіймався високо над Віднем на колесі, був на танцях (бал прислуги) і т. ін. Сьогодні зате день спокою перед дорогою.
Смутить мене, що не скоро дістану од тебе листа і знов буду турбуватися. Прошу тебе, бережися ти і бережи всіх, щоб не слабували. Хай Оксанка піде до дантиста. Погода тут була гарна, а це вже третій день хмарно і холоднувато.
Як що буде з пошти, складай, щоб не розгубилося. Ну, цілую тебе сердечно, поцілуй од мене всіх. Чи Юрко писав? Як йому там? Ще раз цілую. Скажи Жукові, що в VII кн. «Вісника» буде його оповідання] «Вона».
138.	До Віри Коцюбинської
8 червня 1909 р.	Венеція. 26.У 909.
Дорога Вірунечко! Пишу тобі з Венеції. Вчора уранці виїхав з Відня і цілий день їхав новою,- чудовою дорогою через Земерінг. Приїхав в 1172 ночі, виспався і сьогодні любуюся, бо гарна погода. Почував себе непогано, бо бережусь дуже, не перевтомлююсь, по ночах не їжджу, ходжу обережно. То коли тепла погода, то мені краще. Здоров. Завтра вранці їду до Флоренції. У Відні не мав од тебе другого листа. Значить, скоро не дістану. В неділю обідав у Горошовського, там мене так приймали, такий обід для мене зробили, що аж соромно. В серветку загорнули навіть подарунок — ланцюжок.
Як там ви, чи здорові? Все думаю. Не пишу більше, бо мало часу. Завтра напишу.
Цілую тебе і всіх.
Муся.
139.	До Віри Коцюбинської
9 червня 1909 р.	27.V 909. Болонья.
Дорога Вірунечко! По дорозі з Венеції до Флоренції мушу чекати годину на вокзалі в Болоньї і можу написати тобі кілька слів. Насамперед — не турбуйся, я здоров, хоч трохи втомлений, бо хоч сплю і бережусь, а все-таки дорога томить. Вчора увечері був на серенаді. Це щось таке гарне, шо думаю колись навіть описати. Так добре заспокоїв нерви цею серенадою, так було спокійно і добре, що навіть маленька пригода в готелі не пошкодила мені. Я не знав, що треба казати господареві, що ще переночую одну ніч, і як вийшов уранці, то вернувся аж уночі (11 Уг). Приходжу, а він каже, що думав, що я десь пропав, мою хату оддав другому, а речі хотів нести в поліцію і заявляти про мене. Другої вільної хати не було, але я накричав, і він мусив роздобути десь хату. А все-таки я виспався. Сьогодні о 12 вночі приїду до Флоренції, перебуду одинь день, і далі до Рима. Коли б вже швидше на місце. Ночі тут доволі холодні, тепла доброго нема. Чи здорові наші? Цілую всіх. Муся.
140.	До Віри Коцюбинської
9 червня 1909 р.	27.V 909. Флоренція.
Як бачиш, дорога Вірунечко, пишу тобі хоч небагато, але часто. Як-то ти будеш мені писати на Капрі? Я чекаю од тебе листів як можна частіше. Знов виспався, та сьогодні не дуже щасливий день, бо якесь місцеве свято
і всі музеї зачинені. Броджу по вулицях і любуюсь чудесним городом. Зараз їду з візитом до Данте, в його хату. Здоров, почуваю себе непогано. Як ходжу — менша одишка, ніж була в Чернігові. Хоч це залежить і тут од погоди: в теплі дні задишка менша. Ще пересплю ніч, а завтра буду в Римі, так о годині 5 пополудні. Вже ближче до Капрі. Як там удома? Скучаю, хочу швидше мати листи од тебе, знати, чи всі здорові, чи чого не сталося. Чи Іра переведена? Чи приїхав Юрко? Поцілуй од мене маму (як її здоров’я?), Лідю і дітей. Я їм напишу з Капрі. Чи ти одіслала Леонтовичеві закладну? Конче треба. Що нового? Цілую тебе сердечно. Твій Муся.
Пиши мені часто і про все. Що з пошти?
141.	До Віри Коцюбинської
12 червня 1909 р.	30.V 909, Рим (Roma).
Вчора, дорога Вірунечко, не встиг написати тобі, бо приїхав до Рима 6 5 год. пополудні і зараз побіг оглядати старовину; знов зробила вона на мене сильне враження, але не дратувала. Я був спокійний і тільки любувався. Зо всіх городів, які я знаю, Рим подобається мені найбільше. Може, ще тому, що я добре знаю його топографію, ходжу скрізь, не розпитуючись, навіть карти (плану) не треба. Сьогодні встиг оббігти Ватіканський і Капітолійський музеї, тепер обідаю (знайшов дуже гарні і дешеві), причому без всякої шкоди п’ю вино, і побагато, мало не цілу пляшку. До обіду йду до крамниць, хочу купити собі панаму, а по обіді — на Monte Ріпсіо, звідки чудесні краєвиди. Чую, що грішно заїздити до Рима на такий короткий час, а мушу завтра вранці виїздити до Неаполя і о 12 буду там. Я здоров, дуже бережусь, сплю доволі, не менше 8 годин. Через те вдень менше нервуюсь. Серце працює добре, ходжу краще. Курю 3 — 4 папіроси на день, але це тільки до Капрі. Там покину. Найгірше, що не маю звісток з дому. Бувай здорова. Цілую тебе і всіх.
Твій Муся.
122
142. До Віри Коцюбинської
13 червня 1909 р.	31 мая 909. Неаполь. (Неділя).
Дорога Вірунечко! Моє пробування в Римі закінчилось тим, що я змок, Тільки що купив собі панаму, надів і пішов на Монте Пінчіо — чудесний сад з краєвидами на Рим. Показалося, що там їевіа, значить, треба заплатити ліру за вхід. Погода чудесна, ілюмінація готується грандіозна і з таким смаком, який мають тільки італійці. Повний сад жандармів (і я питаюсь, чи не для них часом ся ІеБІа). Ще рано, любуюсь краєвидами, коли раптом наскочила хмара і упав такий дощ, що трудно й описати. Все пливло. Я змок, бо не було куди сховатись. Врешті бачу, що можу застудитися, біжу туди, куди біжать жандарми, і попадаю у їхню казарму. Вони прийняли мене до себе дуже ласкаво, і, хай небо (таке неласкаве до людей без плаща й парасоля) простить мені сей гріх, сушився в казармі. Навіть через день не висох. Сьогодні кур’єр примчав мене до Неаполя. Обідаю. Знайшов ресторан, в якому колись обідав. Ти не можеш уявити собі, скільки я тепер випиваю вина. Ставлять цілу пляшку. Я лякаюсь: нащо стільки? Тоді сашегіеге зажмурює одно око і каже лукаво: скільки схочете. А приймаючи порожню пляшку, зажмурює друге око і ще лукавіше питає: може, ще дати? Я здоровший. Все їм. Обідаю що варили, а не по карті, бо по карті дорого і довго чекати. Не шкодить. На сніданок, в дорозі, їм навіть ковбаси з салом — і нічого. Неаполь стрів мене непривітно: вітер і бруд, та ще який бруд. Тілько око художника може примиритись з ним. Завтра о 3 чи 4 їду на Капрі — такий радий, що врешті буду на місці, по 10 городах, де спинявся. Цілую всіх наших і особливо тебе. Ще цілую. Твій.
143. До Віри Коцюбинської
15 червня 1909 р.	2.УІ 909. Капрі.
Дорога Вірунечко! Вчора увечері приплив па Капрі, і так мені пощастило: на нароході познайомився з одним молодим поляком, що живе на Капрі, і він завіз мене до
готелю, де я й спинився. Насамперед подаю тобі адресу свою, і аж на серці легше, що тепер буду мати од тебе листа: Italia, Napoli. Capri, Hôtel Royal, N 23, M. Kociu-binski. Це чудесний готель, в центрі острова, абсолютна чистота і комфорт. Маю велику хату, гарно умебльовану, з балконом на гори і море, і повний пансіон. Годують 3 рази в день: вранці 2 чашки какао, або кави, або чаю, масло, мед. В 127г сніданок з 2 страв (одна м’ясна), сиру і фруктів. В 77г обід з 5 чи 6 страв. Все смачно і дуже по-панськи. За це все я плачу 6 лір на добу, себто 37 к.Хб=2 р. 22 к. Так дешево — трудно і уявити собі. Хазяїн — чех, що говорить по-руськи. Є одна покоївка, що теж говорить російською мовою, хоч вже 15 літ замужем за італьянцем. Словом, устроївся я добре. Щодо самого острова, то це земний рай. Кращого місця для спочинку знайти не можна. Незвичайно гарна природа, велика культура, ніде нема пороху, скрізь така ідеальна чистота, навіть на вулицях, що аж дивуєшся. Повітря таке запашне од гірських трав, що аж п’янить. А що найголовніше, тихо. Наче нема людей. Зранку до снідання я гуляв — і стрів щось 2 чи 3 чоловік. Тепер я певний, що зможу заспокоїти нерви і поправитися, а може, навчуся ходити, лазячи по горах.
Властиво, почну спочивати через 2 — 3 дні, коли звикну до цеї незвичайної краси і вона вже не буде мене так вражати, як зараз.
А найбільше хочу мати листи од тебе. Пиши, Вірунечко, щодня, ти ж тепер вільніша, а поки дійде той лист! Пришли мені «Раду» за весь час, коли я не читав її, «Киевск[ой] мысли» не присилай, хіба б який особливо цікавий №. Як там живете, чи здорові, що нового? Поцілуй од мене маму, Лідю і дітей; завтра знов напишу, сьогодні хапаюсь, йду до Горького. Чи послала закладну Леонтовичеві? Що нового вдома і поза домом? Чи було що з пошти? Цілую тебе, моя дитино, пиши, не забувай, що я дуже скучаю. Я здоров. Ще цілую, твій Муся.
124
144. До Віри Коцюбинської
16 череня 1909 р.	3.VI 909.
Дорога Вірунечко! Вчора писав до тебе, сьогодні пишу 8нов. Все мені здається, що як я частіше буду писати до тебе, то частіше буду мати одповідь. Отож починаю з того, чим скінчив учора. Горький прийняв мене дуже добре, може, занадто, бо аж утомив. Як я пішов до нього о 2 год., то не пустили мене до 11 ночі, там я й обідав, чай пив і газети читав. Горький на мене робить таке враження: це Пилип Салко, тільки у кращому виданні. Очі має хороші, сині. Багато говорить. Правда, ми все говорили на теми літературні, які обох нас цікавлять, але я все-таки так напружив свої нерви, що сьогодні почуваю себе недобре. На моє щастя, сьогодні сіра погода і йде дощ безперестанку, т[ак] що я не гуляю, ніяких вражень не маю і тим заспокоюю свої нерви.
У Горького величезна сім’я, себто у його жінки, яка має навіть вже внучку. Все це з’їхалось на літо, і вся villa, яку вони займають, 13 кімнат, набита людьми. Як сіли обідать, то наче в готелі. Живуть вони розкішно, по-панськи, видно, мають достатки. Закликають до себе часто приходить, кататься на човні, але я цього не буду робити часто, мені краще бути самотнім. Та ще приїздять на Капрі Амфітеатров, Бунін, Луначарський і Єлпатьєвський. Значить, ще буде чимало знайомих, дуже цікавих
Знаєш, Вірунечко, що коли так багато зразу збереться всяких вражень, то в результаті — хаос. Я, наприклад, не можу тобі написати такого листа, як хотілось би, щоб все по порядку і до ладу описати, бо не знаю, з чого почати, так всього багато. Може, потому, як звикну та заспокоюся, листи будуть більше систематичні. А ти тим часом поможи мені. Питай, що тобі цікаво, а я буду одповідати, бо інакше якраз можу пропустити щось.
У мене до тебе велике прохання: розшукай поміж неоправленими книжками Грінченкові етнографічні матеріали (дублікати) ; пісні, казки, «З уст народу» — повинно бути всіх щось 3 чи 4 книжки, і всі або ті, що є, вишли бандероллю по такій адресі: Italia. Napoli, Capri, Villa Spi-nola, Maxime Gorki. Він дуже цікавиться. Тільки не одкладай. Що нового? Чи всі здорові? Що з пошти
цікавого? Висилай «Раду» і ще що, коли цікаве. Цілую тебе, серце, поцілуй од мене всіх. Разом посилаю дітям одкритки. Твій Муся.
145. До Володимира Гнатюка 16 червня 1909 р.
16/VI 909.
Дорогий пане Володимире!
Я досі під враженням Вашої гостинності і теплих відносин до мене. Сердечно дякую Вам і в[исоко]п[оважаній] пані Вашій за все і вітаю Вас з Капрі, сього земного раю. Тут мені добре, вигодно, тихо, гарно і недорого. А все-таки Криворівня надить. Пишу тепер коротко, аби подати свою адресу: Napoli, Capri. Hôtel Royal, N 23. Пишу до Луцького, щоб вислав сюди мені мою книжку (5 — 6 примірників]).
Прошу, нагадайте йому. Ще прохання: М. Горький дуже цікавиться нашими піснями та казками. Прошу Вас, вишліть йому (Capri, Villa Spinola, Maxime Gorki) Ваші етнографічні видання, хоч би за мій кошт, коли інакше не можна. Цілую Вас і кланяюсь пані!
Пишіть!
М. Коцюбинський.
146. До Остапа Луцького
16	червня 1909 р.	16.VI 909. Capri.
Високоповажаний добродію!
Нарешті я добрався до Капрі і можу подати Вам свою адресу: Napoli, Capri, Hôtel Royal, N 23. M. Kociubinski. Маю надію, що книжка моя вже вийшла (коректу я одіслав з Відня) і що Ви будете ласкаві і пришлете мені сюди кілька примірників — 5 — 6. Я був би особливо вдячний Вам за се. Сподіваюся побачитись ще з Вами у Львові і пізнати Вас ближче. Спасибі Вам за пісні, яких досі слухаю. З поважанням
М. Коцюбинський.
148.	До Михайла Жука
17	червня 1909 р.	Capri. 4/17.VI 909.
Дорогий Михайле Івановичу!
Не писав Вам з дороги, бо був дуже втомлений. Тільки сьогодні почуваю себе краще і обзиваюся. [...]. Лукія-новича не бачив, бо у нього були саме іспити і не міг приїхати до Чернівець. Тут мені живеться дуже гарно, починаю спочивати і чекаю Вас. Подробиці мого життя спитайте у Віри Іустин[івни].
Як Вам живеться? Коли і куди їдете? Моя адреса: Napoli, Capri, Hôtel Royal, N 23.
Цілую Вас сердечно. Ваш М. Коцюбинський.
Вашим уклін. Як напишете, одпишу більше.
149.	До Віри Коцюбинської
18	червня 1909 р,	5/VI 909. Capri.
Дорога Вірунечко! Вибачай, що сьогодні пишу тільки одкритку, аби не лишити тебе без звістки про мене. Увечері або завтра напишу листа. Сьогодні їздив обдивлятися гроти — блакитний і срібний. Перший у нас е на одкрит-ці, а срібний — це таке чудо, що аж не віриться. Коли бризнеш водою, то вона грає синіми, рожевими і зеленими
кольорами. Зараз їду в дику частину острова, де цілі поля кактусів і де дике село Анакапрі. В листі опишу. Я здоров, почуваю себе дуже добре, бадьоро, добре сплю, добре і багато їм і краще ходжу. Сумую тільки, що не маю листів. Цілую тебе і всіх. Пиши. Твій Муся.
150.	До Віри Коцюбинської
18 червня 1909 р.	5.VI 909. Capri (Italia.
Napoli. Capri. Hôtel Royal, N 23).
Дорога Вірунечко! Сьогодні послав тобі одкритку, а оце пишу знов. Капрі все більше і більше чарує мене. Се чудо, а не остров. Сьогодні, наприклад, я цілий день пробув в екскурсіях, а не втомився. Зрання поїхали (я і поляк) на човні обдивлятися гроти. Море надзвичайно гарного кольору, далеко краще тут, ніж в Криму. Під’їхали до такої маленької дірки в кам’яній стіні острова, що, здавалося, навіть 1 людина не влізе туди. Проте, лігши в човен на саме дно, якось пропхалися в грот, що називається «срібний». Там вода ясно-зелена, аж світиться, але коли бризнути нею веслом, то слід стає ярко-блакитним, а вершки хвилі рожевими, як троянда. Всі кольори такі яскраві і виразні, що просто дивуєшся. Коли ж що-не-будь — весло чи руку — опустиш в воду, то вони стають срібними. Щось надзвичайне. Блакитний грот робить надзвичайне враження — це величезна блакитна зала, в якій неможливо блакитна вода, як скло самого чистого блакитного кольору, до того бризки світяться вогнем. По обіді поїхали ми в Анакапрі, село на вершечку гори. Тут ростуть цілі ліси кактусів, що вищі од чоловіка разів у З, а грубі, як старі дерева. Природа дика, повітря страшно запашне, прозоре, сонце дуже світить, але не пече. Туї почуваєш себе не в Європі, а в Африці, таке все одмітне. Краєвиди звідси, з височезної гори, чудесні. Взагалі я все більше і більше радію, що вибрав для спочинку Капрі, а не щось друге. Вже і тепер нерви у мене заспокоїлись, сплю, їм дуже добре (годують гарно і смачно, подають розкішно, як я ніколи перше не годувався), шлунок зовсім добрий. Ні кави, ні вина не п’ю. Каву замінив 2 чашками какао з маслом, докторським хлібом, медом, а вино — водою.
128
Завтра вранці збираюся обдивлятися гроти, зелений і ще якийсь, а по обіді до Горького рибу ловити. Я здоров. Чекаю нетерпляче листів. Що там вдома? Чи ти вже вільна? Чи всі здорові? Що нового? Поцілуй од мене всіх наших. Цілую тебе міцно. Пиши. Твій Муся.
Ще не купаюсь, але скоро почну. До купальні далеко. Нехай діти напишуть, що їм купити.
151.	До Євгена Чикаленка
19 червня 1909 р.	Capri. 6.VI 909.
(Адреса: Италия.
Napoli. Capri. Hôtel Royal, N 23).
Дорогий Євгене Харламповичу!
По довгій дорозі (вночі не міг їздити, їхав тільки вдень) і по тисячі всяких стріч спочиваю нарешті на Капрі, цьому острові чудес, де маю якраз все те, що мені потрібне для спочинку: сонце, чудесне, чисте і запашне од моря та ароматів гірських трав повітря. Маю нарешті спокій, бо тут доволі безлюдно і всякі життьові вигоди. В отелі мене дуже добре годують. Отож я надзвичайно радий, що вибрав іменно Капрі, сей земний рай, наче навмисне створений для перевтомлених, і потішаюсь надією, що поверну додому оновлений і здоровший.
Не бракує мені і товариства. Горький прийняв мене надзвичайно добре, сердечно, може, дякуючи листові Короленка.
Коли б Ви коли потребували спочити і упитись красою, то раджу тільки Капрі. Ще поки сюди приїхав, я не міг без одпочинку пройти й 3 хвилин* а тепер лажу по скелях, по цілих днях роблю екскурсії — і нічого, аж дивуюся часом.
Я тут нічого не читаю, ні про що не відаю, живу, як дика людина, хіба що вбираю в себе красу, багато записую в пам’яті і трошки в записну книжку. Моя любов до природи сприяє тому, що я, хоч не довго тут — всього шостий день, — бачив далеко більше, ніж звичайні форестьєри, які ходять тільки по утоптаних стежках, в залежності од ласки провідників. Описати всіх чудес (а це острів чудес, інакше не можу назвати) не маю спромоги, нехай розкажу, як побачимось.
Напишіть мені пару слів, буду дуже дякувати. Пишіть про себе і про справи; мені тепер, спочивши, ще цікавіше знати про все.
Кланяйтесь Вашим і спільним знайомим.
Цілую і обіймаю Вас сердечно.
Ваш М. Коцюбинський.
152.	До Іллі Шрага
22 череня 1909 р.	9.VI 909. Capri.
(Адреса: Napoli.
Capri. Hôtel Royal, N 23).
Дорогий Ілля Людвіговичу!
Нарешті я зібрався написати до Вас. Я страшенно довго їхав сюди, бо заїздив до Чернівець, Львова, Коломиї (на січове свято), Кракова, Відня, Флоренції, Венеції, Рима і Неаполя. Скрізь, де були наші люди, мене так добре приймали, що мені аж соромно було. Стріч — часом цілком несподіваних — без числа. Втомило це мене дуже, але на Капрі, де я сиджу вже з 1-го с[ього] м[ісяця], я вже спочиваю. Ви і уявити собі не можете, дорогий Ілля Людвіговичу, як я задоволений, що вибрав для спочинку іменно Капрі, цей острів чудес, краси і спокою. Тут так добре, як, здасться, ніде на світі. Устроївся я чудесно, недорого і [з] повним комфортом. Живу в первокласному готелі, де все не тільки гарне, але й розкішне, абсолютна чистота, годують 3 рази в день (вранці кава, какао або чай, з. маслом і медом, в 1272 снідання з 4 страв і в 71І2 обід з 6 страв). Все дуже смачне, гарно сервіроване і свіже. За хату і повний пансіон плачу всього 6 лір на добу (6 X 37 к. = 2 р. 22 к.). Подаю ці подробиці для Ваших, коли б вони схотіли поїхати на Капрі, що я дуже раджу. Можна, звичайно, прожити дешевше, але буде не так добре.
Почуваю себе чудесно, засмалився, добре сплю, їм і т. п. По цілих днях на морі, де всякі такі чудеса, що можна тільки розказати. Маю чудове товариство. Горький і його родина, може, дякуючи Короленкові, прийняли мене як рідного, і я з ними часто катаюсь по морю та пересиджую. Учора увечері ми повернули з Tore del Greco,
міста під самим Везувієм, куди їздили дивитись народне свято. їздили Горький з лайкою, відомий скульптор Гінцбург, що приїхав сюди ліпити Горького, і я. Тут я познайомився з Алексінським, депутатом до другої Думи, та іншими. Скоро приїдуть сюди Амфітеатров, Буши, Єлпатьєвський, Луначарський, а тоді ми збираємося на яхті до Сіцілії. Взагалі я дуже, дуже задоволений, що поїхав сюди, бо Капрі гарно впливає на мої нерви і здоров’я.
Я все розписую про себе, а хотів би розпитати більше про Вас та про Ваших. Як Ваше здоров’я? Чи Єлисавета Ісаківна вже за кордоном? Як її здоров’я? Буду дуже вдячний, коли напишете до мене сюди. Бувайте здорові, сердечно цілує Вас Ваш М. Коцюбинський.
Всім Вашим — уклін.
153.	До Осипа Маковея
22 червня 1909 р.	22.VI 909. Capri.
(Адреса: Napoli.
Capri. Hôtel Royal, N 23).
Дорогий товаришу!
Я й досі під враженням нашої стрічі у Відні і часто згадую Вас тут, па цьому острові чудес, краси і спокою. Тут мені дуже добре, спочиваю і поправляюся. Маю дуже гарне і цікаве товариство. Буду дуже радий, коли напишете до мене кілька слів, обізветесь на сей сердечний привіт Вам і в[исоко]п[оважаній] пані Вашій. Не забувайте Вашого
М. Коцюбинського.
154.	До Віри Коцюбинської
22	червня 1909 р.	9.VI 909. Capri.
(Hôtel Royal, 23).
Дорога Вірунечко, вибачай, що 2 дні не писав тобі, але це сталося через те, що я виїздив з Капрі. Горький запросив мене поїхати на чудесній яхті в Tore del Greco,
город під самим Везувієм, на народне свято, і от ми, а також, найбільш відомий в Росії скульптор І. Я. Гінц-бург, що приїхав сюди ліпити Горького, виїхали в неділю вранці яхтою. 6 годин ми їхали морем — дуже гарна подорож, — а ввечері з яхти дивилися на свято. І що це було за чудо! Фейерверки коштували 2000 лір — це було щось таке, чого я в своєму житті не бачив. Випустили 200 воздушних шарів різних форм: кораблі, чаші, медузи і т. ін. В повітрі, з вогнів, надзвичайних кольорів, літали пальми, букети, Везувій метав вогні і т[аке] інше. Щось чарівне. На човнах цілі пальмові дерева, завішані ліхтарями різноколірними, махали вітами, кілька серенад плавало, оркестри гриміли на воді, човни були перероблені в формі акул, пишна ілюмінація і тисячі народу. На морі ціла флотилія човнів, яхт — і все це з берега освічувалось прожекторами. Все співало, кричало, а гори двадцятиголос-ною луною одбивали тріскотню ракет і бомб. В городі скрізь вінки, вибудовані були башти, обвішані з вершечка до самого споду коралами (бо це город коралів). Словом, чудеса. До пізньої ночі любувались ми — все було, як сон; переночувавши, поїхали в Сорренто, дуже гарний городок, де пообідали, а звідти — на Капрі і на обід до Горького. Так що на лист не було і хвилинки. Ще перед тим я знов провів день у Горького. Він, Гінцбург, Алексінський (депутат до другої Думи) їздили по гротах і ловили рибу, яка тут така, як квітки, а увечері Горький приймав екскурсію народних учителів (50 чоловіка), і я бачив таку тарантелу, яку вміють танцювати тільки 2 чоловіка на світі — і вони живуть на Капрі. Збираємося ще поїхати на яхті в Сіцілію — це чудова сторона, ще лучча за Капрі. Я засмалився, почуваю себе добре, шлунок поправився. Коли б ще листи од тебе, то все було б добре. А їх нема. Може, завтра будуть. Чи всі здорові вдома? Я вже турбуюсь і часом не можу любуватися через думки про вас. Пиши мені, Вірунечко, згадай, що я одрізаний од всього світу на острові і хоч тут дуже дбають про мене, а все скучаю за вами. Цілую тебе сердечно. Поцілуй всіх од мене. Твій Муся.
132
155.	До Віри Коцюбинської
24 червня 1909 р.	11.VI 909. Саргі.
Дорога Вірунечко! Вже 11 день, як я тут, а листів од тебе нема, і це мене мучить. Все думкою дома, як там, чи всі здорові. За три дні минає місяць, як я з дому, а мав тільки одного листа од тебе. Як бачиш, я пишу тобі часто, не лінуюся, і тільки тоді ти не маєш од мене листа, як я буваю в дорозі і не можу писати. Післязавтра, в суботу, я не зможу тобі написати, бо удосвіта їду з Гінцбургом до Помпеї. Це треба їхати пароходом до Сорренто, звідти електричним трамваєм до Кастельамаре (чудова дорога), а тоді поїздом до Неаполя, а звідти поверну пароходом на Капрі. Буде гарна прогулка, і добре, що я зроблю її не сам, а вкупі з таким тямущим чоловіком, як Гінцбург. Це дуже весела людина, і він нас потішає. Вчора провели ми вечір у Горького і сміялися весь час, як Гінцбург представляв нам цирк, жида-кравця, говорив цілі англійські промови, в яких не було ні одного англійського слова. Живеться мені тут добре. Сьогодні трохи душно — подув африканський вітер — сироко, але то нічого. Я лежав над морем на пісочку, і було добре. По обіді їду купатися, це доволі далеко і тим невигідно, бо доведеться підніматися на острів фунікулером, що коштує 17 коп. Таким робом, купання тут річ доволі дорога, бо за № купальні теж треба платити 17 коп.
Починаються місячні ночі — час безумства природи на Капрі. Кажуть, що це чарівна картина. Сьогодні по обіді, в 8lk годин, іду дивитися місяць до скелі, що називається арка натуралє.
Я тепер перебрався у другий №, кращий, де сплю при одкритих дверях, щоб було більше повітря. На постіль надівають од москитів велику сітку, і добре спиться, бо не душно і ніщо не кусає. Мій № 21, так і виставляй на листах. Проте ті листи, що адресовані на № 23, дійдуть. Правда, я плачу за зміну № ще одну ліру в день, але так мені краще, бо лучче сплю.
Які новинки з пошти? Чи одіслала закладну Леонтовичеві? Що там «Просвіта», чи жива ще? Чи бачилась з Касперовичем? Пиши про все. Як ви проводите час, чи купаєтесь, гуляєте, чи. ходила Оксанка до лікаря? Я все хочу знати, а така досада, що нічого не знаю. Я здоров, почуваю себе добре. Шлунок весь час чудовий, як давно
вже, до слабості, був. Може, не погладшаю, але зміцнюся і одпочинуть нерви. І то добре. Як мама? Лідя? Пиши про все. Цілую тебе міцно і всіх. Муся.
156.	До Віри Коцюбинської
26 червня 1909 р.	13.VI 909. Capri.
Дорога Вірунечко! Сьогодні для мене свято, бо дістав першого листа від тебе і від 3 дітей (чому Рома не написав?) Спасибі тобі велике, дорога дитино. Тепер мені спокійніше, а то я за турботами не міг часом спочивати як слід, все мучила думка про вас всіх.
Ти не турбуйся мною. Хоч у Відні я й не був у лікаря, проте знав, що буду почувати себе добре на Капрі, — і справді так воно вийшло. Каву і вино я покинув пити. П'ю часом трошки вина, що називається «Вермут Торі-но», — се солодке, смачне вино, настояне на ароматичних гірських травах і таке корисне для шлунку, як «Сан-Рафаель», тільки дешеве. Замість кави п’ю какао, дві великі чашки щоранку, з маслом, медом і докторським хлібом. Молока не п’ю, бо не треба. Тут так добре годують, що більше їсти не можу. Сплю добре, рано лягаю, у 8 встаю, сплю, значить, не менше 9 годин на добу. Цілу ніч двері одкриті на балкон, цілу ніч свіже повітря. Ходжу значно краще, задишка менша, хоч ще не зовсім пройшла. Перевтомлюватись не хочу, через те ходжу обережно. Звикаю лазити по горах. Шлунок маю такий добрий, як, здається, ніколи не мав. Важився, як приїхав, зважусь, як буду виїздити, тоді напишу. Чи погладшав, не знаю, може, й ні, але став міцнішим. Голова ніколи не болить, встаю вранці бадьорим, свіжим, чого ніколи вдома не було. Дорога мене втомила дуже, і не стільки дорога, як люди, бо їх було занадто багато. Але тепер спочиваю після дороги і людей. Сьогодні мав їхати в Помпею з Гінцбургом, але відклали на завтра, бо статуетка Горького ще не скінчена. Листа до Горького Винниченко читав мені сам, він дуже не сподобався мені. Коли Горький прочитав листа в «Раді», був дуже засмучений, схвильований, все ходив но хаті і казав: --- Родина Горького все більше і
більше мені подобається. Приймають мене сердечно — вчора був у них, а сьогодні обідаю. Багато цікавих розмов, але я стараюсь тікати од цього, щоб більше бути з природою.
Дуже дякую діточок, що написали до мене. Пишіть ще. Коректи «В дорозі» не присилай, я вже прочитав її тут. Кланяйся знайомим. До Жука я писав, чи дістав? Цілую вас всіх.
Муся.
Ще раз цілую тебе, Вірунечко, і дякую за листа. Сюди пиши до 20, а потому — • на адресу: Австрія, Österreich, Lemberg, ул. св[ятої] Софії, 22. Володимир Гнатюк, для мене.
157.	До Віри Коцюбинської
27	червня 1909 р.	14.VI 1909. Помпея.
Дорога Вірунечко, засилаю тобі привіт з Помпеї, яку ми обдивлялись сьогодні з д. Гінцбургом. Чудесні враження! Хоч я сю ніч не спав, але почуваю себе добре. Зараз їду до Неаполя, а звідти пароходом на Капрі. Приїду о 7 годині вечора, якраз на обід, і вже тут тішуся, що застану од тебе листа. Поцілуй од мене маму, Лідю і діточок. Цілую тебе сердечно. Знайомим, яким варто, уклін.
Твій Муся.
Пиши.
158.	До Володимира Гнатюка
28	червня 1909 р.	Capri. 15/28. VI 909.
Hôtel Royal, N 21.
Дорогий пане Володимире!
Спасибі Вам за картку і за Ваші добрі бажання. Живеться мені тут цілком добре, спочиваю, тішусь красою і добрими людьми. Родина Горького і він сам все більше подобаються мені. Вони так мене приймають, мов рідного, і навіть часом перетомляють. Робимо екскурсії по морю на яхті, де перебуваємо часом зо 2 дні. Був тут ще
відомий в Росії скульптор Гінцбург, дуже мила людина, автономіст, прихильний нам чоловік.
Горький дуже Вам вдячний за книжки, каже, що така чемність хапає його за серце. Я теж дякую Вам сердечно. Справа з Винниченком зовсім приголомшила його. Коли він прочитав у «Раді» листа (хтось прислав йому), то все хапався за голову, хвилювався й повторяв: «Так мені й треба, так і треба, поки я рахуюсь видавцем». Бачачи, що ця справа така болюча для нього, я дав спокій і не розпитував подробиць.
Маю Вас ось про що прохати: писав я Луцькому, щоб мені вислав сюди 5 — 6 примірників моєї книжки «З глибини», тим часом ні слуху ні духу. А мені дуже треба. Може б, Ви були ласкаві нагадати йому моє прохання, а коли не сподіваєтесь скоро побачитися з ним, то перебалакайте по телефону з друкарнею Айхельбергера, що в домі «Просвіти» (там друкувалась книжка), хай вона зараз вишле мені 5 — 6 примірників] книжки. Ще з Відня послав я останню коректу, тож не може бути, щоб за 3 тижні не встигли випустити готової книжки.
Щодо Криворівні, то я вже й не знаю, як буде. Звідси я гадаю виїхати 27 ст. ст., день одкладаю на Венецію і два дні — на Відень. Як стане мені доволі часу, щоб не гнати, як пес шляхом, то заїду до Криворівні. Смутить мене, що мушу їхати сам, без Вас. Поки що скажу, що дуже хочу бути в Криворівні і досі не передумав. Бувайте здоровенькі, не забувайте на мене. В[исоко]п[оважаній] пані Вашій низенький уклін і привіт, а також в[исоко]п[оважаній] сестрі Вашої пані. Діток вітаю. Роздольським, Мочульському, Франкові теж кланяйтесь.
Ваш Л/. Коцюбинський.
159.	До Богдана Лепкого
29 червня 1909 р.	16.УІ 1909. Капрі.
Дорогий пане Богдане!
Стріча з Вами так мене освіжила, війнула на мене цимсь таким гарним, що я й досі під її враженням. Сердечне спасибі Вам за все і за Вашу гостинність! Дякую ц в[исоко]п[оважану] пані Вашу.
136
Нарешті я на Капрі. Се земний рай, так гарно тут, тихо, вигодно. От було б добре, коли б Ви теж приїхали спочити. А тут можна. Як Ваші справи? Чи скоро будете вільні? Чи вийшла вже Ваша книга І «Іст[орії] літератури»? Пришліть. Подаю адресу, може, дістану від Вас пару слів.
Цілую сердечно.
М. Коцюбинський.
П[анам] Голубінці і Гаврилкові уклін.
160.	До Віри Коцюбинської
29	червня 1909 р.	16.VI 909. Capri.
Вчора тобі не писав, дорога Віруяечко, але ти прохаєш, щоб я писав щодня, то я буду писати по можливості щодня, часом одкритку. Хоч і гарно мені було в Помпеї і цікаво, а все ж це втомило мене. Вчора провів день краще, бо спокійніше. Тут, у моєму готелі, е один поляк, про якого я писав уже тобі, от я з ним і ходжу. Вчора ходили ми на руїни вілли Тіберія, звідки такий чарівний краєвид на море, Везувій, Калабрію, острови і навіть Неаполь в бінокль видко. Увечері сиділи над морем і любувались місячною ніччю. Тут місячні ночі чарівні, ще кращі, як в Криму. Згадував, як ми з тобою сиділи в Алушті, і сумно стало, що ти не зо мною. Сьогодні йдемо (спочатку їдемо звожчиком) на Монте-Соляро — найвищу гору на Капрі, звідки навкруги бачиш море і почуваєш себе на острові. Горький все намовляв мене іти туди на ніч, щоб стріти там схід сонця, але я зрікаюсь, бо не спати ніч уважаю шкідливим. Взагалі я поклав не утомлятися дуже, тоді краще спочити можна. Зараз Горький в Неаполі. Причепились вони до мене, щоб я з Гінцбургом почекав на них в Неаполі і разом оглянув музеї, але я радий, що не згодився, бо мусив би сидіти в Неаполі 3 дні і знов утомився [б]. Сподіваюся, що ти мене похвалиш.
Почуваю себе дуже добре, навіть настрій у мене кращий, я веселіший. Голова ні разу не боліла, груди трохи щемлять, як утомлюся, а коли не втомляюсь — нічого. Апетит здоровий, все з’їдаю, що дають, і другий раз прошу. Годують нас дуже добре, смачне все і свіже і гарно подане. На п’ятницю мене запрохали до одного відомого В літературі німця (Майєра, який склав енциклопедію, що
є у нас, і твори якого видає фірма «Просвещение»), там будуть співати і показувати фокуси. Може, ще не піду, бо там, здається, буде занадто багато людей. Маю ще візит до Прахова, художника дуже цікавого. Взагалі тут людей більше ніж треба.
Од тебе дістав 1 лист і 2 одкритки, а також «Раду». Спасибі тобі, серце. Тепер я спокійніший. Цілую тебе міцно, поцілуй маму, Лідю і дітей. Знайомим уклін. Ще і ще раз цілую.
Твій Муся.
З 21 числа пиши мені на адресу не ту, що я подав, бо Гнатюк виїде зі Львова, а на таку: Австрія, Lemberg, ул. Супинського, 17. Наукове товариство] ім. Шевченка, мені.
161.	До Василя Стефаника
29 червня 1909 р.	Capri. 29.VI 909.
(Italia. Napoli,
Capri. Hôtel Royal, N 21).
Спасибі Вам, дорогий товаришу, за Вашу милу картку. Ми тут з Горьким дуже часто згадуємо Вас, бо і він (Горький) великий Ваш поклонник.
Його роздратувало, що в якійсь статті Вас зрівняли з П. Альтепбергом. Він каже, що як читав Ваші оповідання, то мало не плакав. Дуже мені приємно, що ми так сходимося з ним на сьому пункті.
Хотілось би мені ще раз побачити Вас — я таки гадаю заїхати хоч на день до Відня. Тільки буду безцеремонним і запрошуся до Вас, але з тою умовою, що коли Вам незручно переночувати мене, то Ви щиро скажете мені про се, а тоді я якось примощуся у когось з своїх знайомих віденських, бо проклятуще незнаття мови німецької стоїть на перешкоді, і я не хотів би заїздити до готелю. Сподіваюся, що Ви сповістите мене, чи можна, чи ні. Гадаю приїхати так коло 14 — 15 липня, не пізніше. Я почуваю себе добре, спочиваю, учуся ходити і навіть лажу по горах. Поки що бувайте здорові і поздоровіть од мене д. Бачинського і других спільних знайомих.
Цілую Вас сердечно.
Ваш М. Коцюбинський.
138
162. До Віри Коцюбинської
ЗО червня 1909 р.	Capri. І7.909.
Дорога дитино! Сьогодні пишу тобі одкритку, а завтра знов пошлю листа і опишу флору Капрі. Почуваю себе сьогодні добре, хоч трохи втомлений. Вчора я лазив на найвищий пункт на Капрі. Спочатку їхали ми кіньми, а потому 2 години лізли наверх. Хоч я трохи і задихавсь, але все ж це геройство, і в Чернігові мені й не снилось, що я можу так високо лізти. З Монте-Соляро видко кругом море, бачиш себе на острові одрізаним од цілого світу. Видко весь Неаполітанський залив, Калабрію, острови, Везувій і Неаполь. Краєвид дуже чудесний. Але це остання така велика прогулка. Тепер буду менше ходити. Погода у нас кілька днів холодна, холодний вітер. В повітрі градусів 17 — 18, а вітер приносить холод. Було тільки кілька днів теплих, градусів. 35, а то вже спеки нема. Вечорами ходжу в плащі, а вночі сплю часом під теплою ковдрою. От тобі і Італія. Аж заздрісно, що у вас так душно. Кажуть, що це особливе літо.
Бувай здорова. Цілую сердечно тебе і всіх наших.
Ще цілую. Твій Муся.
163.	До Віри Коцюбинської
1 липня 1909 р.	Capri. 18.VI 909.
Дорога Вірунечко! А вчора не було од тебе листа, десь, певно, задержався в дорозі. Жаль. Погода у нас погана, вітер, не тепло, а сьогодні вночі така буря, що не давала спати. Через холодний вітер не можу купатись.
Ти хотіла знати, яка флора на Капрі. Насамперед — виноград. Густо, на високих тичках, так що сад виноградний — дуже тінистий сад. Рядом з ним садки, повні помаранчових і цитринових дерев, обвішаних тепер стиглими фруктами. Тут же ростуть фігові, ріжкові і черешневі дерева. Цілі ліси маслин, солодких каштанів і тих дерев, на яких ростуть фрукти, що ми їли в Криму (мушмула, чи, як тут вони називаються, nespola). Опріч того, мигдалі. З деяких дерев найбільше евкаліптів, пальм, піній, дубів, лаврів і італійських тополь. Кипарисів не багато. Великі оцтові дерева. Дико ростуть і в садках цілі ліси кактусів — опунцій, які бувають ростом у 2 чоловіки і більше. Цвітуть жовтими квітками. Скрізь маса агав, американських і сірих, таких великих, що кожний листок мало не вдвоє більший за мене. В садах так багато червоної герані, що вони аж горять на сонці. Гліцінії і всякі цвітучі ліани оплітають стіни, сила троянд, гранатів і всяких квіток, яких я перше не бачив і не можу назвати. Скелі покриті срібними величезними полинами, що дуже пахнуть, дикими великими і маленькими трояндами, білим і рожевим ломиносом. Страшно закрашають сірі скелі кущі величезного жовтого дроку, що горить на сонці, як золото і евфорбій, які ростуть тут деревцями. На самій скелі цілі букети великих блакитних квіток (найкраща квітка на Капрі), капорців, міртів у цвіту, портулаку, великих цибуль і всяких інших, яких я не знаю. І все це засипане червоним маком. На високих місцях ліс папоротників. Боюсь, що я не перелічив і четвертої частини того, що тут росте. Все тут розкішне і сильно пахне. Взагалі повітря на Капрі незвичайно чисте і запашне, аж п’янить. Пилу зовсім немає, бо, наприклад, у тій частині острова, де я живу, заборонено їздити і всі дороги вибруковані плитками і чисті, як паркет. Взагалі чистота тут ідеальна, народ скромний, трохи суворий у звичаях (на цілому острові нема ні одної проститутки), чесний. Такого приставання всяких торговців, звожчиків і ін., як в Неаполі і др[угих] італійських] городах, зовсім нема. Скрізь спокій, увічливість (незнайомі здороваються), чесність. Тут почуваєш себе скрізь, як у власному садку. Бувай здорова, Вірунечко. Я сьогодні трохи втомлений чогось, але здоров. Цілую тебе міцно. Поцілуй наших. Чи всі здорові? Ще цілує тебе Муся.
164.	До Віри Коцюбинської
2	липня 1909 р.	Capri. 19.VI	909.
Hôtel Royal, 21.
Дорога Вірунечко, вже два дні не маю од тебе ні словечка, а ти обіцяла писати щодня. Я так стривожився, що аж схуд. Що сталося? Невже трудно написати кілька
140
Слів? Певно, не це причина мовчанки. А я тобі пишу тепер щодня, і так досадно, що лишилось кілька днів, коли я можу мати звістку од тебе, а проте не маю. Не можу сьогодні писати більше. Цілую сердечно тебе і всіх. Не забувай мене, пиши щодня. Ще цілую. Твій Муся.
165.	До Віри Коцюбинської
З липня 1909 р.	20.VI 909. Саргі.
Дорога Вірунечко! Нарешті дістав од тебе одкритку і заспокоївся, а то дуже сумував і од того перший раз на Капрі боліла мене голова і груди. Вчора був у мене день не з дуже вдатних. Пішов я по обіді гуляти і прийшов уже 77г на вечерю, коли застаю листа, яким мене прохають до Горького слухати його повість. Хоч я зараз пішов, та спізнився і застав на кінець. А така досада, бо кажуть, що річ удалась йому (називається] «Лето», з життя селян в останні часи). Горький потішав мене тим, що пришле мені повість, але все. ж досадно. Потому ми цілим гуртом пішли на вечір до відомого астронома Мейєра, де нам співали якась співачка і художник Рудінов (німець), але співали препогано, скучно було так, що гинули мухи, до того давали щось таке пити, від чого розболілася голова. Ми швидше втекли звідти і решту вечора провели у Горького, але засиділись, і я вернувся по 1-й вночі, а сьогодні почуваю себе не так добре, як завжди. [...].
Погода у нас ось уже тиждень як не дуже добра, вітер і хмарно, вночі був маленький дощ. Правда, все це не заважає гуляти, бо все ж таки тепло, але жаль, що нема такого гарячого сонця, яке я люблю. Тільки тиждень буду ще жити на Капрі, і Дуже прикро виїздити звідси — - я хоч і поправився трохи, але ще не настільки, щоб зібрати сил на цілий рік.
Чи ти послала, Вірунечко, книжки Горькому, про які я прохав тебе? Чи Віхман одіслав документи Леонтовиче-ві? Щось мене забули Шраг і Шрамченко, я до них писав (до ІІІрага навіть листа), а вони не одповідають. Дуже радий, що всі у нас здорові. Цілую тебе і обіймаю. Поцілуй маму, Лідю і дітей.
Твій Муся.
141
166. До Віри Коцюбинської
4 липня 1909 р.
2і.VI 909. Capri.
Дорога Вірунечко!
Пишу тобі хоч одкритку, аби ти мала звістку од мене щодня. Я здоров, гуляю, хоч трохи незадоволенні! погодою: весь час вітер і не можу купатися. Сьогодні все-таки попробую, коли не поїду рибу ловити. Лишилось мені так мало часу — всього до суботи на Капрі, що мені аж сумно. Боюсь також дороги: треба буде їхати і вдень і вночі, і можу розгубити все, що тут придбав. Чи дістану сьогодні од тебе листа, бо вчора не було.
Цілую тебе і всіх.
Твій Муся.
167.	До Віри Коцюбинської
5 липня 1909 р.	Capri. 22.VI 909.
Вибачай, дорога Вірунечко, що сьогодні замість листа пишу тобі одкритку, бо трапилось так, що зранку їду на море і не встигну написати довшого листа. Напишу завтра. Я здоров, хоч уже 2 дні трохи болять груди, хоч я не пере-втомляюсь зовсім. Катання на морі заспокоїть мене, певно, це я вже помічав. Од тебе 2 дні ні словечка. Може, сьогодні дістану що. Трохи мене тривожить, коли не дістаю од тебе листів, бо тобі я пишу щодня. Чи всі здорові? Поцілуй од мене всіх наших. Цілую тебе міцно. Твій Муся.
169.	До Віри Коцюбинської
6 липня 1909 р.	23.УІ 909.
Дорога Вірунечко! Вчора дістав твого листа і дуже дякую. Все-таки ти рідко пишеш, я не щодня дістаю твої листи, а сам пишу тобі щодня, хоч часом, признаюся, досадно сидіти в хаті, коли подумаєш, що вся ця краса скоро стане тільки приємною згадкою. Я часто писав тобі, як я себе почуваю. Напишу знов. Вранці (коли тільки вечір провів не в гостях) встаю зовсім бадьорий, в гарному настрої, голова не болить. Маю добрий апетит і слухаю твоєї ради: вина не п’ю, їм багато, не стісняючись. Цілий день гуляю і через те маю ідеальний шлунок, так, наче ніколи не слабував. По обіді почав купатись, погода поправилась, тепло, гарно (але не душно), вода чудова. Взагалі весь день я здоров і сплю. Як же побуваю в гостях, то нервове напруження одбивається часом на тому, що голова вранці несвіжа і груди щемлять, їм гірше. Через те я рідше став бувати у Горького, за що вони в претензії на мене. Здається, я не потовщав, але зміцнився, ходжу краще, лажу навіть по горах і хоч задихаюся часом, але вже не так.
143
Вчора увечері був у Горького, бо сьогодні він виїздить кудись з Капрі і ми вже не побачимось. Через те вони запрохали мене сьогодні на обід. Це вже буде останній візит, хіба зайду попрощатися з панею. Ще хочу зайти до художника Прахова, подивитись, що вони роблять. От і всі мої візити. Амфітеатров і ін[ші] приїдуть пізніше, значить, моя подорож до Сіцілії пропала, але це, може, й краще, бо менше буде втоми. Як згадаю дорогу додому, то аж страх бере, скільки вона забере у мене сил, бо треба поспішати і їхати по ночах. А дорога далека. Затримаюсь в Венеції, Відні і Львові, щоб переспати та купити собі пальто. Гнатюк дуже кличе мене до себе в село. Побачу, коли не дуже втомлюся, то, може, заїду, але тоді спізнюся додому днів на три. Побачу ще і напишу зі Львова (а ти після 21 пиши мені до Львова, ул. Супинського, 17, Наукове тов[арист]во ім. Шевченка, мені). Взагалі я помічаю, що мені найбільше шкодять люди і нервове напруження. Природа, як і гуляння, навпаки, заспокоюють мене і дають здоров’я. Вчора вранці почував себе не дуже добре, а як поїхав о 9 годині на море та пробув там до 2-ї, а потому виліз на високий берег (це доволі трудно, робота велика) — то зараз стало мені зовсім добре.
Вчора прислали мені зі Львова мою книжку «З глибини». Нічого собі виглядає. Посилаю тобі примірник. Діточкам спасибі за листи, дуже мене втішили. Посилаю їм разом з сим листом одкритку з Капрі. Маму подякуй за добрі бажання і поцілуй од мене. Як її здоров’я? Ти не пишеш мені про здоров’я мами і Ліді. Цілую тебе міцно-міцно. Чи дістану сьогодні од тебе листа? Ну, бувай здорова. Ще цілую тебе і всіх наших. Знайомим уклін. А Шраг так і не одписав мені на мого листа.
Вчора ми у Горького пили за твоє здоров’я.
170.	До Юрія, Оксани, Ірини та Романа Коцюбинських
в липня 1909 р.	Капрі. 23.УІ 909.
Дорогі Юрочку, Оксанко, Ірочко і Ромочко!
Цілую вас і дуже дякую за ваші хороші листи. Скоро вже побачимось, і я радий сьому, бо дуже скучаю за ва-
144
Альфред Єнсен. Фото 900-х років,
ми! Посилаю вам частину острова Капрі. Пошукайте хрестик чорпилом і побачите дім, в якому я живу. Друга частина острова, якої тут не видно, ще вища і ще краща, там є височезна гора Монте-Соляро, на яку я лазив. Потому розкажу. Цілую вас міцно. Будьте здорові. Постараюсь привезти, про що писали. Ваш тато.
171.	До Віри Коцюбинської
7 липня 1909 р.
Capri. 24.VI 909.
Дорога Вірунечко!
Всі мої знайомі роз’їхались, я лишився сам. Це навіть лучче для мене, ти знаєш, я люблю самотність. Лишилось три дні мого пробування на Капрі — і так досадно, що я не можу пробути тут ще місяць. Та що зробиш? Я сьогодні заспав, так добре спиться при одкритих дверях, і пишу тобі тільки о 10 год. вранці. Ти все хочеш, щоб я потовщав, але за такий короткий час це неможливо, добре, що я спочив і зміцнився трохи, навчився ходити. Вчора послав тобі свою книжку. Напиши мені до Львова, чи дістала. Чи всі здорові? Цілую тебе сердечно і всіх наших. До швидкого побачення.
Твій Муся.
173.	До Віри Коцюбинської
8 липня 1909 р.	Capri. 25.VI 909.
Дорога Вірунечко! Вчора дістав твою одкритку, в якій пишеш, що 20 поїдете до Василевських. Значить, більше листів од тебе на Капрі не буде. Дуже жаль. Я міг би дістати ще 2, сьогодні і завтра, бо післязавтра, 27 вранці, їду до Неаполя, де пробуду день, а потому — до Відня. Як буду дуже втомлений, то задержусь в Венеції на день, коли ж ні — то поїду просто на Відень, а там перебуду зо 2 дні, щоб спочити. Потому заїду до Львова, щоб забрати твої листи [...]. А коли буду мати охоту і сили, то на три дні поїду до Гнатюка, в Карпати. Тоді спізнюся додому на 2 — 3 дні і приїду 8 або 9-го. Але навряд, бо ця подорож займе чимало часу, сил і грошей, яких у мене вже мало. В кожному разі, ти будеш знати, з дороги писатиму тобі, хоч не листи, то одкритки. Коли дуже часто не будеш мати листів — не турбуйся, в дорозі трудніше писати.
Як я тобі писав, Горький позавчора виїхав кудись на тиждень, і ми вже попрощались. Я в них обідав і потому одпровадив його на пароход. По дорозі знімалися (різні моменти), але не знаю, чи вдадуться фотографії, бо любительські. Тепер я блукаю сам, прощаюсь з Капрі. Погода знов не дуже добра. Вітри. Всі радіють і хваляться, що не душно, а мені досадно, що сонце не пече так, як я хочу. Проте купаюсь. Купання тут розкішне.
146
Не пам’ятаю, чи я писав тобі, що ми з Горьким попали в сінематограф і нас будуть показувати. Може, колись і в Чернігові покажуть. Кумедна історія. Ну, я вже так скучив за тобою і за домом, що радію швидкій стрічі. Тоді розкажу про Капрі докладніше, а в листах всього не скажеш. Почуваю себе добре, та боюсь, що далека дорога, безсонні ночі і нерегулярне життя заберуть у мене багато сил, і я приїду додому не таким, як зараз. А все-таки спочив. Нічого не читав, багато ходив, грівся на сонці, шлунок поправив. Ну, бувай здорова, до швидкого побачення. Цілую тебе міцно-міцно. Поцілуй всіх наших.
Твій Муся.
174.	До Віри Коцюбинської
13	липня 1909 р.	30.VI 909. Відень.
Дорога Вірунечко! Вчора приїхав до Відня, а сьогодні їду до Львова. Певно, приїду додому 4- — 5-го, значить, раніше, ніж сподівався. Я здоров, по двох безсонних ночах трохи змарнів, але тепер вже виспався. їхалось мені спочатку, в Італії, дуже добре, але па першій австрійській станції вночі сів у вагон, де було двоє русских, і дуже зрадів, що буду мати компанію до Відня. Але вийшло не так добре. Насамперед, я сів не на ту дорогу, на яку мав білет, і, щоб не блукати і не возитись з 3-ма пересадками вночі, мусив доплатити 5 рублів. На другій станції, де потяг стоїть 12 хвилин, злізли ми на вокзал, щоб напитися води, бо дуже хотілось, а тим часом з-перед самого носа утік наш поїзд зо всіма моїми речами і з одним з русских, якого фамілії я не знав навіть. Що тут робити? Мусили ми чекати 3 години другого поїзда і вже десь з другої станції послали телеграму на наш поїзд, щоб той русский почекав на нас на віденському вокзалі. Тим часом начальник станції теж дав телеграму, щоб наші речі скинули на одній станції по дорозі. Ми дуже перехвилювались, проте речі на станції тій знайшли, та не всі. Частина поїхала до Відня. По довгих пересадках і тривожній ночі приїхали до Відня і почали питати, чи нема тут наших речей. Кажуть, що той поїзд, яким ми мали
10*
їхати, прибув на другий вокзал. Довелось туди їхати, а це далеко. Врешті наші речі таки знайшлись. Кондуктор, побачивши, що в вагоні лишились чиїсь речі, забрав їх. Мій компаньйон погано знав німецьку мову і добре упрів, поки ми покінчили наші справи. Нарешті він каже, що йому не стає грошей, щоб заїхати додому, і я мусив позичити йому 3 рублі. Це якийсь земський лікар Баталій з-під Москви. Заїхав я до Горошовського, бо Стефаника нема у Відні. Тут такий дощ і холод, що погано на вулицю вийти. Вітер аж реве. Ні з ким ще не бачився та й не міг, бо змучився. Сьогодні почуваю себе краще і тішуся, що скоро буду вдома і побачу тебе і всіх наших. А поки що цілую.
Поки я їздив сам, не мав ніяких пригод, все йшло добре, а компанія доводить ось до чого. Ну, то пусте. Добре, що так добре скінчилося, тільки дорожче коштувало, так що у мене мало грошей, ледве-ледве заїду я додому. Ну, до швидкого побачення. Може, ще з дороги напишу одну одкритку. Цілую тебе, Вірунечко. Поцілуй маму, Лідю і дітей. Чи будуть листи у Львові? Ще цілую.
Твій Муся.
175.	До Володимира Гнатюка
4 серпня Ї909 р.	4 н. ст. VIII 909. Чернігів.
Дорогий пане Володимире!
Не писав до Вас зі Львова з досади. А де ж! Виїхав я з Капрі раніше, ніж міг би виїхати (27 ст. ст.), а все через те, що поспішав до Криворівні. Отже, як напав мене ще з Флоренції дощ, то не давав спочити цілу дорогу до Львова та ще прав і у Львові. До того було дуже зимно. Міркував я, міркував та й сказав собі годі, бо залізницею до Криворівні не доїдеш, довелось би їхати кіньми, нічого теплого з собою не мав, отже, була передо мною немила перспектива мокнути і застудитися, а це було б зовсім цепрактично, коли я їздив за кордон поправити своє здоров’я. Отак я мусив зрезигнувати і швидше податися додому. А Ви пишете, що в Криворівні була чудова погода, і тільки жалю мені завдаєте. Так мені досадно,
що перо не хотіло до рук лізти, через те і не писав. З досади не ходив до Вашого дому і не брав своїх японців. Візьму їх на той рік, бо знов збираюся на Капрі і таки до Криворівні. Не хитайте скептично головою, говорю цілком серйозно. [...]. Напишіть (хоч коротко), як себе почуваєте, бо Вас як не попросиш, то самі не догадаєтесь звістити.
Я себе почуваю (як рівняти з тим, що було перед Капрі) чудово, краще ходжу, настрій бадьорий, хочеться писати. Навіть тяжка і неприємна службова робота не змогла ще прибити того настрою і бадьорості. До того, признаюся Вам щиро, мене дуже освіжила стріча з людьми і добрі, дорогі для мене заходи щодо підтримання мого здоров’я. Тепліше стає на серці, коли бачиш, що ти не цілком одинокий на світі, що є добрі, сердечні люди, які без всякого власного інтересу дбають про тебе.
Зате стріча з Франком була дуже болюча. За цей короткий час, як я бачив його переїздом у Львові, він значно змінився на гірше: якийсь він став жовтий, прозорий, аж світиться, і вже зовсім заговорюється. [...]. У мене ж серце боліло, коли я дивився, як тане, як догоряє Франко. Я й досі під тяжким впливом тої стрічі і не можу її забути.
Як мені жалко, що я не міг побачитись з Вами на своїй подорожі, не міг поділитися враженнями од місця й людей, яких бачив. А бачив я чимало цікавого люду. Кілька разів ми розмовляли про Вас з Горьким, і він дуже зацікавився Вашими працями. Йому, межи іншим, дуже потрібна книжка Клоустона в перекладі Кримського, але я не можу дістати її. Чи нема у Вас зайвого примірника?
Ну, бувайте здорові, не забувайте Вашого найприхильнішого
М. Коцюбинського.
В[исоко]п[оважаній] пані Вашій поцілуйте од мене руці і подякуйте од мене і од жінки моєї за гостину у Львові. Моя жінка вітає Вас. Пишіть хоч коротко, не забувайте. [...]. Поклоніться Хоткевичеві, хоч він, здається, чогось сердиться.
180.	До Федора Вовка
2	вересня 1909 р.
Високоповажаний добродію Федоре Кіндратовичу!
Сподіваюся, що Ви вже повернулись з своєї мандрівки і мій лист застане Вас у Петербурзі. Позволяю собі нагадати Вам Вашу ласкаву обіцянку прислати фотографії Мезина для (1-га Іепвепа, який саме тепер друкує свою монографію про Мазепу.
Дуже прохаю вибачити, що я турбую Вас своїм проханням.
Чи Ви дістали мої картки, одну з Капрі, а другу
3	Помпеї?
Користуюсь нагодою, щоб передати Вам уклін од Марії Сергіївни Боткіної, яка гостювала у Горького на Капрі. Ми з нею і д. І. Гінцбургом усе згадували Вас.
Нетерпляче чекатиму обіцяної фотографії.
З	високим поважанням
М. Коцюбинський.
Чернігів, Северянская, д[ом], 3. 20.VIII 09.
153
181. До Осипа Маковея
4 вересня 1909 р.	22 ст. ст. VIII 909. Чернігів.
Любий добродію!
Така досада: в листі своєму на Капрі (який я разом з книжками дістав і дуже дякую за все) Ви пишете, що виїздите кудись з Бережан на літо, а адреси не подаєте, і я не знаю, куди писати до Вас. Посилаю сю картку в Бережани, — може, яка добра душа перешле її Вам, а Ви вже подасте свою адресу. Тоді напишу до Вас. Поки що бувайте здорові і не забувайте Вашого
М. Коцюбинського.
183.	До Федора Вовка
21 вересня 1909 р.	8.ІХ 909. Чернігів.
(Северянская, собственный] д[ом]5 «N*2 3).
Високоповажаний Федоре Кіндратовичу!
Певно, мої листи до Вас не доходять, бо я не можу собі пояснити іншою причиною Вашої мовчанки. Писав я досі на таку адресу: Петербургская сторона, Александровский проспект, д[ом] 19, кв[артира] 4. Тепер попробую ще послати сю картку на Музей Олександра III. Пригадую Вам Вашу ласкаву обіцянку вислати фотографію берега Десни коло Мізина; втішений тою обіцянкою d-r Jensen нетерпляче чекає фотографії. Він вже друкує свою монографію про Мазепу, а йому ще треба зробити кліше з фотографії. Отож будьте ласкаві, не одмовтесь прислати мені ту фотографую] як можна швидше. Буду дуже і дуже дякувати.
З високим поважанням М. Коцюбинський.
184.	До Ганни Барвінок
23 вересня 1909 р.
Високоповажана добродійко . Олександро Михайлівно!
Оце недавно, бувши у Римі, бачив я таку сцену: на вулиці, переповненій народом, появляється якась людина. І ось, наче змовившись, усі скидають брилі та уклоняються їй. І там, куди йде та людина, я бачу цілі хвилі брилів; вони хвилюють, як море.
 — 	Це король? — питаю.
 — 	Який король? Це наш письменник Габрієль д’Ан-нунціо.
 — 	Хто ж це вітається з ним, його знайомі?
 — 	Ні, це все його читачі, його почитателі.
Тоді мені ясно стало, що то таке культура. В Італії народ вміє шанувати своїх великих людей, а у нас?
Тим приємніше було читати мені, як молоде покоління поправляє гріхи старшого в оцінці заслуг П. Куліша.
Добре він казав: «Усе минеться, одна правда зостанеться».
На цім місці хочу зробити одну маленьку поправку. Ви жалкуєте, що я, моя дружина і Шраг покинули «Просвіту». Отоді не ми її покинули, а адміністрація викинула нас з неї, заборонивши навіть бути членами.
Як тепер Ваше здоров’я, що пишете нового?
З високим поважанням до Вас М. Коцюбинський.
Моя жінка засилає Вам своє поважання і привіт.
Ю/1Х 1909. Чернігів.
т
185. До Федора Вовка
25 вересня 1909 р.	12.ІХ 909. Чернігів.
Високоповажаний Федоре Кіндратовичу!
Велике й сердечне спасибі Вам за фотографії Мізина, які я дістав і зараз же одіслав д. A. Jensen’oBi. Вони настільки виразні і цікаві, що, певно, д. Jensen буде дуже задоволений з них. Ще раз дякую і прошу вибачити, що я так часто докучав Вам своїми листами.
Прийміть мої найщиріші привітання і високу повагу до Вас.
Моя дружина вітає Вас.
М. Коцюбинський.
186. До Альфреда Єнсена
26 вересня 1909 р.
Високоповажаний і дорогий пане!
Сьогодні, в день Ваших родин, я серцем з Вами. Проживши 50 літ і озирнувшись назад, Ви можете мати потіху, що літа Ваші не марно минули, що життя пройшло в праці не тільки для любої Швеції, а й для цілого культурного світу. І, як член тої великої культурної сім’ї, я з щирою подякою вітаю Вас сьогодні. Прийміть же од мене і од цілої моєї сім’ї гарячі бажання Вам ще довгих, щасливих літ, здоров’я та всього найкращого в світі. В день Ваших родин ми вип’ємо за Ваше здоров’я.
Поздоровляємо з святом також високоповажану пані Вашу і любих діточок.
Посилаю Вам нарешті 4 фотографії Мезина. Простіть, що вони невеликі, бо не було кращого апарата. Коли треба, Ви можете збільшити їх у фотографа.
Буду дуже радий, коли напишете до мене.
З високою повагою до Вас М. Коцюбинський.
13/26 IX 909.
Чернігів.
189. До Володимира Гнатюка
17 листопада 1909 р.	4 ст. ст. XI 909. Чернігів.
Дорогий пане Володимире!
Чекав обіцяного листа та й гадав собі: одповім уже разом і на листа і на картку. Але листа нема, а мені хочеться писати до Вас.
Перечитав удруге Вашу картку, і тішить мене Ваш добрий гумор. Як Ви тепер чуєтеся? Не завадило б Вам поїхати кудись на осінь в теплі краї, чи збираєтеся? Якби я міг, я б силоміць витяг Вас куди-небудь зі Львова аж до весни. Поборовся б з Вашою слабістю, щоб Ви мені і кахикнуть не сміли. Та ба! Я сам ледве дихаю. Соромно признаватися, а правда. Найгірше болить мене, що не міг нічого писати, такий поганий настрій. Попробую перемогти себе і сими днями сяду за роботу, але чи добре се вийде для моїх читачів, не знаю. Тішить мене тільки те, що тих читачів як кіт наплакав. Та й для них наша цензура старається. Недавно київський цензор зробив мені ласку і дуже чемно повідомив, що моя збірка «З глибини» заборонена для Росії, і прохав прислати гроші на пересилку примірників книжки, висланих мені, назад до Львова. Не помогли мої пояснення, що всі оповідання з тої збірки друкувались в Росії і заборонені в свій час не були, — «музаки» назад дістали своє видання. Друга новина: Jensen вже видав книжку моїх оповідань] у шведському перекладі, з передмовою про український] народ та про мене. Нажалось би, щоб се видання потягло за собою переклади інших авторів наших, нехай і нас широкий світ знає.
Чи не чули чого про Стефаника? Хвалився мені, що восени видасть нову збірку своїх оповід[ань], а тим часом щось нічого не чути. А жаль. Бо на чорта нам здалася його політика — нам потрібніші його оповідання. Як здоров’я Франка? Писали, що він поїхав до Одеси, але не віриться мені, бо потому вже звісток про нього не було жадних.
Над чим Ви працюєте тепер? Все мені хочеться знати. З наших часописів (властиво, з «Ради») нічого такого не довідаєшся. Напишіть хоч Ви. Не маючи змоги працювати, я підбадьорююсь тим, що інші щось роблять. Потіште ж мене новинами.
159
Дуже мені було приємно дістати привіт од цілої громади гарних людей: Вашої пані та дочки, од п. Роздольської та Михайла Михайловича. Всім їм прошу переказати мою найсердечнішу подяку і привіт.
Бувайте здорові і не забувайте Вашого М. Коцюбинського.
191. До Євгена Чикаленка
2	січня 1910 р.	20/ХІІ 09. Чернігів.
Дорогий Євгене Харламповичу!
Не повірите, з якою приємністю берусь за перо, щоб написати до Вас хоч кілька слів. Приємно писати не в справі, а так, з доброї волі, бо хочеш поговорити
3	людиною, яку так любиш (Ви вже простіть за сантименти).
Все розпитував людей, які Вас бачили: ну, що, як — здоров? Кажуть, здоров, а коли так, то все, значить, добре. Бо аби було здоров’я, а клопіт знайдеться. [...].
А зі Львова пишуть мені про Франка. Два місяці просидів в Одесі та все шукав в домі генерала Федоровського замурованих Ол. Грушевським рукописів, які мають вернути йому здоров’я. Сумне це все.
Все це турбує нерви, а воші у мене знов дуже погані. Знов сильні болі в грудях і нема чим дихать.
Однак перемагаю себе і сів писати. Пишу продовження «Fata' morgana». Це буде частина друга. Хочеться змалювати село за часів революції і аграрних рухів. Є думка паписати і третю частину — «заспокоєння» та здичіп-ня села в останні часи. Не знаю, чи вдасться мені щось зробити з своєї теми, але працюю. Як вийде цілком недоладно — подеру, значить, шкоди нікому не буде.
З Стокгольма сповіщають мене, що мою книжку у шведському перекладі шведська критика прийняла дуже добре, з великою симпатією. Досі помістили прихильні рецепзії такі шведські газети: «Norrkopings Tidnin-gas», «Dagens Nyheter», «Skanska Aflenbladet», «Gottlands
АИеЬапсІа». В рецензіях тих пишуть не тільки про мепе, а і про Україну (і в тому вага їх). Коли вважаєте потрібним, подайте до «Ради» звістку про це.
Так мені сердечно хотілось побачитись з Вами на різд-во, та тепер вияснилось, що здійснити моє бажання нелегко, через те мушу одкласти його до кращих часів. А тим часом сподіваюся дістати од Вас хоч пару слів про Вас, Ваше життя та справи. Напишіть.
Сердечно цілую Вас та бажаю веселих свят. Жінка моя засилає Вам привіт, а ми. обоє разом уклоняємося Юлії Миколаївні.
Ваш М. Коцюбинський
