Яків Кухаренко
Про життя талановитого українського письмовця, наказного отамана Війська Чорноморського Якова Гарасимовича Кухаренка, маємо дуже мало звісток. В Харкові, де Кухаренко відбув науки, спізнався він в сорокових роках з Костомаровим і в р. 1836 написав драму «Чорноморський побит», в котрій зобразив життя та звичаї кубанських козаків межи 1794 і 1796 роками, коли прикубанські степи заселялись запорожцями після січової руїни. Драма ся дуже сподобалась сердечному приятелеві Кухаренка — Т. Шевченкові. Шевченко сам в 1842 р. віддав її в цензуру. На лихо, Кухаренко цензуровану рукопись відіслав своєму приятелеві в Харків, де вона і пролежала до р. 1861, поки не визволив її д. Куліш і не надрукував в «Основі» за 1861 р. (Д. Старицький переробив «Чорноморський побит» на оперетку, до котрої М. Лисенко написав музику). В «Основі», опріч «Чорноморського побиту», були ще надруковапі оповідання: 1) «Вороний кінь», 2) «Пластуни», 3) «Вівці і чабани в Чорноморії». В 1880 р. п. Піскунов видав «Збірник творів» Кухаренка, куди увійшли всі показані вище праці. Щирий патріот і великий знавець запорозької старовини, Яків Гарасимович багато збирався писати і певно лишив би чимало цікавих праць, коли б нагла і. трагічна смерть не забрала в нас сього талановитого діяча на рідній літературній ниві. 26-ого вересня 1862 р. Кухаренко умер черкеським полонеником. На дорозі з Катеринодара в Ставропіль, куди їхав Кухаренко 8 своїм зятем, 19 вересня напало на них
кілька кінних абаздехів. Завзято оборонявсь старий вояка один проти восьми, та не рівні були сили. Черкеси зв’язали обох полонеників, прив’язали їх до коней і погнали.
Дві ночі мчались черкеси, пробираючись крізь кордони: тра було проїхати з 200 верстов ярами та балками, ховаючись від людського ока. Кілька разів падав Кухаренко з конем, кілька разів перепливав через холодну воду річок і, змучений фізично і морально, опинивсь в абаздехськім аулі, де незабаром і вмер, лишивши заповіт поховати його в рідній Чорноморії, в коханій козацькій землі. Скоро чутка про полон генерала Кухаренка долетіла до Катеринодара, син покійного писателя, осавул Степан, дуже популярний між черкесами, поспішив визволяти батька з неволі, але опізнивсь і застав лиш холодний труп, за котрий черкеси хотіли 6000 руб. Невтішний син, викупивши трупа, привіз домовину батька до Катериподара, де 6 жовтня 1862 р. і поховано отамана Кухаренка на кладовищі за городом. Просте козацтво плакало, ховаючи свого батька-заступника. І не диво: люди, котрі знали Кухаренка, згадують про нього, як про вельми симпатичного, щирого чоловіка з добрим та м’яким серцем. Під кінець заслання Шевченка Яків Гарасимович листувався з ним та пересилав йому гроші. Шевченкові дуже бажалося по дорозі з Новоиетровського відвідати старого отамана.
Часті зносини з петербурзькою «Громадою», розповсюдшовання, оскільки було можна, просвіти межи своїми земляками на рідній мові, праця на літературній ниві, тоді ще убогій, — все те доводить, що Кухаренко робив, що міг, для своєї країни і через те заслуг[ов]ує на вдячну пам’ять наших громадян.
