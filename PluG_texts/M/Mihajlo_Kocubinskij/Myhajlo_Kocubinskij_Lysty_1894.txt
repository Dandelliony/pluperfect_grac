42
42. До Михайла Комарова
29 січня 1894 р.	17 січня, р. 94. Вінниця.
Вельмишановний Михайле Федоровичу!
Одповідслочи на Ваш останній лист з 29 студня, прохав я оповістити мене, чи згоджується «Дитя[тковское] товарищество] писчеб[умажной] фабр[ики]» дати мені посаду помічника бухгалтера в Одеській торгівлі і, якщо згоджується, то коли приїздити мені в Одесу.
Тим часом так нетерпляче очікувана відповідь не надходить, і я не знаю, чи маю надіятися на обіцяне місце, а чи шукати іншого.
Я вже зовсім одужав, тож мушу рушатися, мушу шукати собі якогось місця, бо па філоксеру так не хочеться їхати, як вмирати. Не тому з’явилась у мене нехіть до філоксери, що там багато важкої праці. Я не боюся найважчої праці, навпаки, я шукаю справжньої роботи. Але в мене єсть свої, окремі причини тої нехоті, котрих я не можу в листі виявити Вам. Однак приневоленим буду їхати на Басарабію, скоро до весни не трапиться жадного місця.
За кілька день гадаю поїхати до Києва, може там, з поміччю добрих людей, вдасться що зробити. Зачекаю, однак, на відповідь Вашу, може, мені й не треба буде їздити до Києва.
Будьте ж ласкаві, шановний Михайле Федоровичу, напишіть мені, як стоїть справа з місцем в «Дит[ятковском] товариществе]», щоб я знав, як собою покерувати надалі.
З високим поважанням
щирий М. Коцюбинський.
44.	До Бориса Грінченка
18 червня 1894 р.	б ст. ст. червня, р. 94,
с. Джурджулешти.
Високоповажаний добродію!
Лист Ваш з 17 травня сього року не застав мене в Вінниці, через що я, мандруючи по Басарабії, одібрав його лишень сими днями; тож не здивуйте, що одповідаю так пізно.
Не зупиняюсь довго над тим, як мені до мислі Ваш замір надрукувати серію книжок для народу та дітей; зазначу тільки свою радість, що власне Ви взяли цю справу в свої руки, бо вже давно почувається пекуча потреба в упорядкуванні видань для люду.
З великою хіттю згоджуюсь дати свою «Харитю» та «Ялинку» до Вашої серії. Коли ласка, спишіть ці оповіданнячка з «Дзвінка», повиправляйте всі гріхи, які-по знайдете в мові, та подайте до цензури. Про гонорар мені
байдуже, що ж до 50 авторських примірників, то дуже прохав би Вас, ласкавий добродію, по надрукуванню книжки вислати мені їх.
«П’ятизлотиик» тепер саме списується з «Зорі»; незабаром буде подано його в цензуру, хоч, правду сказати, і в мене мало надії на те, щоб цензура розв’язала його. Скоро розв’яже — зараз пришлю рукопис на Вашу адресу.
В «Дзвінку» за р. 92 надруковано мою казку «Завидущий брат», а за рік 93-й оповідання «Маленький грішник». Чи не здали б ся Вам ці дрібнички? Прошу переглянути.
Нових творів поки що не маю, та й не сподіваюся до зими мати, бо, поставлений в неможливі для літературної праці умови, мушу закинути перо на ціле літо.
Сподіваюся, що Ваш перший лист не буде останнім і що при потребі згадаєте щиро поважаючого Вас
М. Коцюбинського.
Адреса:	г. Рени, И з м а и л ь с к[о г о] уезда,
Б е с с а р а б с к[о й] г у б[е р н и и]. Старшему расследователю Одесской филлоксерной комиссии.
Михаилу Коцюбинскому.
45.	До Василя Лукича
24 червня 1894 р.	12.VI ст. ст. 94, с. Джурджулешти.
Вельмишановний добродію!
Лист Ваш з 7 н. ст. травня не застав мене в Кишиневі, бо службові обов’язки змусили мене переїхати в другий куток Басарабії, на південь, саме в м. Рені, Ізмаїльського повіту. Тому-то так й опізнився я з одповіддю на Ваш лист.
Сердечно дякую Вам, що, пам’ятаючи на мене, припоручили адміністрації «Зорі» висилати мені часопис. Досі одібрав я лишень деякі числа, бракуючі — рекламував.
З великою охотою прислав би я Вам «По Басарабії», та боюсь завести Вас, як добр[одій] Старицький. Стаття моя не викінчена ще й наполовину, а я не маю надії взятись за працю раніш осені; служба моя відбирає у
мене весь нас, так що й листа часом ніколи написати. Вибачте мені, ласкавий добродію, цю мою загайку; мені вже й самому соромно так довго тягти обіцяну працю, та що ж вдієте, коли така клята служба! Осінь та зиму матиму вільніші — тож гадаю докінчити «По Басарабії» та спробувать свої сили на більшій праці, наприклад, повісті. Потому докладніше напишу Вам про се.
Щодо тих докорів, які Ви робите мені за уживання нарічевих форм, то, цілком згоджуючись з думкою Вашою про потребу вироблення одностайної літературної мови, дозволю собі помітити, що редакція «Зорі», виходячи з вище приведеної засади, не цілком консеквентна, бо нігде не повиправляла в співомовках Руданського слова «їден», «їдна» па «один», «одна»; у Старицького та у других — «пришлий», «пришлість» на «будучий», «буду-чість» і т. і.
Що ж до слова «звомпити» (а не звонтпити, — може я помилився, переписуючи), то це слово щиро народне і нічого не маюче спільного з польським «zwątpić» або московським — «усомниться». «Звомпити» одповідає московському «струсить», «потерять присутствие духа» і в такому значінні уживається у нас серед народу та занесене в словницю Піску нова.
Зрештою прошу Вас виправити такі слова, як «їден», «їдна», «їднак» на оден, одна, однак і т. і., скоро «Зоря» має поручения викидати усі нарічеві форми.
Бажалось би мені побачить казку «Хо» незабаром в «Зорі». Прошу звістити, коли се буде. Щодо передруку з мого «Хо», то, бажаючи його конче мати, уклінно прошу оповістити мене, скільки коштуватиме передрук казки (примірників 50 або 100, не більш) на гарному папері, на такому, наприклад, на якому друкувалась торік «Зоря». Раз «Хо» буде складено в друкарні для «Зорі», — передрук пе мусить дорого коштувати. Зробите мені велику ласку, оповістивши, скільки й коли маю вислати на передрук 50 або 100 примірників казки.
Ще одна велика просьба до Вас, ласкавий добродію! Восени минулого року, в одному з чисел «Народу» (не знаю в якому) була замітка д. Драгоманова про моє оповідання «Ціпов’яз». Замітки тої я не читав, а дуже жаль, бо в ній показуються деякі хиби мої, що для мене має велику увагу. Коли б Ви згодилися стати мені у великій пригоді — переслати незабаром те число «Народу», де поміщено цю замітку (Вам не трудно буде одшукать її), — то я був би Вам за це повік вельми вдячним. Не забудьте моєї просьби, шановний добродію; може я коли матиму змогу і Вам віддячити чим-небудь.
Щодо матеріалів для Календаря, то — «рада б душа до раю, — та гріхи не пускають»: ніколи.
Д[обродій] Чайченко писав недавно до мене, прохаючи дозволу надрукувати в Чернігові мої оповідання «Ялинка», «Харитя» та «П’ятизлотник». Я згодився. Рукописи будуть подані у цепзуру.
Бувайте здорові, не забувайте поважаючого Вас та щирого М. Коцюбинського.
Адреса: Россия. Г. Рени, Измаильского уезда, Бессарабской] губ[ернии]. Старшему расследователю Одесской филлоксерной комиссии (вс. Джурджулештах) — такому-то, до востребования.
Р. Э. Очікую ласкавої відповіді.
46.	До Бориса Грінченка
2 вересня 1894 р.	21.УІІІ 94, с. Джурджулешти.
Високоповажаний добродію!
Повернувши з мандрівки та одібравши Ваш лист — зараз же відповідаю, сердечно дякуючи пасамперед за Ваші книжечки, що прислалисьте мені в дарунок. Не менше спасибі й за заходи Ваші коло видання моїх оповіданнячок. Бажав би прислужитись Вам чим змога — та тим лихо, що праць тих літературних у мене, як кіт наплакав. Особливо для народної лектури. Таких оповідань, як «На віру», «Ціпов’яз», «Хо», цензура не пустить («На віру» таки двічі заборонено) — та й не всі вони здатні до читання народові. От хіба образок «Помстився», поміщений в 2 ч. «Зорі» за сей рік? Може б його куди дало б ся притулити? Покладаюся з цим на Вашу думку.
Щодо віршів, гожих дітям, то справді не знаю, чи набереться їх на 28 сторін друку. Про се подам звістку хіба восени, коли перегляну свої папери дома та побачу, що там є.
З великою хіттю пристану до перекладання книжок для дітей, тільки знов не раніш осені, бо тепер мені ніколи часом і листа написати. Радити Вам, які саме книжки поперекладати, — не почуваюся на силі, бо це питання великої ваги, а я мало знаю сучасну літературу. З старих книжок бажалось би бачити в перекладі Жюля Верна, де в займаючій формі зазнайомлюється зі здобутками науки, «Хату діда Хоми» Бічер-Стоу, котра, як пам’ятаю, зробила на мене такий добродійний вплив... Врешті це діло Ви, мабуть, обсудите гурточком, а поклавши, що перекладати, звістіть мене, тоді я й не полінуюся стати Вам у помочі своєю працею.
З Василем Трохимовичем як бачився у травні, та й досі. Він далеченько від мене, верстов 300 або й більше. Мені й самому гірко за його стан, а помогти — ніяк. Сталих посад у нас в комісії дуже мало, і сподіватись на якусь вільну — дуже трудно.
От ще що: в моїй партії працюють полтавські селяни. Вони залюбки читають українські книжки. Ото ми вкупі з ними й надумали, як би закласти в їхньому селі (скоро вони повернуть додому) хоч невеличку бібліотечку. Отже, звертаємось до Вас, шановний добродію, чи не запомогли б Ви деякими своїми книжечками й виданнями цю бібліотечку? Може, хто з Ваших знайомих теж причиниться до доброго діла якою здатною для сільської бібліотеки українською книжкою. Будемо за все вдячні. Книжки можна вислати на мою адресу.
А поки що — бувайте здорові та не забувайте на щиро поважаючого Вас
М. Коцюбинського.
Адреса: Рени, Изм[аильского] уезда.
47.	До Бориса Грінченка
5 вересня 1894 р.	24.УІП 94, с. Джурджулешти.
Високоповажаний добродію!
Недавно писав до Вас, а оце вдруге пишу, звертаючись з проханням.
Справа ось яка: у нас, в комісії, є тепер 2 вільних вакансії па посаду розвідача з платнею по 40 крб. на місяць* хата та паливо теж даються. Місця ці можна зайнять зараз же і то чим скоріше, тим краще. Робота буде
до 20/ХІ. Потому, звісно, не платитимуть, себто в неробочий час.
Посада ця має ту добру сторону, що на другий рік вже з березоля можна приїхати на роботу й робити аж до осені.
Бажалося б ся, щоб місця ці дістались людям певним, тож коли хто з наших інтелігентних українців, шукаючих праці, згодиться на такі умови, попрохайте приїхати якомога швидше в м. Рені, Ізмаїльського] повіту (можна машиною аж до Рені), а звідти вже підводою в ті партії, в які їх призначать.
В Ренях радив би поспитать Єлисавету Чебан на Базарній вулиці: там буде звісно, як і де розшукати мене. Одповідь про згоду — телеграмою: Рени, Коцюбинскому. Чи не знаєте Ви часом д. Баптиданова у Чернігові? Цей добродій вже другий тиждень, як звістив мене телеграмою, що їде, а тим часом і досі немає його. Не знаю, що про це й гадати.
Вибачайте, що турбую Вас, та заразом простіть і за неохайний лист: страшенно хапаюсь.
З високим поважанням повік щирий
М. Коцюбинський.
В усякому разі прошу відмовити.
Р. в. Кошти дороги не звертаються; підводи на місце — казенні.
48.	До Бориса Грінченка
26 жовтня 1894 р.	14/Х, 94, с. Вальни
Високоповажаний добродію!
Листа, «Робінзона» і посилку, спасибі Вам, одібрав. Полтавці, що вже давненько знають Вас з праць Ваших, прохають мене висловити від них сердечну подяку Вам за дарунок. Вони так зраділи, одібравши книжки, що мені аж любо було дивитись на їх радість, і я ще більше за певнився, що книжки дістались у добрі руки.
Я дуже радий, що цензура пустила мої діточі оповідання. Давно вже бажалось мені побачити їх в окремій книжечці на Вкраїні — та аж тепер, дякуючи заходові
добрих людей, випірнуть на світ божий. Авторські примірники, коли ласка Ваша, можете прислати мені на звісну Вам адресу до 10.ХІ; пізніше — у Вінницю, Подільської] губернії].
«Помстився», йдучи за завжди дорогою для мене радою Вашою, виправлю та вкупі з другим оповіданнячком, що маю доточити до нього, пришлю Вам аж перед різдвом. До того часу сподіваюся упорядкувати й зшиток віршів до Ваших видань.
Щодо мов, з яких я можу перекладати, то мені аж сором признаватися, бо їх не гурт, а навіть дуже мало. Опріч московської знаю годяще польську, а з французької та болгарської міг би тоді лишень зважитись перекладати, коли б не знайшлось нікого, що міг би взяти переклад з цих мов. Прошу, однак, подати мені список книжок, які мають перекладатися.
Ще до Вас проханнячко, шановний добродію! Справа, бачите, ось яка: один мій приятель, щирий українець (військовий) написав комедію п[ід] заголовком] «Шляхта», де змалював (на мою думку дуже вдатно) побут дрібненької шляхти на Україні. Однак він не може зважитись випустити її в світ, не почувши заздалегідь думки тямущих людей про вартість утвору. Я знаю, що у Вас мало вільного часу, що той час дорогий для Вас, — проте насмілюсь прохати дозволу Вашого прислати Вам ту комедію на перегляд і оцінку.
Вказавши хиби й вади утвору — зробите добре діло молодому авторові, а може, й літературі нашій.
Сподіваючись скорої відповіді, засилаю Вам сердечне привітання та бажання усього найкращого.
Не забувайте повік щирого
М. Коцюбинського.
Р. в. А що з «П’ятизлотником»? Чи надруковано вже його? Коли він вийшов з друкарні — не відмовтесь прислати мені кілька примірників.
Ваш М. Коцюбинський.
49. До Бориса Грінченка
20 грудня 1894 р.
8.XII 94. Вінниця.
Вельмишановний добродію!
Повернувши сими днями з Басарабії, я застав Ваш лист, адресований в Вінницю.
Позаяк вирушаю взавтра до Києва, а пробувши там день 5, гадаю майнути й у Чернігів — з великою радістю приймаю Ваші милі запросини — одвідати Вас в оселі Вашій.
Привезу й «Шляхту» д. Єремієва, котра теж тільки-йно настигла від автора.
А поки що — бувайте здорові та людям милі.
З високим поважанням щирий М. Коцюбинський.
