1906
54.	До Михайла Мочульського
28 січня 1906 р.	15 ст. ст. січня 1906 р.
Чернігів.
Високоповажаний добродію!
І знов мушу прохати вибачення за пізню одповідь. По довгій хоробі я ледве сьогодні встав з ліжка і поклав собі зараз дати одповідь на поставлені мені питання, аж тут нова біда: шукаю і ніяк не можу знайти Вашого листа. Та він у мене в пам’яті, коли ж що забуду, то вже, може, й так буде.
Здається, коли не помиляюсь, на першому місці стояло питання про душевну фізіономію моїх родичів.
Отож, батько мій був сангвінік, з вічними фантазіями, які ніколи не здійснялися, запальний, але добрий чоловік. Мати з більш сталим характером, з складною, тонкою і глибокою душевною організацією, добра, незвичайно любляча, здатна на саможертву, особливо для мене, якого дуже любить. Має добрий смак, благородні погляди, любить літературу і штуку, поглядів поступових. Я ріс під впливом матері, до якої завжди був ближчим, ніж до батька. Всі кажуть, що ми подібні до себе не тільки з обличчя,’ але й характером і уподобаннями.
Тож, як в дитячих літах, так і пізніше, я жив в атмосфері теплих, сердечних відносин. Дитячий вік мій (до 7 літ) пройшов у м. Вінниці, а відтак довелось жити то на селі, то знов у місті все на тім же багатім природою, теплім, прекраснім Поділлі. В одному селі я познайомився з п’яницею-священиком, дуже розумною людиною, і він дозволив мені брати книжки з його незвичайно багатої бібліотеки, де я натрапив, межи іншим, на твори Л. Файєр-баха (закордонні видання), і його «homo homini deus»
48
М. Черпявський, М. Коцюбинський, Ф. Троян. Фото 1903 р.
зробило на мене великий вплив та похитало мої релігійні погляди, розбиті вкінець бесідами та безконечними суперечками з старшими товаришами, яких я завжди мав чимало, бо любив товариство і шукав його. Твори Фур’е (з тої ж бібліотеки) зродили в мені знов симпатії до соціалізму.
3	попереднього мого листа Ви винесли таке враження, що слов’янські літератури мені не подобаються. Може, я незручно висловився, але я хотів сказати, що словенські] літератури] мені менше подобаються, ніж європейські. А то тому, що я там стрічаю ширші горизонти, більшу дефініцію в оброблюванні сюжетів, у стилі. Спеціально Достоєвського я дуже люблю. З сучасних українських письменників мені більше подобаються Стефаник, Франко, Мирный, Кобилянська, Леся Українка, Самійленко, Ленкий.
4	збірники моїх новел, видані Видавнич[ою] спілкою, обнімають усі мої опубліковані досі новели, з виїмкою З оповідань] для дітей («Харигя», «Ялинка», «Маленький] грішник»), що були надруковані у «Дзвінку», а відтак на Україні і в Галичині окремо. Не ввійшли сюди також дрібнички («Хмари», «Утома», «Самотній»), що появилися в декламаторі «Розвага» та альм[анасі] «З потоку життя». Які з них перекладено досі на чужі мови і на які саме — докладних відомостей не маю, бо про переклади я читав звістки то в російських] часописах, то в хроніці «Л[ітературно]-и[аукового] віс[ника]». Деякі переклади (італійські, мадярські, німецькі, норвезькі, іспанські і польські) показував мені Р. Сембратович. Маю під руками ось які відомості про перекл[ади] на російську] мову: «На камені» — 2 рази («Рус[ское] богатство» і «Южное обозрение»), «Цвіт яблуні» — 2 р[ази] («Рус[ское] богатство]» і «Южные записки»), «Помстився» — 2 р[ази] («Одесский листок», «По морю и суше»), «Посол від чор-н[ого] царя» — 3 рази («Казбек», «Нива», «Южн[ые] записки]»), «Для загального] добра» — 1 раз («Жизнь»), «Fata morgana» — 1 раз («Наука и жизнь»), «В путах шайтана» — 1 раз («Русские ведомости»), «П’ятизлотник», «Харитя», «Ялинка», «М[аленький] грішник» — по 1 разу («Детский отдых») і окремою книжкою в Москві, яка на протязі 1 року витримала 2 видання (но 2300 примірників]). Усіх перекладів не знаю, а б їх далеко більше, бо до мене дуже часто обертаються перекладачі за дозволом не тільки з Росії, а й з Сибіру. «На камені» і «Цвіт яблуні» перекладено] в «Rutlien[ische] Revue».
Новели, під якими нема дати, написані: «На віру» — 1891 р., «Ціпов’яз» — 1893 р., «Дорогою ціною» — 1901 р., «Fata morgana» — 1903 р., «Під мінаретами» — 1904 р. Окремими виданнями вийшли на Україні: «П’ятизлот-ник» — 1895 р., «Харитя», «Ялинка», «М[аленький] грішник» — 1895 [р.], «Дорогою ціною» — 1902 р., «Оповідання», т. І (13 новел) — 1903 р., «Fata morgana» — 1904 р., «Для загального добра» — 1904 р. (1500 примірників]), «Під мінаретами» — 1905 р. Розходяться, як чую, доволі добре, деякі видання вичерпані. Розходяться більше між інтелігенцією. Статистичних дат не маю.
Редагував я газету «Волынь» в Житомирі, в кінці 1897 і з початком 1898 р., і писав там статті на всякі біжучі теми. Що ж ще? Ага! Які письменники цікавили мене раніш? В молодих літах захоплювався я Шекспірбм, В. Гюго, а відтак Золя і Мопассаном, хоч взагалі читав дуже багато. Здається, все.
З високим поважанням Вага
М. Коцюбинський.
55.	До Михайла Мочульського
7 лютого 1906 р.	Чернігів.
Сіверянська, 3. 25 ст. ст. 1906 р.
Високоповажаний добродію!
Мені попросту соромно, що Ви так займаєтеся моєю особою та тратите на мене стільки дорогого часу.
Дуже мені прикро, що я не можу задовольнити Ваше бажання та описати Вам більш докладно свій політичний процес. А то ось чому: я ще живий, живу в Росії і не вибраний до «Государственной думы», себто не можу вважати себе особою недотикальною. Може бути, що моя обережність зайва, бо поки появиться Ваша стаття, у нас будуть великі переміни. А проте хго відає? Не кажи «гон!», доки не перескочиш. Отже, доведеться Вам обмежитися тими загальними відомостями, які я подав був Вам у попередніх листах.
50
Щодо мого наміру вступити в монастир, то справа стояла так. Я дуже цікавився життям ченців (як белетрист, звичайно, а не як людина богомільна) і, виїздячи позаторік з жінкою до Криму, мав намір залишитися на довший час в гірському монастирі Кузьми-Дем’яна, що коло Алушти. Правда, я мас намір вступити в монастир на деякий час, потрібний для обсервацій, в ролі послушника, надягти на себе підрясник, ходити до церкви, їсти і спати разом з братією Але мені не повелося, бо саме в той рік мужеський Кузьми-Дем’яна монастир обернено в жіночий, про що я довідався, як приїхав на місце. Пропав мій намір, пропав темат для повісті, і з розпуки я написав лише «У грішний світ», маленьку новелку на підставі матеріалу, зібраного за короткий час нашого пробування в монастирі з жінкою. Звідти я поїхав на студії до Бахчисарая («Під мінаретами»).
Посилаючи Вам разом з сим свої дрібнички «З глибини», сердечно стискаю Вашу руку.
З високим поважанням
М. Коцюбинський.
56.	До Володимира Гнатюка
З	березня 1906 р.	Чернігів. 18 лютого 1908.
Дорогий пане Володимире!
Ви мене засоромили: бо я тільки збирався, а Ви таки написали. Сердечне спасибі. Не тому мовчав так довго, щоб щось там будував. Нам не дають тепер нічого будувати, коли се не в’язниця. Темні сили будують нові в’язниці, бо старі переповнені. Ми ж, певно, замало ще зруйнували, аби можна було щось творити. Та й здоров’я мов таке лихе, що мушу сидіти в хаті; найчастіше ж лежу. Сим, правда, Вас не здивуєш, сього добра і в Вас чимало.
Правда, Ви не снились мені; зате я так часто Вас згадую, аж мені часом здається, що вчора бачився з Вами, а Ваш голос, сміх, вираз очей і рухи бачу яскраво, до ілюзії. Знаєте, мені дуже хотілось би залучити Вас хоч на деякий час до себе в Чернігів. От і зараз уявляю собі, що Ви, без сурдута, заложивши руки за голову, лежите на
канапці у мому кабінеті і ми балакаємо. Ви таки мусите колись приїхати до мене: за Вами довжок, добродію.
Дуже Вам дякую за прислапе; прийшло саме в час, хоч у таких людей, як ми з Вами, завжди, здається, відповідний час на гріш. Обидві книжки «Вісника» (І й II), спасибі Вам, дістав. Я, мабуть, з недавнього часу став любимчиком цензурних комітетів — усе з-за кордону доходить до мене вільно, посилок навіть не роздивляються, бо доходять не розпаковані. Спасибі добрим людям: мало не щотижня хтось щось пришле: то книжку, то брошурку, то газету. Висилайте, як Ваша ласка, і надалі «Вісник»; даю Вам слово, що не в довгім часі пришлю Вам своє оповідання і тим хоч трохи оддячу редакції за її пам’ять про мене. Зрештою, розумію, що то, властиво, не редакція пам’ятає про мене, а Ви, дорогий добродію, і моя вдячність належиться Вам. Щоб покінчити з усякого роду проханнями, пригадаю обіцянку Вашу вислати мені ті книжечки, що я лишив у канцелярії товариства, виїздячи зі Львова. Там були, здається, «Казки» Кобринської, «Осінь» Лепко-го і ще щось. Може б, теж вислали мені кілька примірників моїх оповідань. А щоб Вас до кінця розсердити, то попрохаю ще вислати 1 пр[имірник] «Кобзаря» Шевченка вид[ання] «Просвіти» (Романчука). Гроші, скільки буде належатися, вишлю зараз, як дістану книжку. Як Вам подобаються наші періодичні видання: «Громадська думка», «Рідний край», «Шершень»? На мій смак, все воно сіре, малоцікаве, без ширшого світогляду, без темпераменту. Якісь мертві тіла. Може, я зависокі вимоги ставлю, але що ж вдію, коли ті видання мене не вдовольняють? Чи читають їх у вас у Галичині? Може, тільки Ви, з обов’язку, переглядаєте. Мене дуже цікавить Ваша думка. Напишіть. Звістіть також, як Ви себе почуваєте тепер — чи хоч трохи краще? Може, що пишете тепер цікавого? Як там дорогий д-р Франко? Перекажіть йому мій сердечний привіт. Моє поважання в[исоко]п[оважаній] пані Вашій. Діточок цілую. А Вас цілую і обіймаю сердечно. Простіть, що пишу так мало на сей раз. Незабаром знов напишу.
Ваш М. Коцюбинський.
52
57. До Володимира Гнатюка
12	квітня 1906 р.	ЗО ст. ст. III 903. Чернігів.
Високоповажаний і дорогий пане Володимире!
Зумисне припізнився трохи з сим листом, чекаючи на обіцяні книжки. Аж тільки вчора дістав я №№ 97 і 121, а 122 не дістав. Не знаю, чи забули вкласти, чи пропала книжечка десь у дорозі В кожному разі я дуже радий, діставши такий цінний подарунок, і сердечно дякую за пам’ять.
Книжки, як бачите, навіть таких авторів, як Драгоманов, доходять теперь вільно, хоч, може, дещо й пропадає. Наприклад, III книжки «Вісника» я не дістав і не бачив навіть.
Рівночасно з листом сим посилаю Вам альманах «З потоку життя». Я не задоволений альманахом, але що ж вдієте, коли цензура повикидала з нього усе найбільш цінне, найбільш варте? Напишіть, яке він робить на Вас враження, мене се дуже інтересує.
Минає рік, як ми разом проводили великодні святки. І я згадую тепер, як мені тоді було добре в такому любому товаристві. Добре було б і тепер побачитись, та баї А може б, Ви тепер ревізитували мене? Що? Годило б ся, прецінь.
Як ся там маєте, що з Вашим горлом? Чи грієтесь на сонечку? Щось давно мав звістку од Вас.
А я все хорую. Позавчора повернув з Києва, їздив до лікаря.. Найгірше, що не можу нічого робити, нерви перевтомлені, треба спочити, а тут бюрова робота не дає навіть дихнути вільно. Дуже погано. Маю стільки цікавих тем, розпочав дещо — і мусив покинути. Мало не плачу, така досада. Коли б хоч святками трохи спочити, може б, весною прибули нові сили.
Що там у вас тепер діється? Як там виборча реформа? У нас доволі песимістичний настрій. На Думу надій мало, її, певно, розженуть, коли буде урядові проти шерсті. А все показує, що Дума складається з елементів опозиційних.
Чекатиму од Вас хоч пару слів, а поки що бажаю Вам і в[исоко]п[оважаній] пані Вашій веселих свят. Бувайте здорові. Д-рові Франкові сердечний привіт.
Ваш М. Коцюбинський.
58. До Івана Нечуя-Левицького
13	квітня 1906 р.
Високоповажаний і дорогий Іване Семеновичу!
Не знаю, як і прохати у Вас пробачення за те, що сталося. В усьому винен я, бо коли б я був не заслаб та не виїхав за кордон — через що не міг друкувати книжки в Чернігові, а одіслав у Херсон, — я був би надрукував Вашу повість іота в іоту так, як стоїть в рукописі. Бо, хоч, звісно, літературний альманах — не науковий філологічний збірник, в якому можна друкувати статті ріжними правописами та видавати щось перісто (а кожний автор пише у нас по-своєму, а деякі й безграмотно), але я ніколи не зважив би ся знехтувати волю такого відомого, заслуженого перед Україною і любимого письменника, як Ви. Так наче чула душа моя, що буду мати клопіт та неприємності, бо, одсилаючи д. Чернявському альманах, прохав його особливу увагу звернути на Вашу повість і надрукувати її так, як Ви бажаєте, зробивши навіть примітку до неї, що друкується не так, як інший матеріал, через те, що так бажає автор. Д[обродій] Чернявський, певно, забув моє прохання — і вийшла неприємність. Всю вину прохаю приписати мені і на мене гніватися, хоч покірно прошу пробачення.
Питання про правопис та всякі діалектні форми, на мою думку, дуже важно було б зняти в пресі — і було б добре, коли б це зробили іменно Ви. Пошкодити альманахові це не може, бо ми вже звикли до всякого каліцтва у правописі (наприклад, романівка), — і люди будуть читати альманах, коли він цікавий змістом, Таких занадто
нервових та нетерплячий людей, що кинуть книжку тільки через те, що деякі слова написані не так, як би треба було, знайдеться, певно, два-три, але вони самі ж себе покарають, бо не прочитають такої, наприклад, гарної повісті, як «Гастролі».
Дуже мені неприємно, що так сталося, і почуваю себе винним. Пишу до Чернявського і подаю Вам його адресу:
г.	Херсон, губернская земская управа.
Од щирого серця бажаю Вам, високоповажаний Іване Семеновичу, здоров’я та веселих свят!
З високим поважанням
Ваш М. Коцюбинський.
31.111 906.
Чернігів.
59. До Олекси Коваленка
2	травня 1906 р.
Високоповажаний добродію!
Дуже трудно сказати мені, які зміни потрібні в декламаторі «Розвага», щоб задовольнити читачів. Коли Ви маєте на меті не широкий загал, а читача інтелігентного, то я гадав би, що не зайвим було б ось що:
1)	Старанно просіяти збірник і викинути ту масу шаблонових і сірих п'єс, яка заповнює перше видання.
2)	Викинути усі малюнки (за винятком портретів) або замінити їх віньєтками справжніх художників-малярів.
3)	Друкувати не романівкою, а кулішівкою.
Ось в головних рисах мої уваги.
Посилаю Вам свою дрібницю «Утома». Ягодо знайдете відповідною — візьміть. Коли будете передруковувати мої «Хмари», то прохав би помістити їх в повній редакції (яку посилаю), без скорочень.
З високим поважанням
М. Коцюбинський.
19/1V 906. Чернігів.
Сіверянська, вл[асішй] дім, № 3.
55
60. До Володимира Гнатюка
26	травня 1906 р.	Чернігів. 31. IV ст. ст. 1906.
Любий пане Володимире!
Ваш милий, повний гумору лист справив мені велику приємність, і я навіть позаздрив Вам, що можете «хоч біда — та гоц!». Забираюся аж тепер до відповіді з причин доволі важних — яких, не описую, але вірте, що важних.
Разом з приємністю завдав Ваш лист й чимало жалю мені, бо до останньої хвилі я справді гадав їхати з Вами в гори, а тепер гидка проза розбила усі мої надії: у сьому місяці несподівано, передчасно, мусив заплатити 400 руб. довгу — і тепер голий, як турецький святий. Мабуть, нікуди сього літа не поїду — і се гнітить мене, бо коли не спочину, не наберусь сили за літо на зиму, то не годен буду взимі працювати. Отаке-то наше!
Коли б яким чудом змінилися до червня мої матеріальні обставини, то я таки приїду до Вас, хату можна, гадаю, знайти й потому, яку-будь, розкошів не потребую, особливо вліті, коли в хаті тільки почуєш. А зараз такий мене жаль бере, що аж!
Дуже велику приємність зробила мені редакція «Л[іте-ратурно]-н[аукового] в[існика]» своєю постановою, і то не тому, щоб я був такий ласий на гроші. І коли напишу щось до «Вісника», то знов-таки через те, що почуваюся до обов’язку виконати свою обіцянку. Коли б мені хоч трохи спокою, трошки волі — і я тоді весь упірну в любу для мене роботу. Писати ж тоді, коли чоловік перевтомлений і має обтяжену клопотами голову, дуже трудно, сливе неможливо для мене. А для «Вісн[ика]» я хотів би дати не будь-що, а таку річ, яка справді оправдала б постанову редакції.
Відозва у № 55 «Громадської] думки» вразила мене дуже не мило: більшого браку такту і навіть несправедливості трудно допуститися.
[...]. «Громадську думку» пе через те не читають, що там так погано (на думку «Громадської] д[умки]») пишуть галичани, а тому, що вона взагалі не цікава, без сталого напрямку, а до того ще й гермафродитна: хоче заразом задовольнити і інтелігента, і селянина, А се неможливо.
50
Дуже довго кажете ждати себе в Чернігові. Проте беру Вас за слово — і коли б Ви не приїхали на археологічний з’їзд або, боронь боже, заїхали не до мене, гнівав би ся на Вас цілий вік. І коли буду просити господонька, то лиш про те, щоб любий гість пробув у мене якнайдовше.
Своєю довгою мовчанкою я заслужився перед Вами так, що не маю права сподіватися на швидку одповідь. Але коли б Ви написали про себе хоч словечко, дякував би дуже.
Бувайте ж здорові. Цілую і обіймаю Вас щиро.
Ваш М. Коцюбинський.
В[исоко]п[оважаній] пані Вашій низенький уклін. Діточок цілую. Поздоровіть од мене д-ра Франка,
61.	До Олекси Коваленка
28 травня 1906 р.	15/У 906. Чернігів.
(Сіверянська, 3).
Простіть, шановний добродію, що турбую Вас, Річ ось у чому. З першого квітня с[ього] г[оду] перестали висилати мені «Шершень», бо скінчився термін моєї передплати. Три тижні перед сим вислав я в редакцію «Шершня» (через книгарню «Киев[ской] стар[ипьі]») 1 карб. 20 к. з проханням вислати мені часописи з 1-го квітня, але досі нічого не дістаю, хоч уже звертався після того до редакції] з листом. Будьте ласкаві, виясніть справу і зробіть наказ, щоб висилали мені часопись. З висок[им] поважанням] М. Коцюбинський.
62.	До Остапа Луцького
2 червня 1906 р.	Чернігів, 20 ст. ст. V 906.
Високоповажаний добродію!
Очевидячки, я нічого не маю проти передруку в «Світі» моїх нарисів. Навпаки, я дуже радий, що мої дрібнички подобались Вам. Прохав би тільки, коли Ваша ласка, вислати мені те число «Світу», де вони будуть видруковані. Вашої часописі, хоч вона і дуже цікава, я не дістаю, бо не маю спроможності передплачувати усе цікаве. Прохав би також звернути увагу на друкарські помилки в моїх нарисах, зазначені на окремій картці при альманахові. Сердечно стискаю Вашу руку. З високим поважанням
М. Коцюбинський.
63.	До Івана Белоусова
9 червня 1906 р.	Чернігів. 27.V 906.
(Северянская, собственный] д[ом], № 3).
Високоповажаний добродію!
В «Дзвінку» я надрукував небагато своїх оповідань для дітей. Вони були видані окремою книжечкою в Чернігові. Посилаю Вам разом з сим листом ті оповідання.
В «Дзвінку», особливо в перші роки видання його — 1900 — 1904, — вибрати для перекладу дещо можна. Дещо можна знайти в читанці «Вінок», виданій петербурзьким товариством «Просвіта». Взагалі ж дитяча література у нас не багата. Незабаром в Києві має виходити дитячий журнал «Віночок». Віп, певно, дасть Вам чимало матеріалу для перекладів.
Бажаючи Вам повного успіху в задуманому ділі, остаюсь з високим поважанням до Вас
М. Коцюбинський,
64.	До Івана Белоусова
20	червня 1906 р.	7.VI 906. Чернігів.
Сердечно спочуваю Вам, високоповажаний Іване Олексійовичу, у Вашому горі. Бажаю, щоб Ви твердо і можливо спокійно перенесли його.
В справі «Віночка» найкраще обернутися до д. Івана Стешенка (Київ, Маловладимирская, 52). Наскільки мені
відомо, він (журнал) досі не виходив у світ. Знаю тільки, що дозвіл є і що лагодяться видавати «Віночок».
Бажаю Вам усього найкращого!
З високим поважанням М. Коцюбинський.
65.	До Віталія Боровика
22	червня 1906 р.	9/УІ 906. Чернігів.
Любий брате!
Ще першого с|ього] м[ісяця] писав я до Вас, питаючись, чи можу зараз приїхати до Вас на кілька день, а також прохав сповістити, як їхати до Вас і що коштує дорога. Не маючи досі одповіді, гадаю, що Ви не дістали того листа. Отож, коли можу приїхати, телеграфуйте мені зараз хоч одно слово. Поки що цілую Вас і Вашу родину сердечно.
Ваш М. Коцюбинський.
66.	До Віталія Боровика
27	червня 1906 р.	14.УІ 906. Чернігів.
Дорогий брате! Я вже докучив Вам своїми листами, та мені дуже хочеться побачитись з Вами. Завтра, 15-го, виїду в м. Острог, до брата, а звідти за пару днів прибуду до Вас. Це, значить, буде 20 чи 21-го.
Чи не буду Вам заважати?
Подаю адресу свою: г. Острог, Межирочский винок[ур-ный] завод, Фоме Михайловичу] Коцюб[инскому], для мене. Цілую Вас і Ваших.
Ваш М. Коцюбинський.
67.	До Остапа Луцького
5	серпня 1906 р.	23 ст. ст. УII 906. Чернігів.
Високоповажаний добродію!
Тільки що повернувши з своєї літньої мандрівки, я застав Вашу ласкаву картку і книжку «В такі хвилі». Дуже Вам дякую за пам’ять та за подарунок. Як що
матиму нового з своїх праць, постараюся оддячити. Тільки біда мені, що стан здоров’я не дозволяє мені віддатися літературі. Тому й досі нічого не послав для симпатичного мені «Світу». Чи виходить він тепер? Я дістав лише 8 перших чисел і дуже дякую Вам та в[исоко]п[оважаним] товаришам Вашим за надіслане.
Здоровлю Вас сердечно.
З високим поважанням М. Коцюбинський,
68.	До Володимира Гиатюка
б вересня 1906 р.	24 ст. ст. VIII 906. Чернігів.
Дорогий пане Володимире!
Фе, як се прийшло Вам до голови, що я не хотів написати до Вас під час вакацій? Рада б душа до раю — та загубив Вашу адресу і ніяк не міг згадати, яка пошта до Криворівні. Тепер, як тільки дізнався, що Ви повертаєте до Львова, — пишу, як бачите, і серджуся на Вас, що ні словом не зазначили, як на Вас вплинула Криворівня, чи Ви там співали під бандуру Хоткевича та як тепер з Вашим здоров’ям. Так, наче се не обходить мене. Та доволі гніву. Сподіваюся па Вашу поправу.
А я на вакації кис, як кисну і тепер. Усе ледаче здоров’я. їздив на два тижні па Волинь, об’їхав три повіти, зробив кіньми більш як 400 кілометрів, любувався красною природою, але все те мало дало мені спочинку, небагато тривких вражень. Все те робилося наскоком, і через те поверхове. Жадного матеріалу не зібрав. Уважаю, що вакації змарновані для мене. Нічого не писав; сими днями почав невелику новелку, швидко скінчу і вишлю Вам. Мені вже сором їсть очі перед Вами та «Л[ітературно]-н[ауковим] вісником». Може, па кінці того тижня дістанете новелку.
Взагалі треба сказати, що теперішній час у нас не сприяє літературній роботі. Вже поминаючи те, що я день біжу, а три дні лежу, — вічно почуваєшся знервованим, напруженим, ціла увага звернена на щось інше, цілком у другий бік. Нема спокою, нема рівноваги.
Розважали мене під час вакацій Ваші «Коломийки». Що за хороша книжка! Просто подивляєш багатство народної творчості, багатство, колоритність мови. «Буду красти», — певно, скаже кожен письменник, читаючи сю книжку, і в тому переступі винні будете Ви. Дуже Вам дякував, читаючи коломийки, дякую й досі.
Згадав за книжки і при тій нагоді хочу у Вас щось вициганити. Здається, коли не помиляюсь, Спілка дає авторам по 15 примірників] видань їхніх творів. Чи не могли б Ви сказати, щоб мені вислали хоч кілька примірників моїх книжечок такими посилками: 1 кн. + 2 + 3 + 4 кн. на кожну посилку. Тепер же все це доходить вільно. От би дякував!
Напишіть до мене хоч кілька слів. Д вже скучив за Вашим словом.
Низенький уклін в[исоко]п[оважаній] пані Вашій.
Сердечно вітаю д-ра Франка.
Цілую Вас і обіймаю.
Ваш М. Коцюбинський.
69.	До Володимира Гнатюка
12	вересня 1906 р.	ЗО ст. ст. VIII 906. Чернігів.
Любий пане Володимире!
Посилаю Вам (рекомендованим) свій образок «Він йде!». Якщо знайдете його можливим — помістіть у «Л[і-тературно]-н[ауковому] віснику». Не гнівайтесь, що даю Вам таку дрібницю. Може, колись пришлю більш вдатну річ.
Разом з своїм образком засилаю рукопис д. Жука «Мені казали: «Ще молодий...» і прохаю Вас, коли зможете, видрукуйте сю річ. Правда, се ще проба молодого пера, але, на мою гадку, пера талановитого. Варто б заохотити починаючого автора, бо я сподіваюся, що він зможе зробити дещо для нашої літератури. Коли б Ви уважали цілком неможливим помістити у «Вісн[ику]» працю Жука, звістіть мене про се, а тоді я буду прохати Вас про щось інше. Чи дістали лист, посланий перед тижнем до Вас, до Львова? Сподіваюся одповіді. Цілую Вас сердечно.
Чекаю одповіді.
6і
Ваш М. Коцюбинський.
70.	До Володимира Гнатюка
1	жовтня 1906 р.	18 ст. ст. IX 906. Чернігів.
Любий пане Володимире!
Мене починає турбувати Ваша мовчанка. Чи здорові Ви? Чи не сталось Вам чого-небудь лихого? На мій лист, посланий перед місяцем ще, та на картку, разом з рукописом образка «Він йде!», яку подав я Вам, ось три тижні минуло вже, — нема ні словечка. Обізвіться. Посилаючи образок свій для «Л[ітературно]-н[аукового] в[існика]», я забув попрохати Вас прислати мені коректу, бо маю зробити хоч невеликі, а важні поправки. Розуміється, коли не забракуєте мого оповідання. Коректу пришліть у 2-х примірниках — один залишу собі, бо мені потрібний, а другий вишлю того самого дня, щоб не затримувати Вас. Напишіть же до мене хоч пару слів, а то я в турботі — чи все гаразд коло Вас.
Щиро вітаю.
Ваш М. Коцюбинський.
71.	До редакції
«Літературно-наукового вісника»
11	жовтня 1906 р.	28 ст. ст. вересня 1906.
Чернігів.
(Северянская, соб[ственньій] д[ом], № 3).
Редакція «Л[ітературно]-н[ауковог]о в[ісиик]а»
Прошу вибачити, що турбую, але річ у тому, що я ніяк не можу довідатись, чи д. Володимир Гнатюк у Львові тепер, а коли у Львові, чи не хорий часом. На три листи мої він не одповідає. Перед місяцем послав я на його адресу новелку «Він йде!» для «Вісника» — і теж не відаю, чи дійшла посилка до нього. Був би вельми вдячний, коли б хто з шановних добродіїв повідомив мене, що діється з д. Гнатюком та де його шукати. Ще раз прохаю вибачити за клопіт.
З високим поважанням
Михайло Коцюбинський.
62
72.	До Володимира Гнатюка
12	жовтня 1906 р.	29 ст. ст. IX 906. Чернігів.
Дуже зрадів я, що дістав нарешті од Вас листа, дорогий пане Володимире! А то моя затривожена фантазія малювала мені Вас у ліжку або де-небудь в шпиталі поза Львовом! Ну, та хвалити аллаха, не так воно ще погано. Та знов засмутили Ви мене звісткою про справи «Вісника» іа Видавничої спілки. Щодо останньої, то я беру під оборону нашу суспільність. Ви кажете, не купують книжок. А я поспитаю Вас, де вони мають їх купувати? Передплачувати з-за кордону не звикли, багатьом незручно писати німецькі адреси та клопітно посилати за границю гроші. Коли б книжки Спілки були по книгарнях — я певний, що їх купували б. Через те думка друкувати книжки в Росії мені незвичайно подобається, і я певний, що тоді справи підуть зовсім добре. Що ж до «Вісника», то знов-таки ви мало зробили, щоб його тут розповсюднити. Коли б ви завели своїх агентів (наших місцевих людей) та опублікували, що контора «Вісника» має свої філії по таких і таких городах, опублікували широко, не тільки по українських, а і російських часописях, — передплата пішла б далеко ліпше. Сподіватися на нашу українську пресу не можна. Вона якась така чудна, така вузька, так не вміє чи не хоче стати всеукраїнською, захопити всі сфери нашого життя, що просто дивуєшся. Про се можна б багато дечого сказати, та чи поможе що?
Дуже Вам дякую, що швидко друкуєте оповідання
д.	Михайла Жука. Це мені приємно.
Щодо мого оповідання, то з Вашого вислову «буде надруковане в котрійсь з дальших книжок» я бачу, що воно Вам не сподобалося і Ви не маєте охоти пустити його, хоч місце є. Щиро Вам кажу, що я не маю такої пустої амбіції, аби уважати все, що напишу, гарним та вартим друку. Отож не робіть собі церемонії зі мною, і якщо мій образок не подобається Вам, зверніть його мені назад. Тільки не одкладайте, а зробіть се зараз. Се ж нетрудно: опаска, марка — і готове. Може, з часом напишу для «Вісника» щось більш цікаве. В кожному разі черкніть до мене пару слів — картку, бо на лист треба багато часу. Чекаю.
Книжки мої можете присилати і в оправі. Я дістаю часом оправлені книжки з Галичини — дарунок
земляків — і мита не плачу. Тільки посилайте не посилкою, а під опаскою, і не по багато, а по 2 — 3.
Бувайте ж здорові та людям милі. Цілую Вас сердечно. Чекаю одповіді.
Ваш М. Коцюбинський.
73.	До Володимира Гнатюка
2	листопада 1906 р.	20 ст. ст. X 906. Чернігів.
Високоповажаний пане Володимире! Ви, певне, в свій час дістали коректу. Я дістав її тут 12 ст. ст. X у
3	години, а вже в 7 год. того ж самого дня одніс на пошту. Пам’ятаючи свою обіцянку, я не затримав її, як бачите, й одного дня. Затяглася ж справа, певно, через те, що Ви послали коректу не листом, а під опаскою — і вона довго лежала в цензурі. Дві посилки (по 4 книж[ки] в кожній) теж дістав тільки сьогодні, хоч вони, як бачу, послані давно. Дуже Вам дякую за прислане і перепрашаю за клопіт. Не знаю, коли й чим оддячу Вам за все те, що робите мені. Якщо трапиться нагода, буду дуже щасливий. Простіть, що пишу Вам лише картку, вже тиждень, як лежу в ліжку, застудився дуже і ледве дихаю. Коли Вам до вподоби прийшовся мій проект — заснувати агентуру для розповсюдження передплати на «Вісник», то звістіть мене, а я допоможу Вам по деяких городах. Чом не прислали X кн. «Вісника» Жукові? Годилось би. Щиро вітаю Вас і цілую. Ваш М. Коцюбинський.
74.	До Остапа Луцького
2 листопада 1906 р.	Чернігів. 20 ст. ст. X 906.
Високоповажаний добродію!
Незвичайно вдячний Вам за Ваш ласкавий лист та приємні для мене інформації. Я сам й досі не можу оджалувати, що не застав Вас у Кракові й через те не мав приємності особисто пізнати Вас, шановний добродію! Проте не втрачаю надії, що колись-таки доля зведе нас до
гурту [•■•]• Бо коли достойні всякої хвали критики з «Нової громади» вправляють Вас у добрий гумор у Кракові, а мене в Чернігові, то наш гумор став би ще кращим, коли б ми були разом. І сміх і досада! Бо як собі хочете, а та безпросвітна тупість, яку виявляють панове «критики» з того місячника вкупі з редакцією, таки дратує чоловіка. Посмієшся раз, вдруге, а втретє вже скажеш: «Йдіть собі під три чорти!» Просто не маєш охоти що-небудь послати до «Нов[ої] громади» — так звідти несе чимсь запліснілим, могильним, так тхне льохом звідти.
Потреба в свіжім, європейськім органі дуже відчувається у нас: є у нас кілька визначних талантів, з’являються нові сили, починає потрохи пахнути весною в нашій літературі, та ба, нема у нас вільних людей, нема коштів. Може, часом таки спроможемося на щось.
Дуже Ви зацікавили мене своєю заміткою в журналі «Кгуїука», та, на жаль, того журналу у нас ніхто не передплачує. Може б, Ви були ласкаві прислати мені ту книжку «КгуЦукі]», де вона була поміщена. Всі кошта з подякою поверну Вам або вишлю наперед, коли звістите, скільки на се треба. Був би дуже вдячний Вам за сю прислугу.
До «Молодої музи» радий би щось дати, та не знаю, коли спроможуся. Все залежить у мене од здоров’я, а воно дуже лихе. Ось і зараз лежу і насилу звівся з ліжка, щоб написати до Вас та до д. Лепкого кілька слів.
Якось мені покращало було на кілька день, то я зараз взявся за перо і написав маленький образок для XI кн. «Вісника», бо вже од кількох літ все обіцяв написати, та й досі не спромігся. Отож боюся обіцяти, хоч хочу.
Ще раз сердечно дякую, що згадали мене та обізвалися.
Бувайте ж здорові!
Стискаю Вашу руку.
Ваш М. Коцюбинський.
Чи не можна б прислати Вам для «Молодої музи» деякі вірші та оповідання д. Жука? У нього є гарні речі.
Р. Б. Посилаю сей лист в листі до п. Б. Лепкого, бо гадаю, що Ви живете разом в одному помешканні.
5 М. Коцюбинський, т. б
65
75. До Володимира Гнатюка
10 листопада 1906 р.	28 ст. ст. X 906. Чернігів.
Любий пане Володимире!
Усе так трапляється, що наші листи розминаються в дорозі. Ви, певно, дістали вже мою картку, в якій я писав, що дістав од Вас 2 посилки з моїми книжечками. Сьогодні дістав третю — з «Вісником» для д. Жука. Дуже Вам дякую, сердечно дякую за се. Певне, дістану і четверту, що вислали. Чи коректа прийшла на час? Це мене дуже цікавить. Я не затримав її і одного дня. Самійленка нема в Чернігові, він в Києві при «Раді». Вороного адреса така: Чернігів, Статистическое бюро губернского земства. Я почуваю себе погано. Не служить здоров’я, та й годі. Бажаю, щоб колесо життя Вашого скрипіло якнайменше та якнайдовше служило.
Цілую Вас сердечно.
Ваш М. Коцюбинський.
76.	До Богдана Лепкого
11 грудня 1906 р.	28 ст. ст. XI 906. Чернігів.
Дорогий пане товаришу!
Велике спасибі Вам за звістку й за обіцянку вислати книжку польських перекладів. Нетерпляче чекатиму. Особливо цікавлять мене Ваші переклади. Я знаю, що вони будуть артистично виконані.
Про видання Ваших оповідань на Україні я думав далеко раніше, ніж Ви написали про се. Отож літом с[ього] р[оку], бувши у Києві, звернувся я до видавництва «Вік» — єдиного у нас більшого видавничого товариства, бажаючи дізнатися, що воно думає про мій план видання Ваших творів. З розмов я виніс таке враження, що трудно сподіватися, аби те товариство не тільки видало Вас, але, принаймні, зрозуміло Ваші писання. Через ге я дав спокій і, хоч як мені було прикро, перепинив з дими розмову. Проте гадка познайомити нашу Україну з її кращим письменником (як се чудно звучить те «познайомити»!) не покидала мене, і Ваш лист тільки додав мені енергії. Отож буду шукати, спишуся де з ким і тоді сповіщу Вас.
66
Думаю насамперед звернутися до д. Маркевича в Полтаві. Він має свої видання й свою книгарню. Коли не в Полтаві, може, удасться мені знайти накладчика у Петербурзі. Справу сю я беру близько до серця. Гадаю, що й читачі не будуть на мене в претензії, а якраз навпаки.
Нащо Вам здалася моя життєпись? Про се нічого не пишете — і я не знаю, в якому об’ємі давати Вам її. В кожному разі думаю, що я не така значна особа, аби моїм життям цікавилися люди, через те подаю Вам, на Ваше жадання, тільки деякі дати.
Родився я 5 вересня ст. ст. 1864 р. на Поділлі, в м. Вінниці, в родині урядовця. Батько мій походив з давнього боярського українського роду — і симпатії до всього українського були доволі тривкими в нашій родині. Перші дитячі роки пройшли для мене під впливом моєї матері, до якої я був подібний своєю психічною організацією. Ще на 8 — 9 році життя почав я складати українські вірші, подібні до народних пісень, а на 12 — 13 році, під впливом творів Марка Вовчка і Шевченка, зробився цілком свідомим українцем. Сей період життя найбільш для мене важний, бо взагалі тоді відбувся найбільший перелом у моїм світогляді. З занадто релігійної дитини я став атеїстом (начитавшись Фейербаха), а відтак соціалістом.
Визвольний рух в Росії захопив мене у 80-х роках минулого століття цілком — і я ходив «у народ», займався пропагандою на селі. Вже з того часу почала переслідувати мене поліція, і, скільки себе пам’ятаю, усе був під ласкавим доглядом її, а часто-густо мав великі неприємності, ревізії, причіпки і заборону служити і навіть приватно заробляти на хліб. А тут ще сталося так, що батько, лишившись без посади, заслаб і скоро помер і у мене, на руках 19-літнього хлопця, лишилась велика родина. Мати осліпла. Настала біда. Я став невільником обов’язків, чорним волом своєї родини, при дуже поганому стані здоров’я. Мусив заробляти лекціями, бо служити невільно було, і то потай, щоб не довідалась поліція. На 26 році життя, р. 1890 надрукував першу пробу пера у «Дзвінку». Що писав далі — самі знаєте. Року 1892 удалось мені якимсь чудом попасти на службу в Бессарабію, де я служив у науковій філоксерній комісії в міністерстві рільничому. Р[оку] 1895 перевівся на таку ж службу на південь Криму. 1896 року застудився і тяжко заслаб, через що мусив
покинути посаду і переїхав на службу в чернігівське земство. але урядова адміністрація не пустила мене в земство, через що переїхав до м. Житомира, де якийсь час видавав газету «Волынь». 1898 року повернув до Чернігова на земську службу, де й досі служу. Керую сільськогосподарською] статистикою.
Пишу мало, рідко коли буваю задоволений з того, що написав. Поки обдумую — все таке гарне, яскраве, прозоре і повне життя, а коли берусь за перо — все виходить таке мізерне, бліде, неінтересне. Самокритика у мене дуже гостра. Коли б можна було процес творчості обмежити лише уявою, я був би самою щасливою людиною. Читаю багато і добре знаю європейську літературу.
Ото Вам і усе, може, занадто багато, більш ніж варто сказати про себе.
Напишіть, нащо се Вам.
Д[обродієві] Луцькому не одповідаю на сей раз, прошу вибачення: дуже занятий. Передайте йому уклін і скажіть, що стаття д. Старицької-Чєрняхівоької про мене в «Киев-[ской] старине» ще не закінчена Се доволі важка робота — 80 — 100 сторін. Гадаю, що незабаром вийде окремою від-биткою, і тоді вишлю її д. Луцькому.
Посилаю на Ваші руки (опаскою) деякі вірші д. Жука. Був би дуже вдячний, коли б де-небудь пристроїли їх для заохоти молодого автора. Може, в «Молодій музі» або деінде. Чекатиму одповіді, а поки що сердечно цілую Вас.
Ваш М. Коцюбинський.
77.	До Володимира Гнатюка
21	грудня 1906 р.	8 ст. ст. XII 906. Чернігів.
Високоповажаний і дорогий пане Володимире!
Пишу до Вас кілька слів ось у якій справі: 27 с[ього] м[ісяця] (ст. ст.) має відкритися у Чернігові товариство «Просвіта». Хотіло б ся, щоб відкриття було найкраще обставлене, а для того дуже було б добре, коли б ваші просвітні товариства у Львові прислали чернігівській «Просвіті» хоч би коротке привітання. Се мало б вагу для нашої публічності, підняло б духа, додало б охоти до праці.
68
Будьте ласкаві, не одмовтесь подати сю думку вашим товариствам.
Привітання треба подавати зараз, на мою адресу, а я вже прочитаю їх на перших загальних зборах 27 с[ього] міісяця].
Посилаю Вам 2 примірники] книжечки «Шляхта» — 1 для Вас, а другий — для бібліографії «Л[ітературно]~ н[аукового] в[існика]». Чи не можна б прислати кілька примірників (скільки, на Вашу думку?) до книгарні Товариства ім. Шевченка, коли не за готові гроші, то на коміс? Рабату 30%. Сповістіть.
Як там з «Л[ітературно]-н[ауковим] в[ісником]»? Чи переносите з нового року до Києва, чи залишили сю думку?
Напишіть мені про своє здоров’я, тільки щось гарного, щоб мені стало весело. Я скриплю.
Цілую й обіймаю Вас сердечно.
Ваш М. Коцюбинський.
