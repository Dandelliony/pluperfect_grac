243.	До Володимира Гнатюка
8 січня 1903 р.
Вельмишановний добродію!
Дуже Ви засмутили мене звісткою про свою слабість, бо хоч не маю приємності знати Вас особисто, проте відчуваю живу симпатію до Вас і правдиве поважання до
людини, що свій час, свої сили і своє здоров’я оддає для спільного і дорогого нам діла. Хочеться думати, що нічого небезпечного у Вас нема та що золотий Корфу, який я теж трохи знаю, поправить Вас цілком.
Здається, тепер там ще один земляк — д. Доманицький. Коли Ви стрічаєтесь з ним, прошу переказати од мене привіт йому.
Не хочу Вас турбувати жадними справами, бо, певно, спокій найпотрібніший Вам. Коректи ще не дістав, але це пусте, колись таки дістану.
Про себе нічого доброго не можу подати — слабую теж.
Бажаю ж Вам у новому році набратись сил і здоров’я! Усього кращого сердечно бажаю Вам.
Щиро прихильний М. Коцюбинський. 26 ст. ст. XII 902, Чернігів.
1903
244.	До Панаса Мирного
10 лютого 1903 р.
Високоповажаний добродію!
Останніми часами літературний рух на Вкраїні стає помітно жвавішим.
Про се свідчить і зріст літературної продукції, і збільшення видавничої діяльності, і розповсюдження української книжки не тільки серед народних мас, але й в інтелігентних сферах.
Як російська, так і європейська критика усе частіше звертає своє око на наше письменство, ставить йому свої вимоги.
За сто літ існування новіша література наша (з причин, вияснення яких належить до історії) живилась переважно селом, сільським побутом, етнографією. Селянин, обставини його життя, його нескладна здебільшого психологія — ото майже й все, над чим працювала фантазія, з чим оперував досі талант українського письменника. Винятки очевидячки минаємо.
Таке обмеження сфери творчості не раз підкреслювалось не тільки критикою, але й інтелігентним читачем, який, до слова кажучи, в останні часи значно виріс.
Вихований на кращих зразках сучасної європейської літератури, такої багатої не лиш на теми, але й на способи оброблювання сюжетів, наш інтелігентний читач має право сподіватися й од рідної літератури ширшого поля обсервації, вірного малюнку різних сторін життя усіх, а не одної якої верстви суспільності, бажав би зустрітись в творах красного письменства нашого з обробкою
том філософічних, соціальних, психологічних, історичних і т. ін.
Відносячись з повного повагою до студій життя простонародного і навіть думаючи, що література наша далеко не вичерпала для своїх цілей того життя, нижчепідписані, однак, беруть на себе сміливість скромним почином задовольнити, з одного боку, потреби сучасного інтелігентного читача, а з другого — викликати серед українських письменників більший інтерес до намічених вище тем.
Власне — ми маємо на меті видати літературний збірник (поезії, новели, повісті, драматичні твори), в якому хотілось би помістити нові, ніде не друковані твори переважно з життя сучасної інтелігенції, а також на теми соціальні, психологічні, історичні і ін.
Чистий дохід з видання визначаємо на премії за видатніші твори українського] красного письменства по конкурсу, який буде в свій час об’явлено.
Коли Ви, високоповажаний добродію, спочуваєте нашій меті, то будьте ласкаві надсилайте матеріал не пізніше 1-го мая 1903 р. на адресу:
г. Чернигов, Северянская, 3, собственный] д[ом] Михаилу Михайловичу Коцюбинскому.
Сподіваємося, що справи літератури української не менше дорогі Вам, як і нам — і через те наш заклик не лишиться без одповіді.
Чернігів. 28.1 1903.
З правдивою повагою
М. Коцюбинський М. Чернявський.
245.	До Миколи Вороного
11 лютого 1903 р.	29.1 903, Чернігів.
Дорогий пане Миколо!
Тільки що дістав оголошення. Спасибі Вам. Дуже прохаю Вас, не забудьте прислати мені одну коректу (найкраще другу) «На камені». Мені це конче потрібне, та й в інтересах Вашого видання. Скільки вже видрукували? Чи скоро закінчите?
З новим роком бажаю усього найкращого!
Ваш М. Коцюбинський.
281
246. До Івана Липи
12 лютого 1903 р.	ЗО. І. 903, Чернігів.
Ласкавий брате,
тільки що вкладав в конверт оці запросини, як дістав Вашого дружнього листа.
Сердечне спасибі за пам’ять. З дорогою душею відкликаюся на Ваш заклик і, хоч не маю зараз нічого готового, постараюся написати в лютому хоч невеличку річ для Вашого збірника.
Не забудьте ж і нас.
Будьте ласкаві, нагадайте д. Вороному його обіцянку вислати мені коректу «На камені», це мені конче потрібне. Бувайте ж здорові і прийміть найсердечніші бажання Вам усього найліпшого.
Ваш М. Коцюбинський.
247. До Любові Яновської
28 лютого 1903 р.	15.11 903, Чернігів,
(Северянская, З, соб [ственньїй] д[ом]).
Високоповажана Любов Олександрівна!
Сердечне спасибі за Ваше співчуття до нашого заміру. Сподіваємося, що доведем справу до ладу, бо всі зацікавлені нею. Дуже неприємно, що стан здоров’я та нагальна праця не дозволяють Вам напевне обіцяти нам виготовити щось до 1-го мая. Та — не гнівайтесь за це — ми поклали не випускати збірника без Вашої праці, хоч би й невеликої. Ми так високо ставимо, так цінимо і любимо Ваш талант, що й на хвилину не можемо допустити думки про те, що Вас в збірнику не буде.
Отож ми ладні навіть одкласти на місяць термін, готові ждати до червня, аби не лишитись без Вас, видатнішої і кращої нашої літературної сили.
Щире бажаю Вам найбільше здоров’я та сили і сподіваюся, що хоч одкриткою подасте нам певну надію на участь у збірнику.
З високим поважанням і прихильністю
М. Коцюбинський.
282
248. До Івана Нечуя-Левицького
28 лютого 1903 р.
15.11 903, Чернігів.
Вельмишановний Іване Семеновичу!
Сердечне спасибі, що обізвалися на наші запросини. Дуже б нам цікаво дістати од Вас оповідання про артистів, це якраз підходить до нашого збірника, та 12 аркушів трохи страшно, не видержить кишеня. Може б, Ви знайшли можливим дати одно з них, ще аркушів 6 — 7 можна б уділити одному авторові, коли той автор такий відомий і такий шанований скрізь.
Ви вже нас, шановний Іване Семеновичу, не забудьте, бо наша мета двічі варта уваги: бажаємо поширити сферу творчості і дохід з видання повертаємо на премії за літературні праці.
Отож поміркуйте і не облишіть нас. Коли б не встигли виготовити до 1-го мая, ми ради Вас почекаємо з збірником, аби тільки мати Вас у сьому виданні.
Бажаю Вам здоров’я і сили. Моя жінка засилає [до] Вас сердечний привіт. Не забувайте ж нас!
З високою повагою Ваш М. Коцюбинський.
249.	До Михайла Старицького
1 березня 1903 р.
Високоповажаний і дорогий Михайло Петровичу,
сердечне спасибі, що одізвалися на наші запросини. Нам потрібний для збірника всякий матеріал, особливо ж бажалось би мати історичний. Так — за історичне оповідання аркушів за 3 друку ми були б дуже вдячні. Більших речей навряд можемо сподіватися од наших авторів, обтяжених роботою, та й об’єм нашого збірника не позволив би друкувати великі повісті або романи. За дві-три ліричні поезії теж сказали б велике спасибі.
Коли б термін (до 1-го мая) видався Вам занадто коротким, можна б трохи відтягти його, maximum на місяць.
283
Дуже добре діло робите, надумавши видавати щороку «Нову раду». Я дуже вдячний Вам за пам’ять на мене і постараюся щось прислати Вам, тільки мені хотілось би знати, коли саме я мушу виготовити Вам матеріали, аби не спізнитися. Готового зараз не маю, а тут на черзі робота аж до 2-х альманахів — одеського і нашого чернігівського. Проте обіцяю хоч невеличкий етюд написати до першого випуску «Н[ової] ради». Будьте ласкаві, сповістіть лишень, коли крайній термін.
Моє сердечне привітання Людмилі Михайлівні.
Усього найкращого!
З високим поважанням Ваш М. Коцюбинський.
18 лютого 903,
Чернігів.
250.	До Осипа Маковея
4 березня 1903 р. -	19 ст. ст. II 1903.
Сердечно дякуємо Вам, вельмишановний добродію, за обіцяну поміч. Ми дуже шануємо Ваш талант і ще раз просимо написати для нашого збірника хоч невелику новелу та кілька віршів. Здоровимо щиро.
Ваш М. Коцюбинський.
251.	До Гната Львовича
4 березня 1903 р.
Дорогий Гнате Васильовичу, пишу до Вас ось у якій справі.
Восени сього року минає 35 літ музикальної і громадської діяльності нашого славного композитора Миколи Віталійовича Лисенка. Земляки думають вшанувати його, як це по справедливості належить йому, національним подарунком, себто подарувати йому шматок землі або
оселю з грунтом. Прихильники музи Миколи Віталійовича — а їх так багато скрізь, в різних верствах суспільності і навіть серед різних національностей, складають свої лепти на ту мету, та й час, бо ювілей не за горами.
Я певний, що у Вашому Звягелі знайдеться чимало люду, який любить музику Лисенкову і охоче дасть щось на подарунок, аби було кому доручить гроші та аби хто повідомив про се людей. Може б, Ви взяли на себе це діло, дорогий Гнате Васильовичу, Вам це зручно, та й хто ж більше може оцінити заслуги Лисенка, як Ви.
Не одмовляйтеся ж, зберіть, що можете, і пришліть хоч би на мою адресу. Тільки чим скоріше — тим краще буде.
Як же Вам живеться? Щось дуже давно мав звістки про Вас. Я все нездужаю і через те невеселий більше.
Простіть, що так коротко й недоладу пишу на цей раз, дуже зайнятий.
Наші всі засилають Вам сердечний привіт.
Щиро цілую Вас.
Ваш Михайло.
19 лютого 903 р. Чернігів.
252.	До Бориса Грінченка
ЗО березня 1903 р.	17.III 1903, Чернігів.
Високоповажаний Борисе Дмитровичу, хоча пишете, що посилаєте 64 пр[имірники] «Добового] л[истя]», але я ще нічого не дістав. Послати в редакції і т. д., як пишете, думаю, конче потрібно, такої ж думки і І. Л. В тих 25 примірниках], що посилаєте на продаж, певно, не буде книжок тим, які передплатили книжку в складі «Киев[ской] стар[инн]». Щодо гонорару, то думаю, що повну сторінку і більш як повну треба рахувати за картку, менше ж сторінки зовсім не рахувати.
З високою повагою М. Коцюбинський.
235
253. До Івана Нечуя-Левицького
29 квітня 1903 р.
Високоповажаний Іване Семеновичу!
Сердечне спасибі Вам за поздоровлення з святами. Бажаю й Вам здоров’я та сил для праці, такої цінної й дорогої нам.
Я не дивуюся, що коректа «Дубового листя» не подобалась Вам, вона і мене не вдовольняє.
Річ у тому, що хоч альманах складався у Чернігові, друкували його у Києві, і доглянути коректу доручено було (за гроші, потрібні на це) д. Грінченкові, який, не порадившись з нами, позмінював я на є. От як воно склалося.
Хоч я і думаю, що така зміна не велике ще лихо, що літературна стійкість твору не зміниться од того, чи буде в іменниках на кінці я або є, проте мені більше подобається закінчення на я і в тому альманахові, який тепер складається, ми будемо держатися загальної форми. Будьте спокійні, що без Вашого відома і згоди я не дозволю собі змінити щось у Вашому рукопису, бо й я признаю и шаную права автора.
Потішив мене д. Чернявський Вашою обіцянкою дати таки що-небудь для нашого збірника. Нетерпляче чекатиму. Може, мені вдасться побувати цими днями у Києві, тоді маю надію побачитись з Вами, а поки що бажаємо Вам, я й дружина моя, усього найкращого.
З високим поважанням
Ваш щирий М. Коцюбинський.
16.IV 903.
Чернігів.
254.	До Миколи Вороного
28 травня 1903 р.	15.У 903, Чернігів.
Дорогий пане Миколо!
Щось Ви не ласкаві до нас: не обізвались на запросини до альманаху, не одповідаєте на мої листи. А я таки не хочу погодитися з думкою, що Ви нічого не дасте нам до
збірника, а через те ще раз дуже і дуже прохаю і вклоняюсь. Так і знайте, що чекатиму, хоч прохав би поспішитись, бо збірник вже складається і хочеться швидше одіслати його до цензури. Ну, як же «З-над хмар»? Щось дуже довго друкується, мало не півроку.
Коли можна сподіватися?
Бажаю всього кращого і чекаю посилки. Ваш щирий
М. Коцюбинський.
255.	До Леся Мартовича
28 травня 1903 р.
Високоповажаний добродію!
Я таки не хочу погодитися з думкою, що ні Ви, ні д. Стефаник нічого не дасте до мого альманаху, хоч Ви не були ласкаві одповісти на запросини. Я такий прихильник Вашого таланту, так люблю перо Ваше, що вже бодай для того варто щось мені надіслати. Нетерпляче чекатиму, бо вже час посилати до цензури.
Ваш щирий М. Коцюбинський.
15 ст. ст. 903.
Чернигов, Северянская, З, собственный] д[ом], Михаилу Коцюбинскому.
256.	До Івана Нечуя-Левицького
28 травня 1903 р.	15/У 903.
Високоповажаний Іване Семеновичу!
Нетерпляче чекаю обіцяного Вами для нашого альманаху оповідання. Будьте ж ласкаві, пришліть, коли можна, швидше, бо вже складаємо збірник. Сердечно бажаємо Вам обоє — я і жінка — здоров’я.
З високою повагою М. Коцюбинський.
287
257. До Івана Липи
ЗО травня 1903 р.
17.У 903, Чернігів.
Ласкавий пане Йване!
Зараз не міг Вам одписати, бо нездужаю. Сьогодні, однак, зібрав сили і двічі прочитав Ваше оповідання. Буду щирим. Проти теми нічого не маю, бо думаю, що теми можна брати всякі, навіть дуже часто оброблювані, аби праця виконана була по-новому.
Взагалі праця Ваша мене не дуже вдовольнила, і ось через що:
перед нами проходить два нещасливих випадки, і обидва вони зв’язані з трісканням меблів. Цього занадто багато. Оповідання наче хоче переконати читача, що коли меблі тріскають, то вже без лиха не обійдеться. Це вже на межі з забобонами. Чи не краще, щоб другого нещастя (трусу і арешту) не було? Мені здається, що од того оповідання виграло б.
Далі — щодо першого випадку. З того, як поводиться лікар, знати, що Маруся його дочка. Чи не ввести б в оповідання (делікатно) свідомість у пані про якийсь роман чоловіка перед тим, як він одружився?
Опріч того, мені здається, що дівчинку, дочку народної вчительки, краще б не називати Марусею, хай вона буде просто дівчинкою, сестрою Павлуся, дочкою вчительки. Цього вже доволі, а то така ідентичність привиду і дійсності трохи рознить.
Далі — уступ з початку (вигук у степу) краще б викинути. Значна частина нарису — оповідання жінки лікаря. У цій частині бажалось би більше колоритності, індивідуалізації стилю.
Ото й всі мої уваги. По щирості, я радив би не слухати мене, бо з мене поганий критик.
Коли Ви вже такі ласкаві, то пришліть мені й друге своє оповідання, я хотів би вибрати до альманаху те, яке мені більше вподобається. Одно Ваше оповідання я таки хочу конче помістити в збірнику. Я па Вас рахую і прошу мене не обминути. Коли б Ви не схотіли переробляти цього оповідання (посилаю його рівночасно з листом під бандероллю), я ладен і так видрукувати його, з маленькими поправками.
288
До Вашого збірника постараюся дати щось невеличке, але не зараз, бо нездужаю.
Простіть, що пишу так мало. Мені тепер трудно взятися за перо.
Коли можете, пришліть друге оповідання своє якомога швидше, я тоді зараз же напишу Вам, яке з двох бажав би прохати у Вас.
Ваш щирий
М. Коцюбинський.
258. До Івана Франка
7 червня 1903 р.
Високоповажаний добродію!
Позволяю собі ще раз нагадати Вам нашу уклінну просьбу прислати щось нового до нашого альманаху. Хоч невеличке, хоч дрібницю, а пришліть, бо не уявляю, як ми випустимо збірник без Вас, якого так люблять і поважають читачі на Україні. Будьте ж ласкаві — не забудьте нас.
Ваш щирий М. Коцюбинський. 25 ст. ст. V, 903. Северянская, 3, собственный] д[ом].
259. До Андрія Чайковського
7 червня 1903 р.	25 ст. ст. V 903.
Високоповажаний добродію!
Дістав Вашу картку і дуже засмутився. Рукопис Ваш не дійшов до мене, може, де пропав у дорозі. Рекламуйте конче, а тим часом може б були ласкаві і вдруге переписали свій твір та надіслали під опаскою знову на мою адресу.
Сподіватимуся посилки, бо без Вашого оповід[аиня] не хочу випустити збірник!
Ваш щирий М. Коцюбинський].
260. До Ольги Кобилянської
2 липня 1903 р.	21 ст. ст. VI 903, Чернігів,
Северянская ул., д. № 3.
Високоповажана пані!
Дозволяю собі ще раз турбувати Вас проханням надіслати обіцяну новелу до мого збірника. Мені не хочеться навіть думати, що той збірник вийде без Вашої праці, яка, я певен у тому, надасть йому велику вартість. Я такий щирий прихильник Вашого таланту і Вашого способу писання, цілком європейського, що Ви, певно, вибачите мені, що я так турбую Вас своїм проханням. Правда, Ваше співчуття моїм замірам і обіцянка надіслати дещо додають мені сміливості. Коли б у Вас зараз не було готового, то потіште мене хоч карткою, що пришлете тоді а тоді, бо матеріали вже переписуються і збірник лагодиться. Ще раз прошу вибачення. Моя дружина засилає Вам сердечні привіти. З високою повагою
М. Коцюбинський.
261.	До Івана Франка
4 липня 1903 р.
Високоповажаний добродію!
От велике й сердечне спасибі Вам за прислані вірші! Но менше дякую й за обіцяну пісню. Очевидячки, я радо зачекаю, аж поки викінчите її.
Прозою Вашою я теж дуже інтересуюся: так хотілось би, щоб збірник вийшов гарний.
Пишете, що посилаєте томик своїх оповідань. Я його не дістав поки. Будьте ласкаві, звістіть мене, якою дорогою послали Ви книжку. Відповідно до Вашого повідомлення я постараюся ужити всі заходи, щоб дістати книжку.
Признаюся, мені дуже приємні і Ваше співчуття до моїх замірів і бажання помогти їм. Ще раз засилаю Вам за те щиросердечну подяку!
290
Бажаю Вам здоров’я.
Прошу не забувати щиро поважаючого Вас
М. Коцюбинського.
21 ст. ст. VI 903.
Чернігів.
Р. Б. Посилаю Вам етнографічну програму нашої архівної комісії.
262.	До Ольги Кобилянської
11 липня 1903 р.	28 ст. ст. VI 903, Чернігів.
Високоповажана пані!
Весь матеріал, який маємо для збірника, новий, ніде ще не друкований. Задумавши видати альманах, в якому нічого не було б з життя селян, ми мали на меті не тільки дати імпульс нашим письменникам оброблювати теми з життя інших верств суспільності, але й видати нові, не друковані праці. Отже, було б дуже сумно, коли б Ви не дали нам нічого нового. Я таки маю на Вас надію і буду чекати, хоч би довелось і запізнитися з одсилкою рукопису до цензури. Бажаю Вам здоров’я і успіху. Не забувайте ж на правдивого поклонника таланту Вашого щирого М. Коцюбинського].
263.	До Любові Яновської
2. VII 903. Чернігів,
15 липня 1903 р.	(Северянская, З,
собственный] д[ом]).
Високоповажана добродійко, Любов Олександрівна!
Велика й сердечна подяка Вам за прислані до альманаху матеріали й за цінний подарунок! Вашу «Лісову квітку» прочитав я з насолодою. Як тема, так і виконання такі хороші, що можна тільки радіти, що у нашій літературі появляються такі високої вартості твори. Вже таки ніде правди діти — Ви великий майстер у виборі сюжетів, про що свідчать хоч би прислані до альманаху оповідання
й комедія. Обидві речі мені дуже вподобались, і я радо поміщу їх у збірнику. Прохав би тільки дозволу назвати оповідання] просто «Два дні з життя», не додаючи «10 літ». На мою думку, цей простіший заголовок цілком од-повідатиме змісту і не буде таким довгим. Комедію, може, теж краще назвати не «Блискавка» — молния, а «Блискавиця» — зарница, бо це ж якраз одповідає тому, що Ви хотіли сказати. Опріч того — коли дозволите — я порадив би грім і блискавку (або блискавицю без грому) ввести в комедію не на самому кінці, а трохи раніше, щоб більше звернути на неї увагу глядача і тим підкреслити аналогію.
Опріч того, прохав би позволити мені змінити деякі вислови, коли вони не задовольняють з лексичного боку. Таких висловів небагато, а все ж стрічаються.
Сподіваюся одповіді, а поки що ще раз дякую дуже, що обізвалися на наші запросини і прислали такий гарний матеріал.
8 великим поважанням
М. Коцюбинський.
Ф. С. Трояна я бачив недавно. Він обіцяв сам написати до Вас незабаром і подати свою адресу, бо він переїздить з місця на місце і міняє свою адресу.
264,	До Панаса Мирного
їв липня 1903 р.	и	З.УЇІ 903, Чернігів.
Северянская, З, соб [ственньїй] д[ом].
Високоповажаний добродію,
Панасе Яковичу!
Не міг досі одписати на Ваш останній лист з багатьох причин, межи іншим й через те, що був тяжко хорий.
Спасибі велике за надісланий матеріал, хоч, правду мовити, сподівався од Вас якогось оповідання.
На жаль, не можу погодитися з висловленими Вами думками про завдання нашої літератури. Насамперед мушу зауважити, що ми не мали на меті взагалі зректися творів з життя селянського, як Ви зрозуміли з нашого листа. Борони боже! Обмежовувати джерела творчості зовсім не наша програма, ми, якраз навпаки, хочемо розширити та поглибити їх. Про це зазначено було і в листі, де ми писали, що життя селянське цілком ще не вичерпане нашою літературою. Задумавши видати такий збірник, в якому не було б сливе творів з життя селян, ми тільки хотіли зробити спробу, хотіли звернути увагу наших літературних сил на інші верстви суспільності, на інтелігенцію, фабричних робітників, військо, світ артистичний і т. п.
Я ніяк не можу згодитися, що нам не слід брати теми з життя нашої інтелігенції, бо її у нас нема. У нас є інтелігенція [...]. Вироблення культурного типу, як відомо, залежить не од одної національної або політичної свідомості. Культурний тип складався в залежності од умов історико-культурних, географічних, кліматичних і ін. По психологічному і культурному складу український інтелігент, Ви самі це признаєте, відрізняється від інтелігента великоруського, німецького, англійського і т. д.
Те, що наш інтелігент вживатиме українську мову або матиме той чи інший політичний світогляд, мало змінить діло. «Кожна література, пишете Ви, якщо вона хоче бути не мертвою, а живою, зможе подати тільки те, що дає само життя». Суща правда! Але власне через те, а також через те, що вона мусить бути дзеркалом для кожного моменту життя, вона не повинна обмежуватися селянським побутом, а давати справжній образ життя всіх верств суспільності. Бо коли б література чекала на якісь умови відповідно якимсь планам або програмам, то вона нічого не дочекала б ся (бо й плани й програми не стоять!), вона загинула б навіки і перестала б бути літературою. Тредьяковщина виробляється не тим, що література намагається обхопити ширший круг обсервації та займається «вищими матеріями» (як пишете), а через те, що вона одбивається од живих джерел життя. А Ви згодитесь, що останнє залежить більш од автора, бо можна писати тільки з селянського життя і все-таки бути Тредьяковським.
Тим-то ми й не жахаємось вийти поза тісні межі до-сьогочасного літературного напрямку і хочемо зробити спробу. Може, та спроба нам не вдасться, але заміри у нас щирі.
294
Маємо чимало вже матеріалу для збірника, особливо віршів багато. З огляду на це останнє я прохав би Вашого дозволу друкувати не всі Ваші вірші, а частину. Коли б Ви дозволили, то будьте ласкаві, сповістіть. Як буде збірник готовий, я подам Вам його зміст. Як же Ваше здоров’я, дорогий і шановний Опанасе Яковичу, чи пишете що нового? Мене це дуже інтересує.
Бувайте ж здорові. Сердечно бажаю Вам усього найкращого. З правдивою повагою щирий
М. Коцюбинський.
. 266. До Панаса Мирного
14 жовтня 1903 р.
Вельмишановний Панасе Яковичу!
Д[обро]дій В. Гнатюк звернувся до мене в справі, з якою хотів і до Вас обернутися, та не знає Вашої адреси і через те прохає мене виручити його. Найкраще переспишу частину його листа: «Американські русини обходять з кінцем сього року 10-літній ювілей заснування своєї газети «Свобода». З тої нагоди хотять вони видати ювілейне число, значно побільшене, в якім бажають подати статті, поезії, золоті гадки і т. і. різних наших людей (не лиш письменників) з їх портретами і автографами. Вони бажають, щоб у їх святі взяли участь і галичани, і буковинці, і українці для задокументування національної єдності та для більшої моральної піддержки заморських наших переселенців».
Отже, д. Гнатюк прохає Вас дуже дати щось невеличке для того числа «Свободи» разом з фотографією і автографом.
Коли Ви схочете вволити його волю, то, будьте ласкаві, пришліть на мою адресу все те до 1/ХІ н. ст., так щоб
296
19 с[ього] місяця я міг вже одіслати йому. На мою думку, годило б ся запомогти американців.
А я все згадую Полтаву і давно бажану зустріч з Вами. Та ба! Так мені мало було всього того, що не можу оджалувати. Сподіваюся, що Ви таки заскочите коли до нас, ми всі страшенно будемо раді і вдячні Вам, а я то, певно, найбільше.
Прошу переказати вп. дружині Вашій моє поважання, а хлопців прошу поцілувати; вони мені дуже вподобались.
Моя жінка засилає Вам і Вашій пані привіт.
З високою повагою до Вас
повік щирий М. Коцюбинський].
1.Х 903,
Чернігів.
267.	До Андрія Чайковського
14 жовтня 1903 р.	14 н. ст. X 903, Чернігів.
Шановний та дорогий добродію!
Дуже Вам вдячний за Ваш лист. Ви не знаєте, яка мені радість, коли я дістаю звістку з-за кордону, та ще й од людини, яку я люблю й поважаю, як Вас, добродію, за Ваші гарні писання. Я так жалкував, що Вас не було в Полтаві! Та ба!
Ваша думка — видати «Епеїду» з ілюстраціями — дуже гарна, та вона вже виконана. Як я чув, полтавська городська дума видала «Енеїду» з малюнками Мартиновича. Малюнки хороші. Ціна книжки 2 карбованці. Була думка випустити книжку в день відкриття пам’ятника Котляревському, та стались якісь цензурні перешкоди, щось там в одному місці не так надруковано, як дозволила цензура, — і книжка не випущена в світ ще й досі. Але це питання, може, кількох днів, так що у всякому разі ілюстровану «Енеїду» маємо.
Видати книжку галицькою фонетикою (хоч би й для закордонного транспорту) у нас з цензурних причин неможливо. Така-то у нас подла цензура!
Питаєте, чи друкуватиму «За чужі гріхи»? Авжеж, друкуватиму. Воно мені вподобалось, і я ще раз сердечно дякую Вам, що відгукнулись на запросини до альманаху.
297
Сими днями вишлю Вам перший том своїх оповідань, що саме вийшов у Києві. Там є мій портрет, тож будете його мати, але я прохав би Вас прислати й мені свою фотографію, я дуже хотів би мати її.
Цікавить мене дуже, як то по Ваших часописях описано свято Котляревського. До нас галицькі часописи не доходять, і ми нічого не знаємо. Коли б у Вас знайшлись старі непотрібні часописи, в яких поміщені замітки про тоте свято, то чи не були б Ви ласкаві прислати мені в листі кілька вирізок. Тільки щоб лист вийшов не дуже грубий, бо тоді його по дорозі конфіскують, і я однаково нічого не дістану. Я був би Вам дуже вдячний.
Що пишете нового? Мене це інтересує.
Бувайте ж здорові! Сердечно бажаю Вам усього кращого.
Ваш щирий М. Коцюбинський.
268.	До Володимира Гнатюка
18 жовтня 1903 р.	5 ст. ст. X 903, Чернігів.
Вельмишановний добродію!
Лист Ваш не застав мене в Чернігові. Я оце недавно лиш повернувся з подорожі, бо з Полтави подався був на Миколаїв, Херсон, Одесу і Київ. Тому я так довго і не од-повідав Вам. Дуже Вам дякую за запросини взяти уділ в ювілейному числі «Свободи». На вказаний термін постараюся вислати, що зможу.
До д. Мирного написав уже, коли він перешле мені що-небудь, зараз вишлю Вам. Д[обродій] Коваленко зашле своє просто до Вас. Альманах мій ще не друкується, я ще не подав його до цензури. Затримали мене деякі автори, що обіцяли прислати на термін, та й не прислали, пишуть ще. Ну, а я волію трохи почекати, може більше матеріалу збереться. В кожному разі за місяць, не пізніше, подам у цензуру. Маю чимало матеріалу. Є у мене і Франко і Кобилянська, Мирний, Левицький (один і другий), Григоренко, Кримський, Яновська, [...], Вороний, Кибальчич, Наталка-Полтавка, Старицький, Липа, Чайковський, [...], Чернявський й ін.
298
Останніми часами я так обтяжений всякою службовою роботою, що не маю часу писати. Написав ще з початку року оповідання для «Київської старини» п[ід] заголовком] «Fata morgana» — та й не маю часу переглянути його і одіслати, хоч мені вже редакція голову об’їла, що не присилаю. З одного боку, здоров’я не служить мені, а з другого — всяка обов’язкова праця гнітить.
Як тепер Ваше здоров’я, любий добродію? Ви нічого не пишете про те, а воно мене обходить. Звістіть, чи краще себе почуваєте після подорожі до Корфу? Де гадаєте пробути зиму?
Я так жалкую, що Ви не приїхали до Полтави. Я мав надію побачити Вас там. Шкода, що не приїхалисьте, бо свято дуже, як на наші обставини, вдалося. Цікаво б прочитати, як воно представлене в галицькій пресі, та на жаль, не маю спромоги читати Ваших газет.
Коли б Вам не трудно було прислати мені пару вирізок з газет у листі, де описане свято Котляревського, я дуже дякував би Вам.
Сими днями вишлю Вам 1-й том своїх оповідань, що тільки що вийшов у Києві.
Спасибі Вам, що не забуваєте мене і хоч часом обізветесь парою слів. Дуже Вам дякую і здоровлю Вас усім кращим.
З високим поважанням
М. Коцюбинський
269.	До Миколи Вороного
18 жовтня 1903 р.	5.Х 903, Чернігів.
Любий пане Миколо!
Ви, певно, проклинаєте мене і «речете на мене всяк зол глагол» за мою довгу мовчанку, а я не міг Вам писати, бо попав, сказати б, на мертвий пункт: тепер повітові земські зібрання, і всі наші члени управи з презесом подались по своїх повітах. В Чернігові нікого не було, ні у кого було поспитати, ні з ким говорити. Врешті я таки бачився де з ким. Кажуть, що з складом справа неясна. Листопад тільки заявив, що він шукає собі посади, але коли це буде, що він її знайде — ні він сам ані ніхто з
управців не відав. Може, за місяць, а може, за рік. Поки ж Листопад не подав просьби, щоб його увільнили, говорити про цю посаду як про вільну — не можна. Ви будьте спокійні: все, що можемо зробити для того, щоб та посада лишилась за Вами, ми зробимо, а чи будуть з того бажані наслідки — цього зараз сказати не можемо. Я добре розумію, що Вас не дуже тішить надія дістати цю посаду колись, з часом, що Ви хотіли б зовсім покинути Адес і перебратися на щось більш стале й симпатичне таки зараз же. Через те у Вас і виник проект взяти одпуск на місяць, а потому продовжити його ще на стільки ж і оселитись тим часом у своїх в Чернігові, аби Вам знайшовсь заробіток на той час. Я не знаю, наскільки це було б практично з огляду на те, що нічого певного у Вас немає. А як Листопад не швидко знайде посаду? А як Вас через віщось не затвердили б, як це було зо мною, отак, без причин, з доброго дива, бо й це буває? А як Вам на час пробування в Чернігові не знайдеться швидко заробітку? Все це треба зважити. Все це я пишу Вам як досвідчена людина, бо саме в таких прикрих умовах опинився я, коли переїхав до Чернігова, покинувши посаду в Криму.
За кілька день я ще конче напишу до Вас, може, до того часу що й виясниться. Вірте, що не тільки бажаю, щоб Ви жили в Чернігові, ми всі цього бажаємо і справи не заспимо, аби тільки була хоч яка можливість здійснити наші бажання.
Дуже й сердечно дякую Вам за «Осокорй», які дуже мені вподобалися, бо мають гарну форму і дають настрій. А цього вже досить, щоб оціпити їх так, як вони того варті.
Сими днями вишлю Вам свої «Оповідання», бо досі не мав книжки.
Не гнівайтесь же на мене, любий пане Миколо, що я так довго мовчав: швидко ще напишу, а поки що бувайте здорові. Хочу сказати — до швидкого побачення.
Кланяємося обом Вам.
Ваш М. Коцюбинський.
Уклони — п. п. Липі й Шелухіну.
300
270. До Володимира Гнатюка
81 жовтня 1903 р.
Дорогий добродію!
Сповняю свою обіцянку і посилаю Вам для ювілейного числа «Свободи» свої «Хмари» і фотографію з автографом. Не знаю тільки, чи до вподоби буде ся моя дрібничка. Коли вона буде друкуватися, я хотів би, щоб її склали фонетикою. Посилаю також вірш Мирного, що прислав мені. Він може бути й автографом. Фотографії Мирний не хоче давати. Коваленко послав Вам, певно, вже давно, що мав, бо я йому переказав Ваше прохання зараз же, як дістав од Вас листа.
Щось давно не мав од Вас звістки. Як Ваше здоров’я? Я питав Вас у листі, але одповіді не дістав. Коли будете писати, нічого не вкладайте в листи друкованого, бо пошта чернігівська робить мені авантури. Хтось прислав мені вирізки з львівських газет про свято Котляревського. Річ невинна, як відомо. Отже якась собака винишпорила, що в листі друковане, і мене кличуть на пошту, щоб одкрити при мені листи. Я протестую, бо у нас немає такого закону, щоб пошта мала право одкривати листи. Проте пош[т]майстер роздер коверту і конфіскував ті нещасні і невинні вирізки, немов щось страшне. Звісно, я зажадав протоколу і буду скаржитися аж до найвищого уряду, звичайно в потребі, та що з того: вирізки пропали.
Проте ювілейне число «Свободи» я хотів би мати. Чи не можна б придумати, як його дослати?
Чи дістали Ви мою книжку (1-й т[ом] оповідань)?
Я прохав би Вас дуже хоч відкриткою звістити мене, чи дійшов до Вас оцей лист і чи не спізнився я.
Бажаю Вам якнайбільше здоров’я. Будьте веселі і дужі.
Ваш душею
Д/. Коцюбинський.
18 ст. ст. X 903.
Чернігів.
ЗОЇ
271. До Володимира Гнатюка
12 листопада 1903 р.	ЗО ст. ст. X 903, Чернігів.
Ще 1 н[ового] ст[илю] с[ього] м[ісяця] послав я Вам, високоповажаний добродію, в листі свою дрібницю і вірш П. Мирного для американців і прохав Вас звістити мене відкриткою, чи дістали послане. Досі не маю відповіді і турбуюся, думаючи, що лист мій не дійшов до Вас, хоч був рекомендований. Будьте ж ласкаві, звістіть мене, чи дістали того листа і чи встиг я на термін. Як Ваше здоров’я? До нас доходять чутки, що не дуже добре почуваєте себе? Бажаю ж Вам одужати і набратись сил, дорогий добродію.
З високим поважанням
Ваш М. Коцюбинський.
273. До Гната Львовича
15 листопада 1903 р.
Дорогий приятелю!
Спасибі сердечне за Ваш дружній лист. Пишу Вам коротко, аби швидше відповісти на його. Чогось нездужаю, та й нерви у мене пе зовсім добрі, мабуть, од перевтоми, бо маю тепер дуже багато роботи і всяких клопіт.
Спасибі теж за фотографію Лисеикової адреси. Дуже гарна. І мені і всім до вподоби. І де Ви такого майстра роздобули, бо і ідея гарна, та й сам малюнок.
Засилайте адресу в редакцію «Київської старини», Мариинско-Благовещенская, 60.
Ювілей святкуватимуть межи 10 — 13.ХІІ с[ього] р[оку].
Коли буду на святі (а певно буду), то постараюся вчинити Вашу волю і прочитаю адресу; хіба що порядок і спосіб читання привітів буде такий, що мені не можна буде читати.
Для Вашого музею можна б такий штемпель зробити: «Збірка пам’яток української старовини», або просто «Українська старовина», коли перше не до вподоби. Або ще: «Пам’ятки української] старовини».
Прощаюсь з Вами, бо щось погано мені, починається гарячка.
Цілую Вас сердечно.
Наші засилають привіт.
Ваш М. Коцюбинський.
2.ХІ 903.
Чернігів.
274.	До Андрія Чайковського
4 гоудня 1903 р.	21 ст. ст. XI 903, Чернігів.
Дорогий добродію!
Сердечно дякую за пам’ять і за поздоровлення, хоч я іменинник не в сьому місяці, а 6-го вересня. Проте мені дуже приємно було, що Ви пам’ятали про мене.
Ваша звістка, що не дістали від мене одповіді на Ваш лист з фотографією, здивувала мене, бо я щось на другий
або третій день послав Вам свою фотографію і написав доволі довгого листа. Заявив претензію на пошті (нашій милій пошті), а тим часом пишу вдруге і вдруге посилаю Вам своє поличчя в подяку за прислану фотогра-фін).
В попередньому листі я писав, що з 6 манускриптів дістав лише 2. Дуже і дуже дякую за прислане. Знаєте, я мав чимало клопоту з нашою милою поштою. Дістаю колись з пошти оповістку, яка кличе мене до поштмайст-ра, щоб отворити при мені два закордонні листи, бо там певно «недозволенное вложение», як догадується пан поштмайстер. Іду. Пан поштмайстер прохає мене дозволити йому отворити адресовані до мене листи. Я жадаю, щоб мені поперед показано було закон, на підставі якого він має право ревізувати чужі листи. Дві години шукав він того закону — сам і його помічники — і таки не знайшли, бо такого закону нема, а є потаємний наказ, якого я слухати не хотів. Врешті, невважаючи на мій протест, листи отворяють і виймають звідтам дві вирізки з львівських газет. Я зажадав, щоб мій протест занесено до акту, і тепер маю скаржитися до міністра, а коли міністр не задовольнить мене, то до вищої інстанції — до сенату. Хай сенат висловиться врешті, чи забезпечені кореспонденти в Росії од такої не оправданої навіть законами ревізії приватної кореспонденції. Звісно, ті дві вирізки з газет, в яких описано свято Котляревського в Полтаві, конфісковано, і я їх не дістав, встиг лише перечитати їх на пошті. Про такі порядки Вам, певно, й не снилося в Галичині.
Хоч дістав відкритку Вашу давно, а проте тільки сьогодні одповідаю Вам на неї. Я такий тепер зайнятий, що й дихати ніколи. Так багато маю бюрової праці, такий обтяжений нею, що впрост хорую од браку руху й повітря свіжого. Я, бачите, керую земською статистикою і кілька разів на рік мушу видрукувати книжку, яку сам пишу. Праця ця мусить бути готова завжди на певний термін, через що навіть кілька годин часу грають ролю в моїм житті. Отож прошу не дуже гніватися, коли запізняюсь з відповіддю.
Бюрова робота, а також всякі громадські справи забирають у мене весь час і нічого сливе не лишають для праці на літературному полі. Це мепе так болить, що часто життя не милим стає.
304
Будинок-музей М. М. Коцюбинського у м. Чернігові. Фото В. І. Криворучка. 1972 р.
Тільки й освіжишся трохи, як дістанеш од якої доброї людини листа. Тож не здивуйте, що я без кінця вдячний Вам за Ваші милі і такі цікаві листи! Прошу і надалі не забувати мене. Так би хотілося особисте зазнайомитися з Вами. Може, на той рік (па весну) виберуся до Галичини. Тоді конче буду в Бережанах. А мож[е], Ви швидше завітаєте до нас — от була б радість! Поки ж що од щирого серця дякую Вам за все і бажаю усього найкращого. Сердечно обіймаю Вас, дорогий добродію, і цілую.
Ваш щирий М. Коцюбинський.
275.	До Осипа Маковея
20 грудня 1903 р.	7 ст. ст. XII 903, Чернігів.
Високоповажаний добродій!
Може, у Вас хоч тепер що є готового з прози чи з поезій для нашого альманаху? Я ніяк не можу погодитися з думкою, що Вас у тому збірнику не буде! Саме тепер маю посилати рукописи до цензури, але зажду ще на Вашу одповідь. Щирий прихильник Вашого таланту.
Михайло Коцюбинський
