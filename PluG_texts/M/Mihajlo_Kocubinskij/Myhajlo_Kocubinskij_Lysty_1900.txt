1900
197.	До Володимира Гнатюка
17 січня 1900 р.
Високоповажаний добродію!
З Новим роком — усього найкращого!
Пишу до Вас ось в якій справі: місяць минув, як я послав Вам коректу з 49 — 96 стор. «В путах шайтана» та прохав Вас присилати далі. Не дістаючи довго дальших аркушів, я писав до Вас, запитуючи, — що воно за знак. На обидва мої листи й досі не маю жадної одповіді, ба не дістаю й дальших аркушів для коректи, що мене дуже дивує. Чи не були б Ви ласкаві розпорядитися, щоб мені прислана була коректа з 97 стор. і до кінця книжки. Був би дуже вдячний.
Сподіваюся відповіді.
З високим і правдивим поважанням
М. Коцюбинський.
5	ст. ст. І 900.
Чернігів.
198.	До Петра Стебницького
11 лютого 1900 р.
Високоповажаний Петре Януарійовичу!
Посилаю Вам переводом 21 кар. 51 коп. за 15 примірників творів Левицького, одлічивши з номінальної ціни (22 — 50) — 99 коп. — коште пересилки і доставки з вокзалу книжок. Шістнадцятий примірник лежить ще у мене не проданий. Як тільки продам, зараз вишлю г/2 карб.
Дуже прохаю вибачити мені, що так опізнився з присилкою грошей, хоч вина моя не така-то вже й велика, коли взяти на увагу, що я саме одбув земські збори, а теж і те, що землячки не дуже швидко розібрали книжку.
Незабаром збираюся писати до Вас ширше в одній справі, а тепер кінчаю листа бажанням усього найкращого Вам.
З високим поважанням М. Коцюбинський.
30/1 900.
Чернігів.
199.	До Михайла Комарова
26 березня 1900 р.	14.1 II 900. Чернігів.
Северянская, № З, собственный дом].
Високоповажаний Михайле Федоровичу!
Листа Вашого і посилку, спасибі Вам, дістав. Я дуже зрадів, що комедія Єремієва знайшлася, бо мені було ніяково перед автором «Шляхти» — та й Вам я мусив докучати листами. Але все гаразд, що добре кінчається — і тепер усі ми задоволені.
З приємністю дізнався, що IV і останній том Вашого дуже цінного Словаря уже вийшов. Я маю тільки 3 томи — і конче випишу собі четвертий, от тільки не знаю, чи ласкава до нього наша цензура. Як би було добре, коли б услід за цим словарем випустили Ви другий — українсько-російський! Це може б не така вже була велика й трудна робота, але не менш корисна і потрібна.
Згадуєте про мої писання. Я цілком поділяю Вашу думку, що слід би дбати про показніші видання українські у нас, ніж тоненькі брошурки, які тепер здебільшого виходять на Вкраїні. Отож я лагоджу і незабаром подам до цензури збірку моїх оповідань. Повинен би, — коли цензура не з’їсть, — вийти чималий томик.
Саме тепер видаю окремою книжечкою своє оповідання] «Для загального добра», яко одбитку з альманаху
244
«Хвиля за хвилею», дозволеного цензурою в кінці 1899 р. Цей альманах друкується у нас в Чернігові і складається з праць українських і галицьких авторів. Книжка вийде чимала, сторін коло 400, а проте дешева, не більш як 75 коп. за примірник. Вийде, мабуть, по великодних святах.
Що ж нового у Вас? Ви нічого, на жаль, не пишете, ані про себе й свої роботи, ані про адеські новинки, хоч би літературні, а проте Адес займає не останнє місце між українськими городами.
Чи не могли б Ви подати мені адреси д. Чикаленка?
Засилаючи Вам і вп. дружині Вашій од себе й од жінки сердечні привітання, прошу не забувати поважаючого Вас М. Коцюбинського.
200.	До Володимира Гнатюка
27 березня 1900 р.
Високоповажаний добродію!
5	книжок вид[ання] Спілки, а межи ними і «В путах шайтана», спасибі Вам, дістав. Книжка видана так добре, так чепурно, що мені лишається скласти Спілці в особі Вашій, яко директора її, велике спасибі.
Мені соромно, що я й досі не прислав Вам того оповідання, яке призначено мною до другого томика. Коли ж, як на злість, мов з мішка посипались на мене деякі пригоди — і важкі хороби в родині, і якісь несподівані бюрові роботи, що не давали мені й дихати, не то писати щось. А проте почуття вини тяжить на сумлінні, і я прошу вибачити мені.
Разом з тим просив би визначити мені якийсь термін для присилки рукопису — бо тоді мені легше було б зресумувати свій час і роботу. Теж просив би звістити, які саме новели мої гадаєте помістити в другому томикові, рахуючи нове оповідання на сторін 80 — 100 друку — коли можете розпочати друк. Я був би дуже вдячний за такі відомості.
Пам’ятаючи ласкаву обіцянку Вашу — переслати мені авторські примірники «В путах шайтана», — звертаюся до Вас з проханням висилати їх на ту ж саму адресу, на
університет], не більш як по 2 примірники] нараз і не частіше як раз на тиждень.
Звістіть, коли ласка, на яке число примірників книжки можу рахувати?
Що тепер видаєте? Чи вийшла ще книжка після моєї? Як розходяться Ваші видання? Все це мене дуже інтересує як одного з найщиріших прихильників так гарно розпочатого Вами діла.
Чекаю одповіді.
З високим і правдивим поважанням щирий М. Коцюбинський.
15 ст. ст. III 900.
Чернігів.
201.	До Володимира Гнатюка 29 березня 1900 р.
Умови змінилися. Будьте ласкаві, не висилайте мені нічого на вказану в останньому мому листі адресу. Швидко напишу, а поки що вітаю Вас усім найкращим.
Щиро прихильний М. Коцюбинський.
17 ст. ст. III 900.
202.	До Андрія Дуляка
6	квітня 1900 р.
Спасибі Вам, Андрію, що Ви не забули за мене, обізвалися хоч одкриткою. Хоч уже минуло кілька літ, як я був у Лопатинцях, а й тепер згадую усіх знакомих лопатинських людей, наче я їх вчора бачив.
Я був би дуже радий, коли б Ви написали мені, як Вам живеться, що у Вас чувати, як там Іран Богатчук, Мельник і другі мої знакомі. Поклоніться їм од мене та й усім, хто ще мене пам’ятає. Спасибі Вам і за те, що Ви для мене наготовили: присилайте швидше, найкраще посилкою, бо буде дешевше. Адреса моя така, на яку Ви писали: Чернигов, собственный] дом. Коли б я схотів Вам
що прислати, як мені це зробити, чи на Вашу адресу, чи може на адресу якої другої людини, бо може Вам незручно ходити в Рахни на пошту за посилкою? Напишіть.
Колись напишу Вам довшого листа, а тепер бувайте здорові. Не забудьте передати мої уклони тим, що я просив.
Ваш щирий М. Коцюбинський.
25 березоля 1900 р.
Чернігів.
203.	До Володимира Гнатюка
24 квітня 1900 р.
Високоповажаний добродію!
Незабаром пришлю Вам своє оповідання до другого томика, тоді Ви самі визначите, які увійдуть туди з друкованих уже новел, бо мені однаково, що буде видано раніш, а що пізніше. За призначені 50 примірників «В путах шайтана» дуже дякую, просив би тільки, коли можна, щоб 20 з них було оправлених, а ЗО брошурованих. Поки що не знаю, яким способом дістати їх. Як тільки знайду шлях, повідомлю Вас. Ваша гадка звернутись до цензури нашої за дозволом пускати в Росію видання Спілки мені дуже вподобалася. Порадившись де з ким, як це діло обставити краще, раджу Вам подати просьбу на ймення «начальника Главного управления по делам печати князя Николая Владимировича Шаховского» (в Петербурзі).
Пошліть йому разом з просьбою свої видання белетристичні, прохайте, щоб він звернув увагу на їх невинний зміст і дозволив їх продавати в Росії.
Рівночасно з цим пані Куліш (яка з ним особисто знайома) звернеться до кн. Шаховського, пам’ятаючи той пієтизм, з яким він відносився до її покійного чоловіка, та прохатиме його дозволити в Росії видані Спілкою переклади Кулішеві Шекспіра. Є певна надія, що такою дорогою дасться щось зробити. Коли б пустили сюди Ваші видання, я певний — вони знайшли б покупців. Книгарня «Київської старини» робила б Вам значні замовлення.
Отож, коли Ви згодитесь звернутися до кн. Шаховського і подасте просьбу — звістіть мене зараз, щоб услід за Вашою просьбою пішла і п. Кулішевої.
247
Чи не могли б Ви прислати мені в ковертах повість Мирного «Лихі люди»?
Я був би Вам дуже вдячний, бо іншого способу дістати цю книжку зараз не маю, а мені дуже хочеться познайомитися з повістю Мирного. Адресу мою Ви знаєте.
Було б дуже добре, коли б Спілка видала і другу повість того автора — «Хіба ревуть воли».
Чекаю од Вас звістки, а поки що бувайте здорові.
З високим поважанням щиро прихильний
М. Коцюбинський.
12 ст. ст. квітня, 900.
204.	До Володимира Гнатюка
14 травня 1900 р.	2 ст. ст. V 900, Чернігів.
Високоповажаний добродію!
Вибачайте, що замість обіцяного довшого оповідання посилаю Вам отсю дрібничку для другого томика моїх оповідань. Сталось це через те, що мені не сподобалось моє оповідання п[ід]‘ заголовком] «Дорогою ціною», і я хочу переробити його. Очевидячки, що я не встиг би зробити цього для другого томика, який маєте намір видати до липня. Переробивши, пришлю Вам обіцяне оповідання, воно піде вже до III випуску.
Зміст і заголовок другого томика буде залежати од Вас, тільки прохав би написати мені, що має туди увійти і як думаєте його охрестити. Коректу прошу висилати, обіцяю не затримувати її.
Чи дістали мого листа з 13 ст. ст. IV? В тому листі я давав раду звернутися до кн. Шаховського за дозволом для видань Спілки, а також прохав вислати мені (у ковертах) повість Мирного «Лихі люди». Вертаюсь до II мого томика. Коли можна, буду прохати, аби об’єм книжки був не менший, як «В путах шайтана». Було б краще, коли б книжка була трохи грубша.
Сподіваюся негайної одповіді, а поки що сердечно вітаю Вас; поважаючий
М. Коцюбинський.
348
205. До Володимира Гнатюка
24 травня 1900 р.	Чернігів, 12 ст. от. травия 1900.
Високоповажаний добродію!
Листа Вашого і останні 2 аркуші повісті Мирного, спасибі Вам, дістав. Чекатиму дальших посилок.
На титул книжки і зміст її гожуся, прошу лише, коли томик буде менший, ніж «В путах», додати ще одне невеличке оповідання моє п[ід] заголовком] «Помстився» (надруковане в «Зорі», 94 р., ч. 2). Цей нарис цілком буде підходити до другого томика. Коли почнете висилати ко-ректу? Чи не можна б поспішитися з ітрисилкою її?
Дуже добре, що Ви вислали вже подання до кн. Шаховського. Пані Кулішева написала вже в відомій справі до нього, може що вдасться зробити.
Я якось не зрозумів того місця, де Ви пишете, що не можете порозумітися з Мирним у справі видання його повісті: чи автор не годиться з Вами в дечому, чи Ви не маєте з ним зносин? В останньому разі я міг би помогти Вам, бо я листуюся з д. Мирним.
Поки що бувайте здорові!
Чекаю коректи і двох обіцяних посилок.
З високим поважанням М. Коцюбинський.
206. До Панаса Мирного
12 червня 1900 р.	31.V 900. Чернігів,
Северянская, № З, собственный] д[ом].
Високоповажаний Опанасе Яковичу!
Прошу вибачити, що аж тепер посилаю Вам оригінал оповідання Вашого «Серед степів». Копію знято так, як Ви бажали, і звірено з рукописом Вашим. Оповідання піде до 2-го тому нашого альманаху (перший — «Хвиля за хвилею» сими днями виходить з друку, і я незабаром пришлю Вам його).
Тепер звертаюся до Вас, високоповажаний Опанасе Яковичу, ось у якій справі: у Львові, як Вам відомо, ще торік розпочала свою діяльність Видавши а спілка. Вона
видала досі більш двох десятків книжок, здебільшого путящих — і, як пише мені директор Спілки д. Володимир Гнатюк, дуже бажала б видати Ваші твори у чотирьох-п’яти томах.
Д[обродій] Гнатюк, не знаючи Вашої адреси, прохав мене порозумітися з Вами в тій справі. Він пише, що Спілка, коли б Ви дали на те свій дозвіл, намітила такий порядок видання Ваших творів:
т. І — Лихі люди (уже вийшов, як читаю).
т. II — Повія (є радісна чутка, що Ви викінчили її).
т. III — Дрібні оповідання.
т. IV — Хіба ревуть воли.
Опріч того, Спілка дуже прохає Вас, коли Ви згодитесь з її проектом, прислати їй свою фотографію і біографію, а також питає, чи не схотіли б Ви одкрити свій псевдонім?
Я, як прихильник української літератури й гарячий поклонник Вашого таланту, — позволю й собі прилучитися до прохання Спілки — щоб Ви дозволили видати в Галичині Ваші твори.
Маємо надію, що цензура пустить видання Спілки (хоч деякі) на Вкраїну. На мою раду Спілка звернулась до кн. Шаховського, начальника Главн[ого] упр[авления] по делам печати, з проханням пустити до Росії її видання. Кн. Шаховський великий прихильник П. О. Куліша, а межи виданнями Спілки є Шекспірові твори в перекладі Куліша. Рівночасно й пані Кулішиха, що знайома з Шахов-ським, й собі удалася до нього з листом.
Може, щось і вийде з того.
Будьте ж ласкаві, шановний добродію, напишіть мені, чи дозволяєте Ви Спілці видати Ваші писання і на яких умовах.
Коли б Ви схотіли порозумітися безпосередньо 8 д. Гнатюком — то прошу звістити, — і я зараз подам Вам його адресу.
Жду ласкавої одповіді на цей лист. Сердечно вітаю Вас.
З високим поважанням М. Коцюбинський.
250
207. До Кароля Беднарського
18 липня 1900 р.	6 липня ст. ст. 900.
Високоповажаний добродію! Вже сливе місяць минув, як я вислав на Вашу адресу коректу перших двох аркушів своєї кн[иги] «По-людському» (стор. 1 — 33). Не дістаю далі і турбуюсь, чи дістали Ви вислане. Прошу присилати далі. Посилатиму па вказану Вами адресу, коли б Ви знайшли незручним, аби я висилав на Вашу. Прошу вибачити, що турбую Вас. З високим поважанням М. Коцюбинський.
Чернигов, собственный] дом.
208.	До Володимира Гнатюка
18 липня 1900 р.	Чернігів, 6 липня ст. ст. 900.
Високоповажаний добродію!
Два перші аркуші «По-людському», виправивши коректу, ще перед місяцем одіслав я на адресу п. К. Беднарського. Не знаю, чи добра адреса і чи добре я направив коректу, але другої адреси не знаю, Ви забули написати мені, куди й кому посилати. Турбує мене, що й досі не присилають мені далі, може, друкарня не дістала од мене посилки. Може б, Ви були ласкаві й запитали друкарню, що цей сон має значити.
З д. Мирним листувався в справі видання його творів. Він не дуже прихиляється до заміру Спілки видати його твори. Він має надію, що в Одесі видадуть усі його писання, а поки що думає містити в «Київській старині» «Повію», яка ще не виготовлена. Тільки третя частина готова, а 4 й 5-ту мусить ще викінчити. Не хоче Мирний й «Повії» заслати Вам. «Вони там, пише, якщо схотять, то й самі видадуть, що їм до вподоби».
Незадоволений він і тим, що Спілка на перший томик пустила «Лихі люди». Він їх перехрестив був у «Товариші» і подав до цензури, але там наробили гвалту, що як. мов, можна подавати такий твір до цензури. На превелику силу одному знайомому Мирного вдалося узяти рукопис 8 цензури і умовити, щоб авторові не чинили халепи. «От
уже через це одно, пише Мирний, галичани зовсім не до пуття зробили, що перш усього надрукували «Лихі люди» — наче гострим кілком пхнули! Коли вони вдадуться до Главного] управления] по делам печати, то там не тільки заборонять «Лихі люди», а й до других видань моїх творів будуть і геть-то додивлятися». Прохає, щоб з тою повісткою не вдавалися до петербурзької цензури.
Фотографії своєї й біографії не хоче давати, уважає це непотрібним.
А все-таки було б дуже добре, думаю, коли б Спілка видала хоч «Хіба ревуть воли» — цю найкращу й найбільшу роботу Мирного, що стала тепер раритетом.
Дуже мені прикро, що не вдалося умовити Мирного погодитися з Спілкою в справі видання «Повії» й других нових, не друкованих праць його, та що ж вдієте!
Сподіваюся дістати од Вас звістку і то незабаром, а поки що бажаю добре скористати з вакацій й спочити на селі!
З високим поважанням М. Коцюбинський.
209.	До Володимира Гнатшка
13 серпня 1900 р.
Високоповажаний добродію!
Посилаю Вам 65 — 80 стор. коректи. Попередні аркуші я одіслав на адресу д. Беднарського, певно, вони вже друкуються.
Пишете, що як дістанете отсю посилку, — вишлете кінець. Коли в друкарні закінчили складання книжки, просив би все останнє вислати мені разом, в одному коверті.
«Самостійну] Укр[аїиу]», спасибі Вам, дістав. Вона не стільки сподобалася мені, як зацікавила. Дуже буду дякувати, коли пришлете другий випуск. Тоді напишу ширше.
Тепер у нас така спека, що годі щось писати, тож зараз нічого не роблю, хоч сподіваюся на час вилагодити обіцяну новелу для третього томика.
Дуже мені прикро, що ніяк не можу дістати авторських примірників «В путах шайтана», а маю в них потребу. Чи не спробували б Ви вислати мені один примірник під опаскою, ачей цензура пустить!
252
Що з Вашою просьбою до кн. Шаховського? Нічого не чути? Звістіть, коли ласка, чи помістить «Літ[ератур-но-]наук[овий] вістник» допис про оплаканий стан могили Шевченка? Я недавно там був, і мені хотіло б ся поділитися з читачами «Вістника» своїми враженнями.
Вибачайте, що я так часто турбую Вас всякого роду проханнями. Радий буду одслужити, чим зможу.
Щиро бажаю Вам усього найкращого!
З високим і правдивим поважанням
М. Коцюбинський.
1 ст. ст. серпня, 1900.
Чернігів.
210.	До Володимира Гнатюка
8 вересня 1900 р.	27 ст. ст. VIII 900.
Високоповажаний добродію!
Одповідаю на Ваш ласкавий лист з 18/УІІІ. Насамперед, дуже дякую за «Д[ядька] Дм[итра]» і жалую, що не можу дістати «В путах шайтана», бо хоч у нас й чимало є «превосходигельних» — та все такі, що побояться навіть такої невинної книжки.
Може, таки трапиться яка нагода.
До Львова мене страшенно кортить. За той час, що я пробував там (10 літ перед сим), я не зміг докладно пізнати Вашого життя та ближче запізнатися з молодіжжю. Взагалі не багато пізнав я тоді людей — та й то переважно одної барви.
Вибратися мені до Львова не так-то легко тепер, бо службові обов’язки приковують мене до місця, та й не дешева така подорож за кордон, бо зі Львова скортіло б поїхати далі. Проте не трачу надії, що таки колись, може навіть на той рік, таки виберемося з жінкою у Галичину.
Замір Спілки видавати популярні брошури для молодіжі — дуже мені до вподоби. Радо візьмуся зладити 2 — З таких брошурки, моя пані теж має охоту причинитися до цеї справи, та й постараюся популяризувати Ваш замір у нас. Дуже був би Вам вдячний, коли б звістили, що вже маєте для цього видання, щоб не довелося писати на таку тему, на яку вже написано.
253
Щодо статті про стан Шевченкової могили, то я вже не буду її писати, бо той нелад, який панував там, далося полагодити приватним способом, і мені не хотіло б ся соромити прилюдно тих, що согрішили в тій справі, коли вони обіцяли направити річ.
Моя пані дуже дякує добр[одію] Франкові за обіцянку і чекає передмови.
Посилаю Вам виправлену коректу. Вчора її дістав і нині вже здаю на пошту. Коли буде готова книжка, чи не зможете прислати мені в ковертах хоч один примірник, щоб я принаймні знав, як вона виглядає.
Будьте ласкаві, скоро дістанете цей лист, вишліть 4 оправні примірники «В путах шайтана» на адресу:
Англія, M-r Hans Jessen (для Ю. A.). Wickford, Essex Angleterre. Мені вже привезуть звідти.
З правдивим поважанням М. Коцюбинський.
211.	До Володимира Гнатюка
ЗО вересня 1900 р.	18 ст. ст. вересня 1900. Чернігів.
Високоповажаний добродію!
«По-людському», спасибі Вам, дістав. Я повний признання за так гарно виконане видання і за весь той клопіт та працю, яку Ви ласкаво взяли на себе, видаючи мої оповідання. Прийміть од мене щиросердечну подяку ще раз.
До Вашої серії видань молодіжі я поки що намітив лише біографію Джузеппе Гарібальді. Коли б така тема не підходила, звістіть. Пані моя має замір дещо перекласти, але поки не зупинилась ще, що саме взяти до перекладу.
Якщо Вам пришлю рукопис і він вподобається Вам, можна буде ще щось вибрати, але краще було б, якби Ви самі намітили якийсь план, систему і відповідно до того теми. Тоді б видання такого роду не мали характеру чогось випадкового, не зв’язаного одною ідеєю.
Моя пані вилагодила 10 моїх оповідань (рукопис) до цензури, чекає тільки, щоб д. Франко прислав обіцяну передмову. їй не хочеться турбувати листом п. Франка, який завжди дуже занятий, і тому вона зважується обернутися до Вас з проханням як-небудь політично довідатися, чи скоро можна сподіватися тої передмови. Зробили б нам обом велику ласку.
Ще одно прохання: вишліть з ласки своєї на адресу: Киев, Библиотека университета св. Владимира 1 примірник] «В путах шайтана» і 1 прим[ірник] «По-людському», обидва в оправі. Мені обіцяли переслати звідти. Прохав би вислати на вказану адресу зараз, як дістанете цього листа.
Англійська адреса могла служити тільки на один раз, тож вона втрачає інтерес.
За десять день, як вишлете до Києва, можна послати ще по 1-му примірникові, та й годі.
Чи Ви не гніваєтесь на мене, шановний добродію, що я так докучаю Вам?
Дуже був би радий стати Вам чим можу у пригоді, а поки що прийміть щире поважання й вдячність від
М. Коцюбинського.
