1890
4. До Івана Белея
14/УІІ 90 р.
26	липня 1890 р.	г. Вінниця, Подільська] губернія].
Вельмишановний добродію!
Ті любі спомини, які я заховав про Вас, роблять мені приємними хвилі, в которі пишу до Вас. Справді — Ви так якось припали мені до серця, відразу зробили на мене любе враження хорошої людини... і я вірю, що Ви так щиро приймете оці слова сердечні, як щиро я їх пишу. Шкода тільки, що за час свого короткого пробування у Львові я не мав спосібності поділитись з Вами своїми гадками, надіями та бажаннями. Сподіваюся, що це діло не втрачене — може коли ще стрінемось.
Тепер хочу побалакати з Вами дещо про діла. Як пригадуєте собі, п. Гладилович просив мене переказати дещо Антоновичеві та іншим людям про свої ааміри — видання «Наукової бібліотеки» і запросити їх прийняти уділ в тім виданні своїми науковими працями... Однак мені не довелося виповнити своєї обіцянки: вернувшись з-за границі, я занедужав і ось лиш кілька день звівсь з постелі. Самі розумієте, що годі було думати їхати у Київ. Перекажіть же, прошу Вас, п. Гладиловичеві, що, невважаючи на мою хіть, не міг вволити його волю.
Посилаю для Вашої «Бібліотеки «Діла» переклад оповідання Вагнера «Люди та собаки». Не знаю, чи буде Вам до сподоби. Якби Ви знали, добродію, що я мався з Вашою правописсю! Заходивсь я переписати свій переклад конче галицькою правописсю, щоб Вам було легше злагодити його до друку. Була це єгипетська праця, бо вперве в життю довелось мені ставити дашки та писати замість і — Ъ,
12
Проте знайдете в рукописі безліч помилок. Не ремствуйте на мене дуже, доправляючи: згадайте мою щиру хіть — зробити Вам пільгу. Скоро знайдете переклад годящим і видрукуєте — зробіть, прошу Вас, відбитку і пришліть мені в листі кілька примірників. Буду дуже вдячний.
Посилаю Вам свою фотографію і сподіваюся, що незабаром зробите мені велику приємність — надішлете свою (обіцяну).
Бувайте здоровії
Не забувайте про мене. Відгукніться.
З	поважанням Щирий Мих. Коцюбинський.
Р. S. Всіх моїх знайомих поздоровляю.
Будьте ласкаві, оповістіть мене, чи п. п. Барвінський і Шухевич суть у Львові, чи може де виїхали?
5.	До Івана Белея
24 серпня 1890 р.	12 серпня 90 рм г. Вінниця.
Шановний добродію!
15-го нашого липня послав я до Вас лист 8 своєю фотографією і перекладом оповідання «Люди та собаки» і просив Вас відповісти мені, чи друкуватимете той переклад. Не маючи досі відповіді на лист, починаю гадати, що він не дійшов до Вас, хоча й був рекомендований. Дуже прошу Вас — потіште мене скорою відповіддю, напишіть, як Вас бог милує, які новини тощо. А я з дорогої душі напишу до Вас іншим разом дрібненько; тепер я страх як кваплюсь. Поздоровте від мене п. п. Барвінського, Шухевича, Франка і, як Ваша ласка, напишіть мені, чи вони у Львові, бо я збираюся в скорім часі написати до них.
Сердечно жичу Вам всего найкращого. З поважанням.
Щирий М. Коцюбинський.
Адреса: Россия, г. Винница, Подольский] губ[ернии], Михаилу Михайловичу Коцюбинскому.
Р. в. Прошу Вас передати прикладену карточку до п. Беднарського.
6. До Івана Белея
14/9 ст. ст. 1890 р.
26 вересня 1890 р.	Вінниця, Подольская] губ[ериия].
Високоповажаний добродію!
Оце третій раз пишу до Вас, а Ви й словечком не відгукнетесь! В другому листі звертався я до Вас з питанням, чи друкуватимете мій переклад («Люди та собаки»), і з проханням, якщо видрукуєте — прислати мені кілька відбиток. Сьогодні довідався я з 17 ч. «Зорі» з звістки: «Важніший матеріал літературно-періодич[них] видан[ь]», що мій переклад зволили Ви видрукувати. За тим-то ще раз прошу Вас прислати мені кілька відбиток чи то через цензуру (коли вважаєте, що перейде), чи у ковертах. БУДУ дуже вдячний.
Та й напишіть кілька слів про своє життя-буття, про новини тощо, а то думатиму, що гніваєтесь.
З	поважанням. Щирий Михайло Коцюбинський.
Адреса: Россия, г. Винница, Подольской] губ[ернии], Михаилу Михайловичу Коцюбинскому, собственный дом.
7.	До Івана Франка
Вересень 1890.
[...] Вам ще у пригоді. Довідавшись, що я якийсь час слабував, а то ніяким способом не міг дістати тих «Ведом[остей]» у наших попів, бо попаді ще до року ужили їх, печучи на Великдень паски тощо, Ви, сподіваюся, не дуже гриматимете на мене.
Нині одібрав я Ваші новели і красненько дякую Вам за них. Якби Ви знали, як охоче читають Ваші оповідання усі мої знайомі, як радіють, що на нашій ниві [...]кові написати до мене кілька слів.
Нині їду я до Києва. Хтіло б ся застати мені п. Антоновича та ще декого з наших. З Києва заїду на могилу Шевченкову, а звідтіля як не майну на пороги (бо ще ніколи не бачив їх), то поїду на село, оселюсь там на якийсь час і за працю! А там, як налагоджу що — відішлю
до Вас, пам’ятаючи обіцянку вказати мені мої хиби та напутити.
Писав я до п. Белея, але[...]
З поважанням. Щирий Мих. Коцюбинський.
Адреса: Россия, г. Винница, Подольской] губ[ернии], такому-то.
8.	До Олександра Барвінського
15 вересня ст. ст. 90 р.
27	вересня 1890 р.	Вінниця, Под[ільської] губернії].
Високоповажаний добродію!
Дуже потішила мене звістка, що «Правда» знов виходитиме. Тим-то вітаю її щирим серцем і бажаю їй якнайкраще служити цілям освіти і свідомості народної. В добрий час!
Красно дякую за Ваші ласкаві запросини — писати до «Правди». З великою хіттю, по змозі, досилатиму під Вашою адресою свої праці. В сій хвилі нічого готового не маю, але незабаром дещо пришлю.
Хочеться мені знати, як там Ваша «Ілюстрована історія Русі»? чи вийшла вже з друку ся безперечно важна для нас праця? Дуже цікава для мене річ — перечитати Вашу книжку. Та не знаю, як дістати її, коли она побачила вже світ?
Порадьте, будьте ласкаві!
Засилаю Вам свою фотографію, на знак високого пошанування і щирості.
З поважанням М. Коцюбинський.
Р. Э. Вп. д. Шухевичеві моє щире поздоровлення. Збираюся писати до нього, та не знаю, чи вернувсь він з подорожі, яку мав літом відбути в гори?
Адреса: г. Винница, Подольский] губ[ернии] (Россия) . Михаилу Михайловичу Коцюбинскому, собственный] дом.
15
9. До Івана Франка
28 жовтня 1890 р.	Вінниця, 16 жовтня 90 р.
Вельмишановний добродію!
Лист Ваш одібрав я дуже недавно, бо якийсь час не було мене в Вінниці — гостював у знайомих.
Прийміть від мене сердечне спасибі за обіцяну поміч словом і ділом так щиро, як я Вам його засилаю. Дуже я радий, що не зовсім опізнився з присилкою потрібної Вам книжки, і що Ви могли скористати з неї. Як тільки коли і чим я можу стати Вам у пригоді — уклінно прошу розлічати на мою послугу.
В Київ я вибрався «не в добрий час». Нікого 8 моїх знайомих не застав. Антонович виїхав до Одеси, Левицький — до Стеблева і т. д. і т. д. Так-таки нічого і не чув я в Києві. Звідти поїхав я в Канів, на могилу Шевченка і вже манівцями вернувсь додому.
Кінця новел очікую нетерпляче. Сподіваюся читати Вашу автобіографію, котра, як я довідався з «Зорі», враз з переднім словом п. Драгоманова має бути додана до збірника. Дуже мені хочеться запізнатись з такими Вашими творами, як «Захар Беркут», «З вершин і низин» і ДР- Будьте ласкаві, напишіть мені, чи можна їх дістати через російську] цензуру; а як ні, то чи дорого коштуватиме пересилка у ковертах?
Ще як ми бачились у Львові — я натякнув Вам про налагоджений переклад оповідання Потапенка: «Задля хазяйства». Ви позволили мені прислати його Вам, і оце я користуюсь з Вашого дозволу.
Скоро переклад той здасться Вам — прошу видрукувати його в «Народі». Як же він Вам не потрібний, то, будьте ласкаві, передайте його редакції «Зорі», — може вона друкуватиме його. Буду дуже вдячний.
Ще одна уклінна просьба до Вас, добродію. Справді боюсь, щоб Ви не гнівались на мене, що хочу увірвати Вам хвильку дорогого часу. Наперед прошу вибачити. Ще в липні післав я д. Белевві переклад оповідання «Люди та собаки» і просив, скоро видрукує, прислати мені як не відбитку, то хоч ті числа, де той переклад буде видрукований. Переклад видрукували в 162 — 164 чч. «Діла» (знаю з «Зорі»). А від п. Белея пі перекладу, ні словечка, невважаю-чи на мої листи. Не буду судити — може він часу не мав,
II
чи що — бог його знав. А мені хочеться мати те оповідання. Тому-то я осмілююсь обернутись до Вас з великим проханням — купити ті числа «Діла», де єсть «Люди та собаки», і вислати мені рекомендованими листами. На се посилаю 1 руб. Ще раз прошу не гніватись за мою сміливість.
Ц. Г. Нейман кланяється Вам.
Поклін вш. п. Павлику.
З поважанням щирий
ч	Мих. Коцюбинський.
Р. S. Чекаю ласкавої відповіді.
	10. До Олександра Барвінського
1 листопада 1890 р.	21 жовтня, г. Вінниця, 90 р.
Вельмишановний добродію!
Лист Ваш з книжкою «Правди» (не цілою) за місяць] жовтень я дістав і дуже дякую Вам за ту посилку.
Ви просили звісток (хоча б і коротких) про наше життя. В сім листі засилаю Вам коротеньку звістку про відносини нашої інтелігенції, живучої по малих городах Поділля, до української справи, до українців. Не знаю, чи до вподоби буде Вам ота звістка.
Давно вже хтів я поспитати в Вас, вельмишановний добродію, чи знайдеться в «Правді» місце для декотрих моїх белетристичних праць, і чи можу я надіслати їх Вам?
Сердечне спасибі, що вилічили кошта пересилки Вашої «Истор[ии] Рус[и]»: незабаром скористаю.
За ласкаву відповідь буду дуже вдячний.
З глибоким поважанням
щирий М. Коцюбинський.
11. До Олександра Барвінеького
Кінець грудня 1890 р.
Вас, нашого любого сіяча на ниві письменства, щирим серцем посіваю: «Сійся, родися, жито-пшениця, всіляка пашниця. На щастя, на здоров’я, на Новий рік, щоб було на Україні краще, як торік». Будьте здорові з новим 1891 роком!
З поважанням щирий Михайло Коцюбинський.
Вінниця, Под[ольской] губ[ернии].
12.	До Івана Белея
Кінець грудня 1890 р.
На новий 1891 рік від щирого серця посіваю Вас щастям, здоров’ям та надією на кращу долю нашої любої України. Щасти, боже!
З поважанням щирий Михайло
Коцюбинський.
Вінниця, Подірльской] губ|ернии].
