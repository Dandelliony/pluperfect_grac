Не так зрозуміли.
Як на останньому з'їзді нашої комунистичноі партії виголошено було лозунг: — „смичка міста із селом", то й по газетах і у місті й на селі скрізь про ту 
„смичку" говорено. А отже у Ніжині миліціонери (чи то краще сказати відділ комунального господарства, бо миліціонер робить те, що йому наказують) то якось по 
чудному зрозуміли оту „смичку". Іде по Гоголівській вулиці селянин та немазаним возом торохтить. Сонечко з неба привітно сяє, пташки щебечуть, а селянин 
собі, смокчучи цигарку, про „смичку" міста з селом думку гадає. Коли раптом хтось — смик за коняку, та над самим вухом і кричить: Єй, куди їдешь, — звертай на 
ту вулицю, а тут нельзя!.. Селянин хотів було рота одчинити та миліціонер знов своє: Кажу ж, гражданин, що нельзя, то нема чого й разговарювать. Смикнув 
коняку, вона звернула й селянин подався з цієї чепурної вулиці, по якій вільно їздять мійські легкові візники. Не так, ой не так зрозумів Ніжинський відділ 
комунального господарства смичку міста з селом. 