То був злодій
Шляхом з Немирова до Брацлава йде сотня галицьких стрільців.
Усіх пятдесят п’ять.
Вісімнацять здорових, п ять у тифозній гарячці, а решта видужуючі в ріжній стадії.
Початок січня.
На дорозі груда. Калабані блищать тонким, хрустким льодом. Придорожні, столітні липи чорні, погорблені, німі.
Напереді їде пан сотник з жінкою й дитиною.
Своя бричка з парою гарних коней.
За бричкою підводи: три, дальше дві, а там ще одна.
На останній, на голих дошках — п’ять хворих. П’ять скручених у клубок тіл з попереплітуваними ногами й руками, що не розбереш чиї вони.
Гріють себе своїм теплом.
А під подерті плащі вітер вільно задуває морозні шпильки, що пронизують тіло. Всі п’ять трусяться одною спільною дрожею.
Крайній передає сусідові, а цей дальше, а в останнього замітно її на кінчику ліктя, що стирчить, мов затесаний кілок.
На полудрабках сидять кругом ті видужуючі, що їх безсилі ноги ще не можуть справитися
з безконечним шляхом і з розкиданою по йому грудою.
Пірнули голови у витерті коміри плащів і
тільки кінці червоних носів стирчать із прорізів.
А решта сотні розбрилася, розгубилась.
Лізуть повільно, то парами, то гуртами, то поодинці. Йдуть шляхом, то боками по полі.
їх тримають разом недоїдки колишньої дісціпліни, привичка та інстінктивне тяжіння до гурту, хоч ніхто з них і не знає, чому й куди він іде і що з ним буде.
Це вже не сотня, це вже не люди. Це огарки й вояка й людини, що на широких полях виглядають мов засохле бадилля. Це тільки тіні з наперстком крови в висохлих жилах.
Тільки кріси на плечах нагадують колишню силу.
Та не в кожного є цей спогад, бо у багатьох немає вже сили двигати його на плечах і довелось кинути його на підводу, як надмірний тягар.
А шлях губиться в далечіні, а з обидвох боків чорні липи гнуться на його і мов ворони заглядають у вічі стрільцям.
Пан сотник у теплій шубі, бараниця на ногах.
Але настрій поганий.
Від кількох днів укладає плани і нічого не виходить. Такий час, що нічого не придумаєш.
 — 	І коли це все скінчиться, Славку? Поки будемо так волочитися? — говорить жінка.
 — 	Відчепись, — сердиться пан сотник.
 — 	Пора мати розум! Я так дальше не можу.«, у нас дитина. Будемо волочитися, поки більшовики, або бандити не нападуть і не заберуть усе... А тоді що?
 — 	Це вже моя справа. Ти гадаєш, що в мене не сохне голова? Так уже мені ця сотня остогидла, що чорт її бери! Але поки-що мені потрібні люди, потрібна охорона. З сотнею безпечніше.
Коби тільки дальше від більшовиків у безпечніше місце.
Зліквідую все, залишу собі одну підводу, скину мундур і слід пропаде...
Сотникова веселішає...
 — 	Купити-б яку хатину й сісти на одному
місці.
Можна би все поховати. А в чужій хаті на очах...
 — 	Я не думаю тримати гроші. Чорт-зна, що з ними завтра буде. Накуплю золота, срібла, долярів, а тоді хай собі б’ються, ріжуть, чорт їх побери. Всіх разом...
Тільки рукою махнув.
 — 	Я своє відробив, доволі щасливо.
Про завтра нічого тобі, Олю, турбуватися, е Орисі на віно зостанеться...
Сотникова слухає цих слів мов солодкої пісні, тулиться до чоловіка і пригортає до себе дужче дитину, що лежить у неї на колінах.
А на останній підводі „видужуючі" тремтячими руками шукають у торбині рештків чорного хліба, що дістали „за прости-біг“ від тітки, притискають жадібно до ротів жмені з кришками, а як проковтують скупо звогчену слиною їжу, з глибоких западин виступають на верх очі й блищать ненаситністю тварини.
 — 	Шляк би його трафив! Він собі в бричці, в теплі, а з мене тут душу виганяє...
І зайшовся таким кашлем, що розриває легені, що викидає з рота слину, а з очей сльози.
 — 	1 чому я не здох? Були-б запорпали, як собаку і кінець. Для чого я тепер потрібний? Аби мені тепла піч, ложка молока, може були-б з мене люди... А тут, на цьому вітрі, на цьому возі і на цьому голоді?
Знаєте, як би у мене трохи сили, я різав би всіх на-право й на-ліво.
Нема вже в мені нічого такого, що руку
затримало-б...
А решта слухають його з кам’яною німотою, тільки повислі голови трясуться під гуркіт коліс немов говорять: Так-так... так-так...
За возами йде гурток.
 — 	Я дальше не піду. Коби до Брацлава. Кину кріса якомусь дядькові, а сам хоч воду возити наймуся.
Аби я знав, чого я йду та куди волочуся?..
 — 	Або ніби^ хто з нас знає?
 — 	Ніхто!.. Йдеш як теля, бо підганяють.
 — 	Треба би його спитати. Хоч зараз зробім „гальт“ та питаймо: куди гониш нас? З
більшовиками наші погодилися... А він з самої Винниці жене, віддиху не дає... Будить людей опівночі, зриває зі сну і гонить і гонить...
 — 	Та він боїться за своє добро. Диви, які три брики вирихтував... Там і цукор і сукно і всякий провіянт.
 — 	Як штаб розбігався у Жмеринці, він цілу касу захопив.
 — 	Касу то він захопив, а ми цілий місяць „льону“ не бачимо. Є два мішки крупи і тим годує нас.
 — 	Ні хлопці. Так не може бути. Він за-ніц нас має. Сам у добрі, а ми ніби його слуги, ніби піддані.
 — 	А жінку й няньку і брата й кучера на нашому пайку держить, а люди гинуть від тифу і нема їм ні шматка білого хліба, ні шальки чаю.
 — Або він яке має право таке робити? Нас п’ятдесят чоловік і на нас три підводи А на нього одного три з усім добром і бричка в додаток...
 — 	А ніби яким правом він узяв собі у Вороновиці п’ятнацять мішків цукру і каже, що це його?
 — 	Чекай, чекай! Він буде питати тебе про право. Приїде до Брацлава, продасть, сховає гроші і зробить собі право. А ти пильнуй його і волочись, чорт знає куди, голодний і босий...
Останнім іде молодий стрілець понад двацять років.
Ледве тягне ногами. Вітер хитає ним.
На земляному обличчі двоє очей блимає фосфорним блеском.
Щось зловило за горло і тисне так, немов хоче задавити. А він витягає шию і з трудом проковтує слину.
Не говорить до нікого, бо не має сили викинути з себе слово. Іде автоматично і боїться станути, бо чує, що тоді нерушиться вже з місця.
Тільки думки б'ються в голові, мов зловлені горобці в сітці.
Згадує ту хвилю, як перед чотирма роками кинув маму з сестрою і пішов у стрільці, бо всі йшли воювати „за Вкраїну“. Скільки сподіванок роїлося тоді в голові! Чого тоді не обіцяли, чого не говорили?
І він повірив і полетів як молодий орел. Бачив Карпати, бачив Альпи. Де він не був і з ким не бився?
Була надія: скінчиться війна, поверне до дому, відпочине. Може кращі часи настануть, може лекше жити буде. І ніхто не скаже, що він на печі виховався.
Тимчасом утікали дні, утікали місяці, роки, а сподівання ще швидше і не можна було їх наздогонйти.
На Вкраїну йшов з радісним серцем. А його баби виганяли з хати й називали „австріяком“.
Не знав, що сказати. Правда, він рахувався австрійським вояком, в австрійському мундурі, але тут у серці в його щось не те, не австрійське, а щось своє, хлопське: від плуга, від землі, від полів.
І тут на широких ланах він уперше почув, як груди його наповнюються чимось безмежним і вільним.
Хотілося крикнути, крикнути так сильно, так голосно, щоб ген-ген було чути:
 — 	Це я, ваш брат, такий самий разовий хлібороб, як і ви!
А його назвали австріяком і вигнали з хати.
І від тої хвилини він скорчився, ввійшов у себе мов равлик. А те все, що було сміливе й гомінке — притупилося, почорніло...
Він був австріяк, один пішак у тисячних рядах.
Потім повернувся до Галичини, бився з панами, знову втікав на Вкраїну і загубився на її перехресних шляхах.
І омана у вигляді отаманів та сотників водить його то сюди, то туди, і він крутиться мов у зачарованому колі, і не знаходить виходу. Чує, що добирає останніх сил, що ще день-два... і впаде десь серед шляху, або під чужим тином, і буде кінець усім сподіванням...
Тимчасом вози станули серед шляху. Стрільці підходять блище.
Біля останньої підводи метушня.
 — 	Що сталося?
 — Остапчук помер.
Витягають з підводи. На землі, на засохлій
траві лежить скорчений труп у сірій шинелі. Затрималась бричка, приходить сотник.
 — 	Помер? Хоч би до Брацлава був дотягнув.
 — 	Не хотів чекати, — кинув хтось сердито. Сотник оглянувся.
 — 	Що будемо робити? Хіба закопаємо? Всі опустили голови, мовчать.
Десятник шепче найближчому на вухо.
Цей приносить дві лопати і стрільці, чергуючись, копають яму під широкою липою. Робота йде мовчки. Очі всіх звернені під липу,
навіть коні повернули туди голови.
Тишу прорізує іржання коня, що лунко котиться по степу.
 — Німина і то розуміє. Це його кінь так
ірже.
Як поїхав у дев’ятнацятому на форшпан, досі разом були. А тепер усе скінчилося.
Не пожене своїх коней вже додому, хоч надіявся.
Пропав він тут, і їм тут кінець буде.
 — Хоч німина, а розуміє, — говорить Остапчуків земляк.
Спускають тіло в яму.
Хтось питає, чи не зняти „мантлі“ та чоботи.
 — Він заслужив собі, нехай, — відповідають з гурту.
Сотник говорить промову.
Згадує щось про „батьківщину“, про „жертву на вівтарі“, про „патріотичний обов’язок“, про „рідну неньку Україну“.
Всі мовчать та мало хто й слухає. Нераз уже це говорилося, нераз уже слухалось...
Отупіння й зневіра таким тягарем звалилися на плечі стрільців, що всі похилились мов старці на цвинтарі.
Почування опускаються в глибину, шукають душевної безодні, щоб потонути, щоб більше нічого не чути, ніколи не дрижати.
Кожний ладен хоч зараз лягати поруч у свіжій ямі і сказати: скінчилося...
 — 	Так, тисячі жертвують, а дехто наживається, — загомоніло розпачливо з гурту.
Всі піднесли голови, заворушились, дивляться на сотника.
Він скінчив уже промову і з образою в очах шукає, хто сказав останню фразу.
 — 	Рушаємо! — кричить сотник.
Одкликав на бік десятника й говорить:
Скажіть Петренкові, най собі морду затулить, а то я йому затулю.
Завтра його до рапорту.
Десятник віддає мовчки почесть і відходить.
Сотня рушає...
Стрільці йдуть гуртом і жваво перешіптуються.
Один приступає до десятника й каже:
 — 	Казав сотників візник, що сотник збирається втікати.
 — 	Втікати?
Це слово мигом пересказує з уст до вуст.
 — 	Хоче втікати. Забере свої підводи, спродасть усе й камінь у воду.
Стрільці переглядуються і очі на хвилину загорілись рішучістю.
Видно, що в усіх зароджується та сама думка.
А ослаблені руки здобувають останків сил і стискають судорожно кріса.
А очі всіх їдять десятника.
Він зрозумів їх.
 — 	Я перебираю команду, передайте всім.
Біля хуторів десятник приказує сотні затриматись.
Здивований сотник питає, хто дав приказ.
 — 	Я, — рапортує десятник.
 — 	Люде дуже потомлені, не можуть дальше йти.
Сотникова зауважує, що їй треба в хаті переповити дитину.
Сотник погоджується.
А стрільці сідають гуртом біля возів, з крісами в руках.
Руки не шукають хліба в торбині, як звичайно на віддиху.
А пан сотник сидить на бричці.
Всі мовчать, а в серцях кипить, клубиться.
Десятник переглядається зі стрільцями. Усі встають і йдуть за ним.
Обступають довкола бричку.
 — Ви чого? — питає здивовано сотник.
 — 	Ми дальше за вами не йдемо, ви більше нам не сотник.
Він дивиться блудними очима, — не вірить.
 — 	Що? Ви, десятник, мені — сотникові таке говорите? А субординацію знаєте? Я в головну команду... я...
 — 	Я говорю вам це від усіх стрільців. Сотник дивиться навколо і на земляних обличчах стрільців бачить рішучість і впертість...
підводи і чорт з ними, так краще, відріжешся. Сотник говорить уже спокійніше:
 — 	Не хочете, бог з вами. Це така подяка за мої клопоти і працю?
Я беру свої підводи і бувайте здорові. Побачимо, чи без мене вам ліпше буде? Каже візникові, щоб покликав паню та сказав підводам, щоб їхали за ним.
 — 	Підводи не поїдуть, — заявляє десятник. Губи в нього дрижать, а він силкується
бути спокійним.
 — 	Як?.. Це-ж моя власність!.. Що це, грабунок? Як хто рушить що-небудь мойого, застрілю мов собаку.
Грозить револьвером.
А стрільці здіймають кріси з плечей. Сотник, мов стіна, кидається на право й на ліво.
 — 	Підводчики, рушайте за мною, — кричить.
 — 	Вони не рушать, коні одчеплені від орчиків.
Сотник, що лише тепер це завважує, кидається до першої підводи й риється похапцем,
 — 	Що вам треба? — питає рішучо стрілець, що біля підводи.
 — 	Там мої гроші,
 — 	Ваші гроші?
 — 	Його гроші?
 — 	Це скарбові!
 — 	Це наші.
 — 	Це зі Жмеринки, зі штабу.
 — 	Він тиснув їх для себе, а ми з голоду здихаємо.
 — 	На нашій нужді маєтки збиває.
 — 	Маєте коні та бричку, доволі.
А сотник силою добивається до підводи.
Його беруть під руки і відводять до брички.
 — 	Не жартуйте, пане сотнику, бо може бути гірше, — радить десятник.
 — 	У вас у бричці теж дещо є. Доволі з вас.
А сотник кричить та грозить...
З хутора вибігає жінка з дитиною на руках. Чує крик, не знає, що сталося і біжить до брички.
 — 	Славку, що сталося?
 — 	Сідай! — кричить сотник.
Сідає хутко.
 — 	Поганяй! — кричить до кучера.
Брат і нянька ледве встигли вхопитися.
Бричка рванулась і покотилася швидко шляхом до Брацлава...
Сотня заворушилась... Немов камінь зсунувся з плечей .. Бадьорість освіжує зів’ялі обличчя, Це-ж тріснуло останнє огниво ще цісарських
пут.
Рушають.
Підводи попереду, стрільці за ними.
Треба минути хутори, скрутити на той шлях, що повертає на ліво, а там уже недалеко село, нічліг...
Хлопці! — кричить десятник, — звідти дальше не рушимо. Будемо чекати, червоної команди!
А на воротах стоїть дядько і цікавими очима дивиться, що робиться.
Проходить біля його останній стрілець.
Дядько питає з усмішкою:
 — 	Що, ви вже більшовики? — і показує головою на бричку, що мелькає поміж липами.
 — 	А вам що — жаль за ним?
 — 	Та-ж то був злодій! — кинув хтось із гурту.
ТРІЮМВІРАТ
Професор Кабанець нервувався. Лице набігало кров’ю, очі блищали. Його „габінет“ був замалий, і професор не мав куди розігнатися. Добіжить до дверей, від дверей до вікна, знову назад, — мов арештант у тюрмі.
А гість сидів у вигідному кріслі, й з під ока байдуже дивився, як професор дрижачими пальцями сіпав волоски плеканого, напахненого вуса.
Відхилилися тихо двері, ввійшла жінка.
Побачила гостя, привіталась, згубила кілька фраз і вийшла.
Розуміла, діловий момент.
А професор сердився:
 — Ви тільки уявіть собі, — сидіти отак рік за роком, обмежитися цими чотирма стінами, з’їсти що дня порцію страви...
Ні, це можна з розуму з’їхати. Подумати тільки — ти ніщо... Ніщо, розумієте?
Добре як хто жив увесь час на печі. Але людині, що привикла до громадської праці, що жила громадськими інтересами... і раптом, .ніщо...
Став перед гостем і дивився уперто йому в блискучі окуляри, що прикривали двоє хитрих, рухливих очей.
 — 	Таке то тепер наше, пане професоре. Бити-б нас, добре бити... Вам ще пів біди, у вас ще, хвала богу, сяк так. Служите, своя каменичка є, мабуть і грошенят трохи завалялося, дітей у вас нема...
Але я?! Адвокатські зарібки тепер такі рідонькі, як чир у нашого селянина в переднівку, а доньок п’ять. Треба і вбрати і придбати, А тут... чорт його знає.
Дурні ми були. Люди маєтки поробили, а ми? — жалкував адвокат Смоктун.
 — 	Треба вам ще справедливість віддати, пане професоре, ви бодай щось встигли захопити, бодай на чорну годину і мудро зробили.
 — 	От бачите, — говорив професор, — бачите. Як це чоловік чоловіка не розуміє. Сором би вам, пане меценасе, ви знаєте мене не від сьогодні.
Що я таке встиг? Продав тоді кілька вагонів свічок на Мад’ярщину, і з усіх боків ще до тепер мені у вічі „цвікають“.
Тут справа не в грошах, не в шлунку, а в тому, що у нас немає тепер громадського грунту під ногами. За найменший крок — в тюрму.
Як що говорить про гроші, то всякі там Голубовичі, Левицькі понабивали такі кабзи, що автомобілями та літаками в Австрію дерли.
Я-ж нікуди не тікав, не кидав і не цурався цієї рідної землі, що ми її своїм потом і кров’ю зросили, не п-о-кидав нашого народу.
А вони тепер мов горобчики перелітають з-за кордону і захоплюють кращі місця, а нас
за дурнів мають, мовляв: ми в Европі побували, навчились і бачили де-що.
А це болить...
Ще й як болить, — стогнав адвокат. Ми теж не були задним колесом колись у громадській справі. Зрештою ви, пане професоре, все ще маєте можливість вести де-яку громадську роботу, а адвокат, — ну нічого, нічогісінько. Колись був — сойм, парламент, кредитові товариства, різні спілки, можна було розвинути енергію й якось жити, а тепер — гріб.
А що я можу робити? — дивувався професор.
 — 	Як що?.. Ви маєте справу з учнями, з молоддю, можна впливати, пане професоре, будити свідомість, — - дуже важна й цікава праця...
 — 	Те, те, те!.. В межах теперішньої системи, під польською опікою?.. Жартуєте, пане меценасе... Та за найменше слово вас посади позбавлять, або ще в тюрму. Охота на старі літа. Це вже залишім молодим головам. Ми свій обов’язок виконали. Та хіба це якась поважна, солідна робота?
 — 	Ех, — зідхав адвокат, — були часи, правда — дуже короткі, коли можна було по-люд-ськи жити. Всього півтора року... От, коли-б знаття...
А тут тобі й ляхів чорт приніс, захопили, задушили, самі жиють, набивають кешені, а ми здихаємо... Коли-б знаття.
 — 	А знаєте, пане меценасе, мені здається,
що ще не все втрачене. Поки чоловік дихає, не повинен тратити надії.
 — 	А я стратив... Зовсім стратив...
 — 	Я кажу вам, пане меценасе, що не треба.
Не треба! — говорив таємниче приниженим
голосом професор, і гладив лівою рукою зачесану чуприну.
 — 	У нас, українців, є одна величезна хиба. Ми не вміємо бути хитрими. Ми все так, мов на лопаті, просто з моста.
В політиці треба хитрости, пане меценасе.
Меценас підніс до гори голову, очі заіскрилися...
 — 	Ваша правда, ваша свята правда. Нам треба бути хитрими...
 — 	І ще одно, не зважати на людські язики, на те, що у нас називають опінією.
Найкраща опінія, пане меценасе, як чоловік має те, що треба...
 — 	Ну, й голова ви, пане професоре...
Як би так вернулися добрі часи, ми вміли б тепер уже орієнтуватися.
 — 	Чи вернуться, чи не вернуться, а нам треба й сьогодні вміти орієнтуватися.
Я над цією справою довго думав і прийшов до переконання, що біда виключно в тому, що ми не вміємо орієнтуватися.
Знаєте, меценасе, у мене є де-який план. Він у мене ще детально не розроблений. Тільки так, в загальному... Для цього потрібні розумні люди, і можна таке дільце встругнути...
 — 	А вам що, людей бракує? — питав підморгуючи. — Люди у нас знайдуться. Коби тільки до чого...
 — 	Ви знаєте, меценасе, що я на вас рахую. Я, правда, не можу ще зараз робити вам яких-небудь конкретних пропозицій. Я можу вам сказати тільки, що кожний чесний патріот не має права говорити: все пропало. Ми повинні використати ті обставини, які є, і вміти в них творити краще життя.
 — 	Як ви це розумієте?
 — 	Як я...
Одчинились двері, знову ввійшла жінка:
 — 	Панове, прошу до їдальні, — схиляла голову з усмішкою.
 — 	Будь ласка, пане меценасе, будь ласка, — говорив професор.
Меценас опирався руками в поруччя крісла й з натугою витягав з його свою тушу.
Професор ішов з лівого боку, брав рукою адвоката вище ліктя й гомонів над вухом.
 — 	Трохи терпеливости. Як справа докладно виясниться, тоді побалакаємо...
Пускав його першого в двері...
Професор повернув з дороги...
Прийшов до дому веселий, бадьорий.
Жінка дивувалася.
Така несподівана переміна.
Обіймала, топила в салі лиця дрібні уста.
 — 	Здоровий, таточку?! Веселий, бачу... Це гарно!
А як справа?
 — 	Справа? Гаразд, Олечко, все буде гаразд...
Зачнемо наново... Заговоримо... А то вже занімів за ті роки...
Дехто заворушиться, залають собачки, нічого.
Професор Кабанець, професор Кабанець, він ще покаже, що він жиє...
Пригадається людям.
Розкривав широко руки, пригортав дружину й мокрими губами слинив її кучері.
 
У кабінеті сидів професор, адвокат і журналіст Підлейко... Цей розкинув широко довгі ноги, руки в кишенях, ніс роздутий, як у гончої собаки.
Перехилив голову і з їдкою пів-усмішкою дивився на професора й адвоката, що сиділи напроти.
Чув, що тут чимось пахне, чимось масним і думав, як би це схопити за наймасніше місце.
Професор морщив м'ясисте чоло і розмахуючи руками говорив:
 — 	Я покликав вас, панове, в першу чергу.
/49 /
Перше, ніж говорити з загалом, треба порозумітися з серцем загалу.
Панове, я довгий час уперто думав над цим, що нам, українським патріотам, робити, в межах польської держави, як нам бути... Я мусів узяти на увагу два історичні факти.
З одного боку факт окупації західніх українських земель Польщею, а з другого боку факт існування радянської влади на території придніпрянської України.
 — 	Ми, політики, не можемо бути байдужими, і не маємо права відмовитись від керування українським народом.
Професор урвав, сопів мов після великої натуги, і всією силою примушував важку від м'яса думку на скору руку фабрикувати новий засіб гарномовних фраз для дальшої аргументації своїх тверджень.
 — 	З повищих історичних фактів випливають два питання, на які нашим народнім керівникам і взагалі українській інтелігенції конче треба дати відповідь.
Що може нам дати радвлада? — це одно питання.
Для нас ясно, що в умовах такої радянської влади, яка зараз на придніпрянській Україні, для української інтелігенції місця немає. Я маю дуже докладні інформації з тамтого боку... Там, панове, ми можемо бути тільки діловодами з платнею 40 карб, на місяць. Поза цю ступінь українській інтелігенції вище не ступити.
/ 50/
Ясно, що при такому відношенні, народній інтерес наражений на велику небезпеку. Як що інтелігенція не буде вказувати нашому народові нових шляхів, куди він піде?
Нас заступить некультурність і темрява, а це все одно, що історичний кінець.
 — 	Так, — стогнали адвокат і журналіст, — справедливо, зовсім справедливо.
Адвокат витирав хусткою спітніле чоло, мов після тяжкого сну.
 — 	До цього ми не можемо допустити.
Не можемо, не сміємо! За це ми будемо
відповідати перед історією, — говорив патетично журналіст.
 — 	Тому, — продовжував професор, — нам треба шукати рятунку де инде, і тут ми приходимо до другого питання.
Що може дати нам Польща?
Правда, тепер вона стиснула нас своїм кулаком, але в майбутньому вона мусить піти на уступки.
Вона мусить зробити це під загрозою більшовизму і в наслідок загально-політичних і культурних обставин.
І я маю певні підстави бути переконаним, що відношення польських державних чинників зовсім зміниться до нас, як що ми будемо лояльно відноситись до польської влади.
І мені ясно, коли наша інтелігенція хоче зостатися при народній кермі, вона мусить утворити нову партію співробітництва з Польщею. Це одинокий для нас рятунок.
Журналіст кліпав неспокійно очима і з явним непорозумінням дивився то на одного то на другого.
 — 	Ви не згідні? — хапався професор, е-ж таке ясне і логічно конечне, що
тут двох думок не може бути. Нам треба зорганізувати таку партію і вона повинна придержуватись двох основних ідей; співробітництва з Польщею, з культурою — раз, і поширення західніх українських земель коштом сходу — це два.
Це, панове, ясно. І знаєте, що ми за це маємо?
Автономію! — крикнув через де-кілька хвилин професор і з тріюмфом затирав руки.
 — 	А де гварантія? — питав недовірчиво журналіст.
 — 	Де гварантія?.. Панове, у мене все готове. Я був у Варшаві в міністерстві внутрішніх справ.
 — 	Так? — питав здивовано журналіст.
 — 	Панове, не вже-ж ви рахуєте мене фантастом? — говорив з докором професор.
 — 	У мене все обраховано... Правда, мене зразу не хотіли приймати, але коли я через впливову людину дав їм зрозуміти, яка у мене справа, мене прийняли з одвертими руками.
Я з’ясував міністрові свою програму і він
був очарований. Панове, я маю і гварантії і певні ресурси.
Оба слухачі з блимаючими іскорками в очах дивилися на професора.
 — 	Так, панове, у нас є певна сума і цими грішми будемо ми розпоряджатись.
Всі три обличчя в одну хвилину настроїлися на один високий, веселий тон.
 — 	Яка ваша думка тепер, панове?
 — 	Ваші аргументи, пане професоре, дуже серйозні і дуже правдиві, треба бути кардинальним невіжею, щоб не погоджуватися з логікою ваших політичних міркувань, — запевнював адвокат.
 — 	Тому я цілою душею за ваш план і на це маете мою руку.
Професор з поклоном прийняв у свою широку долоню чотирі пальці адвокатської руки.
 — 	Ми сьогодні кладемо підвальний камінь під краще майбуття нашого народу, і велике діло робить той, хто прикладає свою чесну руку до цієї справи.
 — 	І я рівно-ж, — казав журналіст з повагою і витягав руку. Всі три стискали собі сердечно руки.
Декілька хвилин мовчанка, бо розколихані почування не могли заспокоїтись і повернути у свої береги.
А потім адвокат впялив заслонені золотими окулярами очі в повне лице професора і мовчки клав поглядом виразний знак запитання.
Професор схопив умить мову адвокатських очей, але мовчав.
Удавав, що не розуміє.
 — Чи ця свиня скаже скільки тисяч поца-пила?.. — майнула думка у великій адвокатській голові.
 — Це, панове, поки-що загальна тільки інформація, мається розуміти, секретного характеру. І будьте певні, що я все буду з вами щирий.
Поки-що мені треба в порозумінні з міродат-ними урядовими колами розробити наш план і тоді попрошу вас і будемо грати в одкриті карти.
Температура дружнього настрою раптом понизилась, бо і адвокат і журналіст мали вже надію на щось більше реального.
Журналіст нервувався, спішив, просив вибачення, пішов.
Професор поглядом задержував адвоката.
Як за журналістом зачинились двері, професор клепав рукою по плечах адвоката і говорив:
 — Добре, що пішов. Йому не треба всього знати. Він потрібний нам тільки як майбутній наш редактор. Це рівняється чотириста злотим на місяць і на цьому кінець. Він навіть дуже торгуватись не буде.
Бачили, у нього витерта шдшивка висить з під блюзи. З таким робиться справу двома словами.
Пане меценасе, гроші є...
Урвав, билась думка, чи сказати скільки?
Сказати — не сказати?..
Ні!.. Справжній політик не може ніколи й нікому говорити правди, — рішав професор.
 — 	Є тільки сто тисяч на перші організаційні витрати.
А потім у нас затримки в грошах не буде.
Тільки нам треба згуртувати певних і відомих людей. Чим більше авторитетні люди ввійдуть у нашу партію, тим більшої допомоги можемо сподіватися від уряду.
Не від речи зауважити, що у вас, пане меценасе, є три брати, люди з фірмою.
Треба-б їх...
 — 	Це буде з певністю, — перебив адвокат.
Можна буде ще де-кого. В мене велика рідня.
Мобілізую всіх.
Ну, й геніяльна ви людина, пане професоре! А то чоловік задихався вже мов у мішку.
 — 	Це буде епохальний поворот у нашій історії, — переконував професор.
Правда, нас зразу закричать, заплюють, але поволі всі підуть за нами, як що тільки побауть, що у нас в руках є реальні аргументи...
Журналіст несподівано ввійшов до кабінету.
Професор і адвокат урвали розмову, й зробили великі очі.
 — 	Вибачте; добродії, я тільки на хвилину, — забув рукавички.
Дивився пильно у вічі то одному то другому, а в глибоких сірих очах темніла безодня нахабства й іронії.
 — 	Як-же буде, панове?... Дуумвірат, чи тріюмвірат?
Рішайте, будь ласка, бо я поспішаю.
На його губах грала їдкість сатира.
 — 	Як що тріюмвірат — можете рахувати на всі мої сили, як дуумвірат, — примусите мене ще сьогодні станути на другому боці барикади.
Професор і адвокат остовпіли.
Але професор зумів зараз же покрити збентеження солодким усміхом.
 — - Що це ви, добродію? Нам і в думці не було. Ви-ж дали свою руку...
 — 	А ви мені свою, — докінчував з лукавою посмішкою журналіст.
 — 	Так, я вам свою. І тому ми рахуємо на вас, вимагаємо від вас.
В цьому не може бути жадних непорозумінь, чи сумнівів.
Брав під руку журналіста, повертав до адвоката і питав:
 — 	Правда, пане меценасе?
 — 	Мається розуміти, мається розуміти. На це, пане добродію, маєте наше чесне слово.
 — 	Вибачте мені, панове, але я люблю: щиро й конкретно.
Пане професоре, ви не були-б ласкаві поінформувати мене, скільки приблизно буде призначено платні редакторові нашого майбутнього журналу.
Це, бачите, мені потрібно знати для певної орієнтації.
Професор глипнув допитливо на адвоката й зараз-же зловив одобрюючий рух його широких брів, що стріхою звисали над золотими каблучками окулярів.
 — 	Дуже радо, добродію. Я думаю — бачите, тепер точно цього сказати ще не можна, над цим ми ще побалакаємо, але приблизно можна сказати, що мабудь неменше шістсот. Я переконаний, що це мінімальна межа.
З цим ви, пане меценасе, мабуть теж згідні?..
 — 	Мається розуміти, мається розуміти, — притакував адвокат.
 — Дуже вдячний вам, панове, дуже вдяч- — говорив з усмішкою журналіст.
Я весь для послуг нової партії.
Мене сверблять уже долоні до роботи.
Моє поважання! — кланявся.
Зачинились двері, було чути, що раз слабші кроки.
Як зовсім утихли, професор відхилив двері
ний,
до передньої, глипнув і з одкритим ротом дивився на адвоката.
 — 	Як вам подобається така імпертиненція?!
 — 	Імпертиненція? Це підлість, пане добродію, — обурювався адвокат.
 — 	Так, правда, підлість... Ви подумайте тільки, це у нас хронічне... Ви на нікого не
можете довіритись, і через це у нас усі найкращі наміри пропадають — такий страшний егоїзм, коби тільки для себе урвати, а громадська справа...
...Ех! — махнув огірчений професор.
