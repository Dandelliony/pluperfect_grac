За порадою
До пан-отцевої канцелярії віє холодком.
Гірський вітрець вливається крізь відчинене вікно і приносить запах розпаленої живиці.
Тихо бренять, літаючи, мухи.
Двері до холодних сіней відчинені.
Десь у сінях дзьобає курка.
Пан-отець у засмальцьованому легкому халаті напівлежма розперся на розбитій софі.
Ця софа мов гірський хребет. З горбами і з долинами.
Старі пружини риплять за найменшим рухом.
Пан-отець курить люльку на довгому цибуху.
Сорочка розхрістана, виглядають щіткою голі груди.
Залюбки пахкає грубими губами, а на них ще блищить обідня масність.
Хмари синявого диму летять у повітря.
Пан-отцеві по асоціяції, пригадуються кучеряві хмарки на церковних образах, такі самі синяві з пухнатими голівками янголів, а ззаду куценькі крила.
У сінях заторохкотіло.
Пан-отець ліниво повертає голову до дверей і глипає зкоса лівим оком.
Не видно нікого.
Вертає знову до давного положення, позіхає широко і продовжує свою роботу й свої думки.
З сіней долітає стриманий кашель.
Пан-отець знову повертає ліниво голову й чекає.
Із-за одвірка висувається кінець носа, потім лице в рямцях блискучого від товщі волосся.
 — Ти, Ива, чого? — гомонить баском пан-отець.
Із-за одвірка висувається щораз більше похилена постать гуцула. Він обережно остроно-сими постолами переступає через високий поріг, робить біля дверей глибокий поклін, аж головою дістає до зігнених колін.
 — 	Ти чого? — питає твердіше.
 — 	Я до вас, єґомостику.
 — 	Бачу, що до мене, бачу... В якій справі?
Може, не дай бог, хто захворів?
Думає, що Іван високо живе, що погано до його на гору дряпатися.
 — 	Ні, єґомостику, всі здорові, дай боже
й вам.
Я до вас за порадою.
 — За порадою?
Пан-отець байдужіє, намощується глибше в одній з долин софи і пахкає так голосно, що гуцулові слина точиться. Але люльку тримає в дзьобні, бо при єґомостеві не важиться закурити.
 — 	Ну, кажи! — єґомосць рівнодушно.
 — 	Ви, єґомостику любий та чесний, вибачте, що буду вам голову крутити. Але нас уже двацять років так файно вчите, що кращого вчителя нам не треба та й мусимо до вас іти на пораду.
А пан-отець думає: — краще ти б не йшов і не морочив мені голови.
Але вдає що радо слухає.
А Іван дивиться вперто на єґомостів ніс із синьою мережкою, на віддутий живіт, і в заку-тині думки міркує нишком:
Такий з тебе піп, як з мене леґінь.
Коли-б менше дер з живого й за мертвого, та коли-б менше у пляшку заглядав, та коли-б менше дівок наплодив, аби не треба гуцулам стільки на віно їм зносити, то може був-би людський піп.
А голосно каже:
 — 	От лиха годинонька на мене, єґомостику, що не знаю звідки взялася та й куди її діти.
 — 	Може з маржиною погано?
 — 	З маржинкою питаєте, єґомостику?
Ні, най бог боронить! Буває часом, не при нас кажучи, але не те.
Бачить, що пан-отець не дуже радо слухає і не знає як почати.
 — 	Чи йому відразу сказати, що не хочу дурнички, що принесу будза чи бриндзи, най
собі калюха напхає, чи нічого не казати, щоб, може, не образився.
 — 	Що-ж сталося? — перебив нетерпеливо пан-отець.
 — 	Стою я, єґомостику, після^ Юра на обійстю, стружу кісся, коли чую: — Йва!
Обертаюся — шандар, той Юзик з рудими вусами.
Мені аж коліна затряслися.
Думаю: ого, вже якась напасть.
Або якийсь штраф, або податок, або арешт.
Знаю, що шандар до ґадзи з добром не приходить.
 — 	Чи дужі, як поживаєте? — до мене.
Я цілком здурнів.
Не знаю, що відповісти.
Скажу — зле, може не вгоджу.
Подумає: Диви, злодій руснак неконтентний нашою владою!
Буде біда.
Скажу — добре, й так може не вгоджу.
Може подумає: Диви — живе хлоп у добрі, теплий ґаздик, і причепиться як п’явка.
То я кажу: Дихаємо, паничу, дай вам боже здоров’я. Де це ви такими світами аж до нас на ґрунь.
А тихо думаю: щоб ти не здіждав, де ти взявся на мою голову!
Знаєте, єґомостику, це так, як чоловік засне
у лісі і почує, що ґалиця в пазуху лізе, а він так тихенько, делікатно лежить, щоб не подро-чити її, а сам міркує, як їй голову вкрутити, — таке й моє.
А він дивиться чисто по обійстю, як коли-б хотів усе з’їсти своїми шандарськими очима та
и каже:
 — 	Файне у вас ґаздівство. І хата файна і стайні нові. Дуже мені удалося у вас.
І показує на ліс та й питає:
 — 	А цей ліс ваш, а он та полонинка, а он ті дробєта що пасуться, а он та маржинка — ваша?
Я занімів. Не знаю,
що сказати. Це вже, думаю,
напевно якась
напасть, або нові податки.
Нічого, сарако, Ива, не зробиш, — думаю, — нічого не збрешеш. Як він за податками, то там у табулях у них та в протокулах усе чисто позаписувано.
Та й кажу: — 
Моє, боже та й панське, щоб
вдалися, — каже,
тільки ми здорові були.
Дуже ви мені, Йва, файний з вас ґазда. Знаєте, в мене всі ґазди ніби на долоні. Всіх акуратно знаю. Знаю, що ви файний ґаздик, що там за кічерою Потьик, скарбовий злодій і раубшиц, а там над облазом Дзємюк — п’яниця і розтратник, а там Онучак, що десять любасок має.
Вичитував усіх мов з книжки.
А я собі думаю:
Не даром ти шандар і на людську біду чекаєш, що так усіх вичитуєш-
Іван змовк, як глипнув на пан-отця.
Він тримав у двох пальцях на животі люльку, очі склеїлися, а сам сопів. як ковальський міх.
 — 	От і дурний я. Треба було принести доброго будза та й перед очі поставити. Певно не був-би дрімав. А від дурнички на сон зломило, — думав гуцул.
Хвилину стояв мовчки... Потім чихнув і став полою ніби носа втирати.
Пан-отець лупнув раз, другий очима, встромив у рот люльку, і запих котів скоро, бо погасала.
 — 	Що, забрав тебе до арешту?.. Чи як ви розійшлися? — питав піп.
 — 	Кого? мене ніби? Ех, єґомостику, якби він узяв був мене до гарешту на яку неділю, це пів біди. Він мені так у печінки заліз, що не знаю куди повернутися. Ви вже, єґомостику любий, вислухайте мене і порадьте, а я вам таку бербе-ничку бриндзи, що пальці облизуватимете.
Пан-отець відразу набрав енергії, намостився вигідніше й заговорив скоро:
 — 	Кажи, кажи.
А Іван побачив зміну на пан-отцевому обличчі і набрав відваги.
 — 	Чого, Йва, не сідаєш? Сідай!
 — 	Дякую, єґомостику, але якось ніяково свою гузицу коло вас мостити.
 — 	Сідай, кажу, — гримнув пан-отець і потягнув Івана за рукав.
Іван сів, підігнув ноги під крісло, а обі руки спер на катрафієвій палиці, а зверху притиснув їх бородою і говорив:
 — 	А потім він поклепав мене по плечах та й знову каже:
 — 	Файний ви, Йва, ґаздик.
Міркую собі по його словах, що він чогось дуже ласиться коло мене.
Думаю, — якби він хотів мене в арешт, або на штраф, то він инакше говорив-би зі мною.
Він-би чи в морду, чи кольбою у бік.
А він масно й масно.
Певно якоїсь кольки хоче.
А він питає:
 — 	У вас, Йва, дві хати?
 — 	Дві, — кажу, — самі бачите. Одна для нас, а друга для добрих людей.
 — 	От у мене до вас просьба.
Через неділю має приїхати до мене сестра, ніби на свіжий люфт5), — каже.
Ага, міркую, ще лише потягнуло теплим вітром, а вже холєрники пхаються.
А він каже:
 — 	Відступіть мені на який час одну кімнату, я вам файно заплачу.
Думаю собі: — Знаю я твою плату. Добре, що на тім скінчиться, та аж на душі лекше стало.
 — 	Та я згоден, як вам дуже треба, а про гроші не турбуйтесь, бо хата й так порожня стоїть, — кажу.
Він засміявся й пішов.
А мене так ноги в колінах заболіли, що мусів сісти на колоду.
Минув, здається, тиждень.
Якось під вечір, дивлюся, йде плаєм шан-дар, а за ним ніби якась дівка, ніби пані.
Така лицата, як місяць.
Пустив я їх у хату. Жінка занесла гуслянки, бриндзи.
Він заночував. Такі там ішли реготи та переверти, хоч з хати тікай.
Ще Василинку до себе затягнули.
Він приходив що дня... Де-коли заночує...
А мені байдуже.
Якось вночі виходжу на двір, чую, в хоромах щось лазить.
 — 	Хто тут? — питаю.
 — 	Це я, дєдю, — каже Василинка.
 — 	А ти що тут?..
Мовчить.
 — 	Що робиш? — питаю й напомацки йду до неї.
 — 	Це вона хотіла мені води дати, — чую шандарів голос.
Я закам’янів...
Нагнав я дівчинище до хати.
Еге, міркую, щось воно не те.
Кажу на другий день жінці: — Май око на неї, щоб біди не було.
Жінка ляпнула її, посварила.
Минуло кілька день, йду з полонини, аж чую, хтось між гаджуґами перешіптується.
Заглядаю між дерева — та й очам не вірю.
Він притягнув до себе дівчинище, та й, пробачте за слово, пхає руки в пазуху.
А я стою й не знаю, що мені робити.
Чи дати йому барткою по голові, чи мені дівці кістки поломити.
Так буде креминал, а так він розсердиться і готов ще заарештувати.
А вони там туляться.
Ні, міркую, не дам я вам справи докінчити.
Потрутив ногою камінь, він покотився вниз, загомонів, а вона відскочила й побігла.
Взявся я з жінкою слідкувати.-
Воно, бачите, дурне, сімнацятий рік.
Та хіба я вічно дома?
Через три тижні шандарова сестра, чи пані, чи хто вона, звіялась, а він забігає.
Біда моя й не знаю, як спекатись.
А вчора він прийшов та й каже:
 — 	Хочу сватати вашу Василинку.
 — 	Хто? — питаю.
 — 	Я, — каже.
 — 	Що це ви, паничу, смієтеся з мене?
Ви-ж чоловік учений, а вона проста гуцулка,
що з нею будете робити?
 — 	Те, що другі чоловіки з жінками роблять, — а сам сміється.
 — 	Та тут, паничу, не до сміху, — кажу.
Ви з „лацінського положені“, а вона собі русначка.
Вона вам у хаті хіба поштуркалом буде, — кажу.
А він своє й своє.
Не витримав уже та й кажу:
 — 	Йдіть собі з богом і лишіть нас у спокою.
А він до мене:
 — 	Я вам гонір роблю. Я з неї паню зроблю. Всі гуцули будуть її в руки цілувати
Пам’ятайте, що маєте зі мною справу.
Запишіть їй весь маєток, а собі лишіть половину в доживіття й ми під вінець.
 — 	Не діждете цього! — крикнув, бо не міг уже видержати.
А він як почервоніє, як крикне:
 — 	Чекай, хлопе!.. Будеш мене ще на колінах просити, як байстрюка приведе.
І пішов...
куди
Мені памороки зайшли.
Вбігаю до хати й кричу до Василиниг
 — Правда, що той панський котюга брехав?
А вона бліда, трясеться й ні слова.
Було їй, бо не знав уже, що роблю.
А сьогодні не знав, що мені робити, мені йти.
До адвоката не піду, бо це не така справа. Думаю і думаю й ні сюди, ні туди.
Вибрався до вас, єґомостику.
Ви в нас учена голова. Кажіть, що мені робити?
Аби це був наш леґінь, дав-би йому в морду й сказав-би: бери дівку й будь добрим ґаздою.
А з шандаром, що мені робити?
Я знаю, що вона в його помелом була-б.
У його в кожному селі таких десять.
Йому її непотрібно.
Він хоче мій маєток посісти, хоче мене з торбами пустити.
Бо якби він був чоловік, то з ним можна-би говорити.
А це шандар, що людською кервавицею жиє, що чоловіка за-ніц має, що на чоловіка всяку напасть навертає. З таким собі не заходи.
Як не дам за його, то що мені робити? Чекати шандарського байстрюка в хаті? Вона ж у мене одна. Десять років її дожидали.
А тепер хоч камінь та й у воду, бо такої ганьби я не можу витримати.
А пан-отець міркує:
Був ти, Іване, гонорний але прийшла й на тебе лиха година. Питав мене Юзик, скільки в тебе маєтку, казав — помагайте, добре віддячу, а воно он як.
І важить у думці справу на всі боки.
Відраджувати — небезпечно. Іван не вдержить язика, буде клопіт з жандармом. Це вже оди-нацятий байстрюк у селі, для парафії негарно.
Буде Іван віддавати одиначку, це вже або корова, або пару бичків, та ще й бриндзя й ліжник. Без цього не обійдеться. Як у Івана не потягнеш, то в кого?
Радити, — без лиха ця справа не обійдеться, ясно. Піде між люди погане слово.
А Іван, — хоч не згадуй.
Треба якось так з боку.
 — 	Що-ж ви, єґомостику, мовчите, — перебив Іван пан-отцеві думки.
 — 	Мовчу, бо не знаю, що сказати. Якби тут ще не те, можна-б радити, говорити.
А тут уже все наставилось на свою дорогу, на якийсь кінець
Як його тепер завернути, як воно вже згори вниз ^отиться?
Тут, Ива. одно: — здавайся на бога!
Іван мовчав як камінь.
Встав, випрямився, переступив з ноги на ногу й каже:
 — 	Таке, єґомосць, мені мудре слово впо-віли, що я й своєю дурною макітрою міг-би таке придумати.
 — 	Що? — крикнув обурено пан-отець.
А Іван сказав — „бувайте“ й вийшов.
На подвір’ї кинулись на його три попівські собаки. Одна велика сіра, як земля, друга-лиса з перебитою ногою, а третя мала, біла.
Сіра лаяла грубим голосом, як великий дзвін, лиса затягала сумно, як той, що по не-біщикові дзвонить, а біленька дзявкала, як найменший дзвоник.
Підбігали до ніг, ловили за онучі, за гачі й забрехали всі верхи.
 — 	Диви, цілу дзвінницю випустив на мене; тепер, сарако Йва, вже й попівські собаки на тебе брешуть.
А тоді, як ти двигав бербениці з бриндзою та все добро, то хвостом коло тебе крутили.
Такі розумні, як їх ґазда...
Гай, гай! Як на чоловіка паде, то з усіх боків.
А собаки бігли за ним аж на ґрегіт.
Але як Іван махнув за ними палицею й попав по хребті сірого, всі собаки заскавуліли, а потім вернулися й пропали в попівському подвір’ї.
Але щось погане, їдке, докучливе осталося від їх і гнало в слід за Іваном.
Летіло за його головою, як рій комах за скотиною.
Іван утікав. Дряпався по лисому горбі, бігу ліс між молоді гаджуґи й жерепник.
А кусливі думки не давали хвилини спокою.
 — 	Ти, Ива, не знав колись нікого, тільки верхи й полонини, тільки жінку, дитину й мар-жинку. Трицять років здекутор не підходив до твоєї хати.
Ти не підпускав до себе, платив драчу.
А тепер на тебе вже собаки брешуть, за гачі ловлять.
Буде тобі, Ива, та буде. Ще гірше буде.
Будуть тебе, Ива, чужі собаки за торбу, за драні бесаги ловити, бо ти собі з шандаром компанію знайшов.
Ой будуть.
 — 	Ні, не буде цього! — кричало щось невидиме, — не буде! От здохну тут. на цьому місці, а не буде, в креминал піду, а не буде.
Запальне серце рвалося як собака з ланцюга. Ловив рукою за мохнаті груди. Хотів зловити його і вдержати на місці.
Йшов скоро, збирав усі сили, зійшов на другий плай, аби людям лиця не показувати.
 — 	Та й чого це така пізма від тебе? га?..
Кричав і дивився вгору в безмежню синяву.
 — 	Не знаєш ти, боже, порядку та й не вмієш його людям дати. Не знаєш... А вони, як ті вовки...
Замовк... у лісі зашелестіло.
Станув... наслухав.
З поміж гаджуґ вискочив наполоханий олень. Гнався наосліп... Побачив Івана, станув раптом,
розставив передні ноги. Очі горіли, дрижала шерсть. Хвилину... потім стрілою пропав у лісі.
Між молодими гаджуґами тільки мелькали верхи кріслатих рогів.
Десь, певно, раубшиц наполошив.
Шукає рятунку, скочить у пропасть, аби втікти.
А я що?.. А за мною також женеться.
А з низу долетів гомін кроків. Чуйне вухо відрізняє твердий хід.
Це не гуцул. Хтось різко, по-вояцьки.
Іван ховається за смерічку, дивиться вниз.
А там нижче між островерхими смерічками показується жандармська шапка.
Іван стає на пальці, дивиться.
Серце кипить, рветься, груди розіб’є.
Видно рудий вус...
 — 	Він певно від Василинки; підгледів, що я пішов.
Чогось пригадався олень, як очі у його горіли, як дрижала шерсть.
Схиляється й інстиктивно хапає шматок граніту.
А жандарм внизу, навпроти.
Блиснули очі. Рука махнула з усієї сили.
Внизу щось хруснуло, зойк, і щось покотилося вниз стрімким облазом.
Іван оглянувся, перехрестився.
 — 	А тепер здаюся на божу волю, бо так мені піп казав.
І побрив між гаджуґами.
