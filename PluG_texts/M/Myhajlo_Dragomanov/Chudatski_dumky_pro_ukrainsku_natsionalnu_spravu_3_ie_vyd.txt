Михайло Драгоманов.
Чудацькі думки про українську національну справу.
І.
Вступне слівце: Чому я обертаюсь до редакції „Народа“, Проби моєї розмови з громадою в „Зорі“ і нещасний кінець їх.
Дуже б мені хотілось просто приступити до деяких поважних річей, про котрі останніми часами говорив «Народ» та й другі українські видання, так де-які причини примушують мене почати з переднього слівця. Бачите, мені судилось переносити мою розмову з одної хати в другу, то й треба не тільки представитись перед новою компанією, а ще й пояснити їй, через що й про що ведеться моя розмова.
Ну, так, — за дозволом, — починаю! Років з два тому назад прочитав я одну допись в «Зорі». Певно багато з читачів «Народа» зна отсю газету, що виходить у Львові. В тій дописі говорилось про справу дуже важну взагалі й дуже близьку до мого серця, та й звісну мені трошки більше, ніж звичайному Галичанину, а власне про справу українського письменства в Росії. Дописач наводив, що в Росії цензори, царські урядники, що мусять переглядати рукописи перед друком, звичайно не дозволяють друковати українських книжок. На це горе дописач радив спосіб — дивоглядний: посилайте цензорам, казав він, більше рукописів, то вони хоч багато заборонять, а все таки де-що зостанеться, то й ви будете мати більше українських книжок, ніж тепер.
Мені така рада видалась так як би хто радив людям виставляти вовкові найбільше овець: мовляв,хоч вовк і поїсть більше, та й вам більше зостанеться. Ну, а як вовк ненажерний трапиться, або й два вовки з лісу вийдуть? Я й надумавсь на иншу раду: коли вже нема сили, ні хіті вовка прогнати, то хоч овець замкнути, та перевести в другу кошару і не давати зовсім ні одної книжки цензорам російським, а всі друкувати, напр., в Галичині.
Надумавшись на таке, я схотів і свою думку поставити на суд громадський. Хто небудь подума, що це так легко. В Галичині, мовляв, є чимало газет, котрі, знай, одно кажуть, що раді б всяку українську думку подавати до громади, а «Зоря» навіть що року - молить всіх українських писачів підпирати її, як «єдину літературну газету русько-українську», своїми працями. 1 видається «Зоря» немов від Товариства імени «Шевченка», котре повстало за гроші давані з умовою, щоб усяка українська думка без огляду на те, чи людина належить до якого гурту чи кружка, могла виходити на світло. Так на ділі ж це зовсім не так. І товариство імени Шевченка і «Зорю» держать в своїх руках люде, про котрих досить буде сказати, що вони не схотіли в своїй друкарні друковати творів самого Шевченка, бо вони бояться його думок. Тож ті люде друкують у себе тільки таке, що ні в чім не йде проти їх думок і інтересів, і майже тільки твори таких людей, котрі їм завше були покірливі, мов вівці пастухові.
Я-ж, бачите, провинився перед тими людьми між иншим тим, що нераз виступав проти них з думками Шевченковими, то мені завьязані двері в усі їх видання. Тільки на той раз впорядником «Зорі» був чоловік особисто добренький, — я й зважився післати йому мою думку про українські книжки і цензорів у Росії. Та тільки я не смів підписувати своєї думки своїм іменем, ні навіть викласти ії просто, а сказав ії так мов чудацтво, над котрим я ж перший посьмі-юсь, коли почнуть з неї кепкувати.
В такій одежі пройшла моя думка в «Зорі» інавіть звернула на себе увагу де-кого. Осмілившись, я і в другий раз посунувсь з моїми думками у «Зорю». Пригода була така, що важко було промовчати. Бачите, якийсь землячок, назвавшись Турист (тоб-то Подорожний) надруковав у «Правді» допис, мов би то з Іспанії про те, як один іспанський писач ганьбив російське письменство. Кажу: мов би то з Іспанії, бо в допису тому таке пороблено з іспанськими словами, якого не зробить ніхто, хто навіть два дні проходить по вулицях першого іспанського містечка. Дописач просто витяг кілька уступів зо старого іспанського писателя, котрі були переказані в однім російськім же виданню та й послужився тими витягами, щоб відбити в наших Галичан охоту читати російські книжки. (Вже один такий захід чого вартий!). Подивіться, мовляв, що каже про ці книжки такий освічений чоловік, та й покиньте читати писання таких з натури нікчемних людей, як Росіяне!
Справа, зачеплена д. Туристом, досить цікава й сама по собі й по способу, як вона була виложена, так що знову важко було промовчати, і я знову, надівши маску чудака, написав свої думки в «Зорі», а добренький редактор «Зорі» знову її видруковав. На цей раз моя допись наробила багато галасу: «Правда» кинулась на мене з піною коло рота, де-які земляки листами й словесно виступили проти моїх думок. Я допевнивсь, що майже усі, хто проти мене виступав, зовсім не зрозуміли моїх думок — одні через те, що не схотіли зрозуміти, другі, може, через те, що я не вмів їх росказати, треті певно через те, що справа занадто складна і де-які боки її потрібують зовсім нового підходу, а не такого, до якого в нас звикли. Були одначе і такі, до котрих можна було прикласти слова Возного в Наталці Полтавці: «Лукавиш, те-є-то як його, моя галочко, а добре розумієш», і котрі навмисне переносять спір на таке поле, де-б нічого не могло вирости окрім будяків. Найгірше було те, що багато людей були підбурені проти моєї статті, асамої Ті вони не бачили. Так одному, дуже щирому чоловікові сказано було, буцім то я просто раджу занехаяти усяку українську письменську працю і захвалюю усе, — таки усе, — що написано по московська Добре, що я мав пригоду розмовитись з тим чоловіком і що він мені щиро, без усяких викрутасів, переказав те, що він чув про мою статтю. Размова наша скінчилася так, що ліпшого не можна було й ждати: земляк довідавшись, що я справді маю на думці, передав мені 1000 франків на запомогу письменській справі в напрямку, котраго я боронив, і позаяк коло того часу д. Павлик казав мені, що хоче закласти газету «Народ», то я й зараз же назначив ті гроши на це діло.
Очевидно, що з усяким земляком, що зацікавися моєю дописю в «Зорі» й нападом на неї в «Правді» й де инше, не можна було порозумітись устно, то я мусив знову післати нову допись у «Зорю», де обговорював нові боки поважної для нас справи відносин українського письменства до російського й у загалі України до Росії.
Післав я свою допись у «Зорю», та й жду місяць, другий, третій: нема ні статті моєї в «Зорі» ні звістки. Нарешті прошу одного приятеля спитатись в редакції «Зорі», що сталось з моєю дописю і взяти її, коли вона не буде там друкована.
Відповідь дістав я таку, що моя стаття надійшла як раз перед тим, як сталась пригода в Галичині: арештовання кількох гостей із Росії й трьох Галичан (д.д. Франка, Павлика й Скородинського, урядника «Просвіти»). Тож редактор «Зорі» й собі й налякався й порадившись з товаришами, спалив мою працю, не читавши її. Останньому я тим скоріше вірю, бо навіть найполохливійша людина, прочитавши мою працю, встидилась би свого переполоху, бо в ній не було аж нічогісінько політичного, нічого страшного навіть для Росії, а тим паче для констітуційної Австрії.
Ну, що робити з такими панами?! Хиба видати процес перед судом за страчене добро, котре було їмвручене. Як би я давав пакунок, а редактор був капітан корабля, що почувши вітрець, подумав, що то вже буря й покидав усю вагу в море, то я б може й виграв процес, а тепер ще бог зна!
Найгірше для мене й для моєї справи те, що я не тільки втратив час, але перенісся в місто, де в мене навіть нема жерел, по котрим я писав спалену допись.
А тим часом противники моїх думок не вгавають і рвуть їх і мене особисто з усіх боків.
Особисті напади й лайки можна залишити без відповіді. Скажу тільки про одну і то найбільше через те, що сама редакція «Народа» зачепила одну з тих лайок, котрими мене обсипають ріжні добродії в «Правді». Вони мене лають, між иншим, обрусителем і об’єдинителем. Про моє обрусительство говорити не буду1), а про моє об’єдинительство скажу, що слово це само по собі порожне: важно, коло чого, коло кого й як хто хоче об’єдиняти. Я ж справді завше хотів побачити об’єднання освічених, добрих і честних людей в нашій країні й по сусідним сторонам і народам коло праці для волі, освіти й до-бробиту всіх тамошніх людей і завше боровсь проти всякого роз’єднання, котре вносять між тих людей неволя, неуцтво й сліпе своєлюбство, навіть і тоді, коли ці темні сили вкриваються одежами народолюбства.
*) Як би діло йшло про самого мене, то я б зважився „проковтнути жабу“, як кажуть французи, й заприсягти перед „прекрасними масками“, котрі видають „Правду“, в тім, що мені таки лежить коло серця українство. Може б після цеї присяги яка небудь щира, хоч слабенька душа, ве так би боялась прочитати уважно мої думки про те, що шкодить власне українському духу. Та як мені зважитись на такий сором після того, як „прескрасні маски“ об’явили, що всі га-лицько-укр. радикали тільки з опортунізму признають національний грунт? Цікаво б хоч почути, з якого власне опортунізму??Але окрім особистого спору єсть незгоди в думках і незгоди щирі, котрі можна всунути, хоч иноді не в самих сперечників, так між тими, хто не чуючи голосу другої сторони, гнеться на той бік, звідки чує слово. Так ось з огляду на таких людей не можу я залишити спору, що почав було у «Зорі» і мушу його тепер перенести у «Народ».
Бачу я добре, що це не так то вигідно й для мене й для читачів «Народа», між котримі єсть багато таких, що не бачили попередніх дописів у «Правді» ні в «Зорі» й котрі не так учені, що б розуміти все в їх викладі. Через це все я мушу почати з того, що виложу, про що був у мене спір з «Правдою», а далі зупинюсь на нових точках спору.
II.
Що я хотів росказати в „Зорі“ про російське й українське письменство. — Космополітизм і національство.
Іспанський писатель, за котрого почавсь у мене спір з «Правдою», осердивсь на свою публіку й у загалі на західно-європейську за те, що вона охоче чита тепер твори російських писателів (Гоголя, Тургенева, Достоєвського, Л. Толстого й инш.) в перекладах французьких і инших. Він схотів показати Іспанцям і взагалі західним європейцям, що їм не ли-чить звертати увагу на російські писання, бо вони мовляв, не підходять до європейського духу, а надто іспанського. Замісць того щоб радіти з життя, — каже він, — Росіяне сумують. Вони все говорять про нещасних та бідних, та оступаються навіть за покараних в криміналах. (Бачите, Росіянам мало того, що людина засуджена сидіть в криміналі; вони довідуються, за що засуджено? що довело людину до вини, навіть коли вона справді винна? і піднімають питання, чи не була яка загальна причина вини, котра тільки виявилась на тій людині, та чи не можна б усунути тупричину: горе, бідноту, темноту й т. инш.?). Покиньте, каже той Іспанець своїм землякам, читати такі книжки: їх пишуть люде не нашого духу, не нашої навіть крови, а азіатської, жовтої переняті наскрізь не нашою вірою, а буддівською. (Останні слова, — бачите, натяк на те, що в породу росіян увійшло чимало народів фінських та турецьких, котрих старі вчені, що ділили всіх людей на світі на п’ять пород, прозвали були жовтошкурими, як європейців прозвали білошкурими. Так на лихо віра має мало спільного з породою й шкурою. Наприклад Будда царевич в азійській Індії, що виробив віру, котра справді з сумом погляда на життя людське, та при тім навчає як вменшувати сумні боки життя братством та взаємною поміччю між людьми, — був, як і всі його земляки, не жовтої, а таки-ж нашої, білої шкури).
Вже з того, що ми сказали вище про суд згаданого Іспанця про російське письменство, видно, що він власне не ріжнить нас Русинів — Українців від Москалів, що він і в нас бачить ту ж саму кров, хоч виразно й не говорить про нас, а про всіх людей на сході 0вропи. Та й справді хиба наші селяне, що склали такі пісні як: «та нема в світі так нікому, як бурлаці молодому», або наш Шевченко не так само оступаються за бідноту, навіть за арештантів.
От я й хотів нагадати отце нашому землякові, котрий хотів відбити судом Іспанця наших людей від найліпших книг російських, котрі тепер перекладаються на ріжні мови та читаються по всім світі, і показати йому й подібним йому, що, засуджуючи російське письменство за те, що в нім є найліпшого, він' засуджує за одно й найліпше, що єсть у нашім письменстві. Я навів приклад другого іспанського-ж таки писателя, котрий зовсім инакше дивиться на російське письменство і власне цінить у ньому те, що перший ганьбить.
Я спинивсь на прикладі першого писателя іспанського і його думках про кров російську, буцім' то инакшу від крови іспанської, бо це давало мені нагоду розібрати одну справу, про котру частенько говориться в наших часописах, та, як мені видається, дуже не слушно, то б то про народний або породний дух, характер і таке инше.
Справу отцю я й тепер попробую обговорити знову й навіть з новими додатками і почну з основ ії, оглядаючись на тих читачів «Народа», котрі не бачать «Зорі» і до того на менше вчених читачів «Народа», бо тепер частенько вже й у книгах і часописах, писаних навіть для селян, говориться про такі речі, як народний дух і відповідні йому народні святощі, котрі б то всі мусять поважати і т. и.
Подібні намови ведуться з ріжних поводів, з котрих одні слушні, а другі зовсім неслушні. На світі дійсно є ріжні народи, або людські породи, котрі відріжняються одні від других найбільше мовою, почасти лицем і тілом, звичаями, одежею, струментами і т. д. В старі часи, коли люде були менше розсудні, ніж тепер, то між ріжними народами були часто сварки не тілько за здобич, а просто через те, що неподібне в однім народі вважалось людям другого за щось смішне або й відразливе і народи жахались один одного або ворогували проміж себе от так, як напр., кінь жахається верблюда, або собаки ворогують з котами і т. д. Коли серед де-яких народів повстало попівство і впорядковані віри, то ті народи стали вважати других, що їхньої вїри не держались, за нечисті, прокляті богами. Тоді й сварок між ріжними народами стало ще більше, бо такі попівські народи вважали навіть обовязком своїм попереду зовсім нищити, а потім силою повертати чужі народи в свою віру. Через такі й другі сварки між народами стало так, що в де-яких сторонах один народ став паном над другим, от напр., як у Чехах Німці над Чехами, або в Галичині Поляки над Українцями.
В новіші часи по наших сторонах, у Європі,вже не робиться так, щоб пануючий народ вибивав підданого, а все таки панування показується в тім, що напр. людей підданого народу примушують говорити в школах, судах, а то й у бесідах мовою пануючого народу, а мову підданого, а також і звичаї його висьміюють і т. и.
Згодом розумнійші люде стали думати, що й такий нагніт одного над другим річ неправедна та й нерозумна, не вигідна для загалу народу навіть пануючого, бо по найменшій мірі дражнить людей — сусідів і відводить їх від спільної праці над добробитом. З таких думок почались у всій 0вропі рухи, котрі йдуть до того, щоб кожна людська порода у своїй країні, або навіть у своїм місті чи селі, сама порядкувала свої справи й жила собі, як сама хоче. Коли який народ був поділений між кількома державами і це першкоджало частинам цього народу жити вільно, то люде в тих частинах змагались до того, щоб поєднатись у одну державу.
З таких рухів до вільности й поєднання ріжних частин одного народу, останніми часами найголосніщий був рух серед Італіянців. Довго вони напружались, поки не повиганяли неприязних людові князів та королів, увільнили дві свої країни (Ломбардію и Венецію) від Австрії, а третю (Римську околицю) від попівського уряду папи, і склали одно королівство, з досить вільними порядками. (Певно між читачами «Народа» є люди, котрі добре пам’ятають війну між Австріяками й Італіянцями в 1859 і 1866 р.р., після котрих Австрія відступилась від Ломбардії з містом Міланом і Венеції).
Усі освічені люде похваляли змагання Італіянців до вільности й до єдности державної і ставили італіянський рух у приклад другим подібним у других народів.
Такі рухи прозвано національними, від латинського чи італіянського слова націо, націоне, т. є. порода, народ.Тільки-ж і в італіянськім національнім руху була й є одна приключка, — а власне та, що не всі Італіянці зібрались у одну державу, італіянське королівство. Лишились осібно від нього між иншим ті, що живуть у Швейцарії, в країнах Тесінській і Граубюнденській. Вони в свій час дуже помагали братам своїм в Італії добути волі та єдности, а все таки ніколи й не думали й не думають прилучатись до них в одну державу. Через що це? А через ті порядки, в яких вони живуть у Швейцарії.
Швейцарія — це спілкова всенародна держава, то б то спілка малих країн, в котрих увесь народ вибірає собі на час (звичайно на 2, на 3 роки) уряди. Там депутати від усіх країн і той уряд, що вони вибірають, порядкують справи спільні всім країнам, як військо, цло, пошту, залізні дороги і т. и., а всі краєві справи, в тім числі всі школи, порядкують краєві уряди. Від того там не тільки в кождій країні, але в кождім місті й селі люде беруть науку в школах, пишуть до всіх урядів, говорять в судах — тою мовою, якою сама країна, або громада хоче, то б то такою, якою в країні, або в громаді говорять. До спільного-ж уряду Швейцарці згодились дати волю обертатись на всіх головних мовах, якими говорять у Швейцарії, то б то на німецькій, французькій і італіянській.
От через те, коли б швейцарські Італіянці пристали до королівства Італії, то нічогісінько не виграли б, як люде національности італіянської, а стратили б, принайменше тепер, немало: перемінили б свої виборні краєві уряди на королівські, мусили б служити по кілька років салдатами та відбувати походи в далекі краї, тоді як тепер у Швейцарії постійного війська нема, а всі молодші люде по кілька тижнів у рік муштруються з офіцерами, а потім дістають до дому гвери та й стріляють ними чи самі, чи по товариствах, а воювати Швейцарці на чужині не можуть, а тілько тоді б воювали, як би хто напав на їх державу. Всю оту вопю тепер би стратили швейцарські Італіянці, коли б прилучились до держави Італії, та до того мусили б платити більше цло і всякі податки, щоб удержувати королівський уряд та військо. От через що швейцарські Італіянці радо братаються з королівськими у спільнім письменсьтві, всяких умілостях та штуках, а все таки не думають відділятися від Швейцарії, котру вони порядкують вкупі з людьми чужої мови й инших звичаїв — з Німцями та Французами.
З цього прикладу виведемо собі таку думку, що національність сама по собі одно, а державна єднота національности — друге.
Цю ріжницю багато людей забуває в другій породі людській, котра після Італіянців майже вся зібралась у одну державу, — в Німців. Ще тридцять років назад в Європі було кілька німецьких держав, котрі були сполучені в одну спілку, в котрій старшим ува-жався цісар Австрії. Після нього найбільше землі мав король пруський. Німці ті не були, властиво, під чужими урядами, як колись Італіянці мілянські та венеціанські, — і в де-яких малих державах мали більше волі й освіти, ніж у більших, як Пруси, або Австрія. А все таки багато з Німців хотіли бути в одній державі, щоб дорівнятись великим сусіднім державам: Франції та Росії.
Після двгого часу вагання сталось так, що Пруси побили Австрію, виключили її з німецької спілки і пруський король став цісарем і; над меншими німецькими державами й командиром над усім їх військом. Пруські підходи до цісарства німецького не подобались панству й цісареві французькому, і з цього вийшла війна між Німцями й Французами, після котрої німецьке цісарство відібрало від Франції дві країни, Альзас і Лотарингію. Країни ті залюднені переважно Німцями — та тільки французька держава давно вже прилучила їх до себе. Люд німецький там не дуже тому противився, бо французькі королі, щоб прихилити його до себе, вменшили силу панів над селянами й міщанами, скасували державні уряди попівські, а сто років тому назад селяне та міщане в Альзасі і Лотарингії, вкупі з усіма французькими, повставали проти тяжкого уряду королів та проти останків панщини, тоді як військо королів пруських та менших німецьких князів приходило до Франції оступатись за її короля та за панів. З того часу Альзасці та Лота-рингці, хоч все ж таки говорили по німецькому і хоч де в чому терпіли від французького уряду, а все таки були радніші належати до французької держави, ніж до німецьких, і привикли звати себе Французам.
От тепер німецькі державники відібрали від Франції Альзас і Лотарингію, не питаючи її людей і явно проти їх волі. Як тільки можна, Альзасці і Ло-тарингці кажуть, що вони хотять вернутись до Франції, а Німці їм на те відповідають: ви Німці по нації, ви наші брати породою та мовою, то й мусиме бути в одній державі з нами, а не з Французами. Добре братерство проти волі!
Але цісарство німецьке не стало на тім тільки, щоб прилучити до себе насильно Німців в Альзасі і Лотарингії, воно забрало і кілька міст, де людність дійсні Французи, найбільш говорить по французькі, а по німецькі не вміє. Про ті міста німецькі державники кажуть, що вони потрібні для німецької держави, бо там можна держати добрі фортеці проти Франції. І по такій рації тепер німецький уряд усяко тіснить Французів по тих містах і взагалі в Альзасі і Лотарингії, перешкожає тамошнім людям їздити у Францію, а Французам до них, виганяє французьку мову з шкіл альзаських і т. п. І все це робиться для користи німецької національности.
Подібне ж робиться в німецькій державі і з Поляками. Ще давно королі пруські забрали частину польських земель, але обіцялись залишити Полякам їх національність і навіть волю приймати до себе Поляків з других країн, відходити до них, торгувати з
ними і т. и. Хоч згодом пруський уряд почав ламати ті обіцянки, та все таки де-що з них зіставалось, напр., в школах, а надто в низчих, в пруській Польщі учено по польському. Аж тепер, коли пруський король став німецьким цісарем, то й польські країни, що йому піддані, прилучено просто до німецької держави і там заведено німецькі порядки, і, між иншим, майже зовсім вигнано польську мову із шкіл, а щоб польська мова і в громадах не піддержувалась перед німецькою, то виганяють з німецької Польщі людей, зарібників, що прийшли туди з Польщі російської та австрійської, і таких, що там живуть з малечку і навіть, що служили пруськими вояками. З того вигнання багато родин дізналось недавно великого горя. І все це робиться для того, щоб уберегти німецьку національність від польскости.
З цих прикладів про німецку державу можна вивести, що національна єднота в державі не завше може вести до більшої вільности і що думка про національність може бути причиною і насилування людей і великої неправди
А з Італіянцами так виходить ще инший клопіт: між иншим Італіянців є чимало в Австрії, в країнах по над Адріятичним морем, найбільше по містах, бо по селах там живуть майже самі Серби. До якої національної землі треба застосувати ті країни? Багато Італіянців кажуть, що ті країни мусять належати до Італії раз через те, що вони колись були підданими Венеціанської держави, а вдруге через те, що коли ті Італіянці, що живуть там в містах, найосвітніші, а виділити міста від сел важко, то вся та сторона мусить бути італіянською. Знов же багато Сербів кажуть, що як по селах людей більше, ніж по містах, то вся та сторона й з містами мусить бути сербською. Де можна, по містах італьянські ради місцеві перешкоджують закладати школи сербські та примушують і Сербів учитись по італьянські. Як би силав краєвих радах дісталась Сербам, то вони так само робили б з італіянською мовою. І обидві сторони по-кликуються на національність і її потреби.
Звівши до купи всі ці приклади, як італьянські, так і німецькі правдолюбива людина мусить прийти до того, що сама по собі думка про національність ще не може довести людей до волі й правди для всіх і навіть не може дати ради для впорядкування навіть державних справ. Треба пошукати чогось иншого, такого, що-б стало вище над усіми національностями та й мирило їх, коли вони підуть одна проти другої. Треба шукати всесвітньої правди, котра-б була спільною всім національностям.
Таку всесвітню правду люде почали виробляти собі вже давно. Років уже за 500 до Христа була в Азії держава персидська, котра обнімала кілька на-ціональностів, досить освічених. В тій державі Перси панували над другими, та все таки піддані народи вже не вважались за бидло Персів; закони писались не на самій персидській мові, а на кількох, котрими говорили головніші народи в державі; уряд порядкував дороги, канали, будинки, не в самій персидській землі, а й по других. Коло того ж часу в Індії виробилась віра буддівська, котра навчала, напроти старій вірі індійських попів, що всі люде рівні з природи й котра проповідувалась ріжним народам, а не одному тілько індійському. Трохи згодом у нас, у Європі, серед Греків, розумніщі люде, філософи (любомудри) стали навчати, що всі люде однакові та що треба любити не тілько свою батьківщину, своє місто, а весь світ,, усіх людей. Такі філософи звали себе космополітами, то б то світовими громадянами.
Про грецького філософа Сократа росказується, що коли його питали, де його батьківщина, то він відповідав: уся земля, даючи тим знати, що він себе вважає громадянином усякого міста, де тілько є люде. Від Греків космополітичні думки перейщли до Римлян,.котрих держава обняла багато ріжних народів у Європі, в Африці й Азії. Римський філософ Ціцерон, викладаючи науку учеників Сократових, казав, що «вони думали, що люде родились на світ, щоб поєднатись з подібними їм і витворити з ними вкупі товариство цілого роду людського». Ціцерон так викладає думку про природний зріст у людини такого космополітичного почуття: «Проміж усим, що є почесного в людей, нема нічого славніїцого і такого, що б так далеко йшло, як товариство людей з подібними їм. Це товариство і ці взаємини інтересів, ця любов до людського роду починається з прихильности батьків до своїх дітей, далі обіймає родичів, приятелів, сусідів, росте в громадянина, котрий дбає о добро цілого міста і свого народу, розширюється на подружні нашому народи, і закінчується товариством усьогу роду людського».
Така космополітична наука перейшла у віру христіянську, стара жидівська віра рахувала на самих тільки жидів і домагалася, щоб усякий, хто пристав до неї, приймав жидівські національні звичаї, напр. обрізування. Того ж хотіли і від христіян перші апостоли, чисті жиди, як Петро. Апостол Павло, жид погречений, навчав, що перед Христом нема жида, ні грека, ні обрізаного, ні необрізаного, ні варвара, ні Скита, як нема й ні пана, ні раба, ні мужа, ні жінки, — а все одно (Лист до Галатів, III. 28 — 29. До Колосян, III. 11) Павлове христіянство взяло гору над Петровим і розійшлось по всяких народах Азії, Африки й Європи і з нього виросла віра, котра себе стала звати по грецьки католицькою, то б то загальною, а по римськи — універсальною, то б то світовою, і тим себе й відрізняла від старих вір, що їх звала кра-євими або народними, національними, або, як говориться на мові, що вживається в наших церквах, — язичеськими. (Язик бо значить по церковному, те, що по нашому мова і народ або нація).
Христіянство стало, значить, другою вже світовою, а не національною вірою, після буддівства. З того часу як розійшлось христіянство по великій частині світа, між ріжними народами христіянськими, не глядючи на їх мови й звичаї, виробилось щось загальне, початок братерства. Окремі нації стали себе вважати частинами одної родини і звались: христіане мови або нації італіянської, французької, англійської, німецької і т. и., і навіть коли люде одного народу робили щось негарне людям другого, то перші жалілись на ввесь христіянський світ, що, мовляв, з нами поступають не по христіьнськи.
Після христіянської віри в західній Азі і виробилась ще нова віра Драбина Магомета, котра теж хотіла бути світовою, а не національною, і теж обняла ріжні народи: Арабів, Єгиптян, Персів, Турків і инш.
З цих трьох світових вір дві, христіянська та магометанська ворогували проміж себе, а коли в середині їх теж начались незгоди, то ріжні церкви ворогували проміж себе та нищили людей не менше, коли не більше, як нищили їх війни національні. Аж ось розумнійші та добрійші люде по ріжних вірах стали думати, що не слід чіпатись до других за ріжні церковні звичаї та думки, а що треба поставити над усіма церквами людскість і всіх людей всіх вір признати братами. Подібні думки вже проявлялись давно серед буддівців, а років з дві сотні тому назад почали часто проповідуватись і серед христіян, найбільше серед так званих протестантів, що відпали від римської церкви. По всіх освічених сторонах повстали нові філософи, котрі знову стали звати себе космополітами, або світовими громадянами і проповідували братство всіх народів. Коли навіть повстали в Європі рухи національні, то і ті рухи оперлись власне на космополітичні думки: мовляв, коли всі народи однакові брати, то не слід, що б один народ панував над другим. Так думка про людскість поставлена була вище над думкою про націю та віру, з їх осібними звичаями, урядами та інтересами, і стала таким суддею посеред суперечок проміж націями й вірами та основою до волі каждої нації й віри в тих границях, поки нація чи віра не неволить других.
Аж ось, саме тоді, коли нові філософи вже років 100 тому назад досить виробили думку про світове громадянство або братство всіх людей, — по де-яких країнах ^вропи, близчих до нас, справа почала повертатись назад, до старих національних думок. Об’явилось це перше у Німців через осібні обставини, в котрих жили Німці сто років назад. Німці були поділені між ріжними державами, а на заході мали сусідою велику французьку державу, котра часто втручалась в німецькі внутрішні справи. Окрім того багате французьке королівство служило і німецьким князям прикладом роскоші, й французька мова почала вживатись серед німецьких князів і панства, замісць рідної, котру панство німецьке почало навіть зневажати. Коли Французи сто років назад скасували в себе панство й королівство і через те почалась війна між німецькими князями й Французами, то багато освічених Німців раді були, що Французи побивають німецьке військо і почали навіть прилучати німецькі міста до нової французької держави. Але незабаром старі вояцькі й королівські звички знову прокинулись у Французів; вони завели собі, замісць вільної держави, цісар-ство зручного вояка Наполеона, а той почав завойовувати німецькі землі та обдирати їх, як старі вояки.
Тоді у Німців прокинулась ненанависть до Французів, а далі до всього французького. По скільку Німці хотіли скинути з себе французьке панування та підняти пошану до своєї мови, — цей німецький національний рух мав рацію й не тільки не йшов проти космополітичної думки (про всесвітнє братство), а навіть просто опирався на ній. Але по скільку в Німцях пішла ненависть до всього французького, за тим тільки, що воно французьке, і прихильність до всього німецького тільки через те, що воно німецьке — Німці звертались до старих, навіть за — христіянських національних Думок.
Згодом серед учених Німців виробились такі думки, що національність, це річ найголовніша дня людини, а що всесвітня людскість, то щось навіть гидке; що Німець мусить тільки й думати об тім, щоб в усьому бути цілком Німцем: в усяких стосунках з чужинцями дбати перш усього про німецьку користь і, мало того, жити, як кажуть, тільки німецьким духом, мати завше німецький розум, німецьке серце, німецькі звичаї і. т. д. і тим плекати в собі той осібний національний характер, чи дух, котрий би то бог, чи природа навіки присудили Німцям. І давніше серед Німців, як зрештою і серед других народів, проскакувала думка, що вони найперші люде на світі. Так сотню років тому назад німецький писатель Гердер втішав своїх земляків, котрі не мали великої національної держави, тим, що німецька національна вдача й є власне в усесвітній людскости, в плеканню науки й письменства. В часи-ж Наполеона Німець Фіхте казав своїм землякам: «будьте як найбільше Німцями, тоді ви будете справжніми людьми».
Так в німецьких думках про національність виробились два круги: один — думки про вільність кождої національности вправлятись дома, як хоче, й про потребу викладати всяку світову річ національною мовою, а другий — якесь примусове національство, котрого мусить держатись кожда людина з певної національности, чи хоче вона того, чи не хоче, і також примусова ненависть до других національностів. Кажу: якесь національство, бо ніхто не може точно сказати, що то таке німецький розум, німецьке серце1). Ніхто не може навіть точно показати
В В „Зорі“ я нагадував, як плутали німецькі національним, котрі, надр., записували між ознаками німецького національного духу христіянську віру (як звісно, вироблену не Німцями, а спільною працею десятка старих народів), при чому одні стояли за римське католицтво, а другі за проте в тих звичаях, які віками увійшли в життя Німців, які звичаї справді німецькі, а які чужі. А нарешті ніхто не може допевнити людей, щоб вони безпремінно держались старих своїх звичаїв, коли ті звичаї вважаються невідповідними, і не брати нових, чужих, коли ті розумнійші й т. и.? От через це німецьке примусове на-ціональство дуже затемняло думки Німців і причинилось до того, що багато недоладних порядків у німецькому житті державному, громадському, родинному, таких, що вже давно філософи показали їх неслушність, задержались надовго. Окрім того це національство підняло в Німцях погорду до других народів і підперло неправедні вчинки самих Німців над другими народами.
Власне подібне до того, що діялось між Французами та Німцями на заході Німеччини, робилось між Німцями та ріжними народами, переважно Славянами (Чехами, Поляками, Словінцями й др.) на сході Німеччини. Від давна ріжні князі, — найбільше пруські та австрійські, то позавойовували ріжні слав’янські країни, то инакше поробились в них державцями, а за тим по троху уряди й панство поробилось там німецькими. Коли до слав’янських людей дійшли думки космополітичних філософів про рівність і потребу вільности усіх націй,то й слав’янські народи, піддані Німцям, стали також виступати проти німецького панування, як Німці проти французького. Позаяк і Слав’яне були також роздражнені німецьким пануванням, як Німці французьким і позаяк Слав’яне були менше вчені, ніж Німці, то вони поновили в себе всі хиби німецького національства і навіть де-які просто навчились всяким думкам у німецьких національців. На лихо, й
станство. Поряд я тим, другі німецькі національники вважали ознакою німецького духу безвірний раціоналізм (вільний розум). Такі самі незгоди виходили між німецькими національ-никами і в справі природних німецьких державних порядків: одні вважали за найвідповідніїпу німецькому духові державу пруську, або австрійську монархію, другі англійську консті-туцію, треті американську республіку. Так само плутались і кельто-французькі й слав’янські національники.серед самих Слав’ян ще здавна виробились свої пануючі й піддані народи, — напр. Поляки й Москалі стали панами перед нашими Русинами-Українцями. То думки подібні до німецького й західно-слав’янського національства мусили вирости й серед Слав’ян, котрі дістались у такий стан, як наші Галичане. До того й сюди дійшов вплив німецького національства через книги.
З цього, що зараз сказано про національство у у Німців і Слав’ян, можна побачити, скільки хибного, а в усякім разі темного є в тім, що тепер ще говориться національниками про такі речі, як національна вдача, національний характер, дух, відносини між ріжними націями й т. и. От же той Іспанець, на котрого суд про російське письменство покликається дописам «Правди», є один із іспанських національників, котрий противуставить іспанську національну вдачу, а за нею взагалі латинську (бо іспанська мова, як ї французька та італіянська, пішла від латинської) вдачам німецькій і слав’янській. Оглянувши, подібно як ось тепер, звідки пішло національство і яку воно має вартість, я хотів показати в «Зорі», на який хисткий ґрунт станемо ми, як залишимо ясні думки всесвітньої людскости, котрі можуть дати найміцнійший ґрунт нашому прямуванню до національної вільности, а пристанемо до старозаконного примусового національства. Почастно я попробував звести розмову про вартість письменства російського для західних європейців і для нас, на ґрунт вселюдських справ.
Я доводив, що дякуючи тому, що Москалі, котрі переважно склали російську державу, — від давна мали собі державу дужу, нікому не піддану й ніким дома не загрожену, в них не мало грунту дражливе національство. Через те письменство російське, хоч і повстало пізніше других слав’янських, а зразу стало здоровіще ніж другі слав’янські, бо зразу приступило до того, щоб обговорювати справи людського життя, — громадського, родинного, особистого, — не з тим заміром, щоб непремінно сказати яку національну думку, щоб показати свою російську вдачу, а щоб дійти до правди. А позаяк Росіянин бачив перед собою прояви життя, хоч в основі подібні до тих, що є напр., і в Англії, Франції, Німеччині, та все таки де в чому відмінні, то західним європейцям тим цікавіще читати російські книжки, бо вони там знаходять своє, та инакше сказане. Виходить, що російське письменство через те найбільше цікаве для чужинців з усіх слав’янських, що воно найменше національствує, найбільше космополітичне по замірам і думкам, а при тім по одежі тих думок, по тим пригодам, котрі воно описує, це письменство само собою виходить національне й осібне, о скільки відмінне життя російське. З того виводив я, що й наше українське письменство, щоб стати інтересним, мусить піти по тій же дорозі і, покинувши туманне й шкідливе національство, взятись до того, щоб обговорювати по своєму ті живі справи, котрими тепер клопочуться усі освічені народи. При цьому я показував, щонайліпше, що було писано на нашій мові, напр., твори Квітки, Шевченка, М. Вовчка, Федьковича, Мирного, Франка, писане було власне та-ким-же способом, як і твори нових російських письменників від Пушкина й Гоголя, а що все, писане з на-ціональством, виходило мертвим.
Нарешті я доводив, що та увага, яка тепер піднялась по західній Європі й Америці до російського письменства, зовсім не шкідлива для нас, Українців, а навіть могла б бути дуже корисною бо вона свідчить про те, що європейці й Американці зацікавились Росією й Слав’янами взагалі і через те звертають увагу почастно й на нас. Коли б ми були більше рухливі, менше ліниві, то б ми на цей час цікавости західних народів до Росії могли б пускати до них і звістки про нас ураз із перекладами ліпших творів і наших письменників.
Оттаке то я росказував у «Зорі». І за таке то мене лаяли й лають по ріжних газетах Русько-українських послідними словами, які тільки можна вживати в друкованій мові, так буцім то я зробив найгірший гріх проти батьківщини.
III.
Вартість розмови про космополітизм і національство для українства. Ув’язок цеі справи зі справою російського письменства на Україні. — Фальшивий космополітизм і правдивий бік українства в Росії. Вартість російського письменства для теперішньої України. Упадок українського письменства й науки про У країну. Всеслав’янська вартість російської мови.
Ті думки, котрі я виложив отце про національство й людскість, я викладав не раз і на письмі й устно років за 25. Иноді мені траплялось почувати від земляків такий закид: «Нехай те все й правда, та вона тепер не на часі. Ми, Українці, тепер мусимо боронити свою національну волю, мов Ханаанці від Жидів, а самі ми нікому не грозимо, то й нема страху, щоб наше національство стало подібне до старозаконного жидівського, котре довелось розбивати апостолам Павлам. Лишіть нас з нашим самооборонним національ-ством, то ми колись, скінчивши оборону нашої нації, пристанемо й до космополітизму».
На це мушу відповісти так: Перш усього наше національство зовсім уже не таке мирне. Послухайте, з якою ненавистю говорять иноді наші люде про Москалів, Поляків, Жидів, і подумайте, щоб сталось з тими сусідами нашими на Україні, коли б вдалось нашим національникам узяти уряд на Україні в свої руки. Яке б вони їм «обукраїнення» прописали! А поки що, таке пюдоненавистне національство шкодить тим, що будить до нас ворожі спочуття й у наших сусідів, тоді як тепер навіть на війні треба вменшувати ненависть проміж людьми, хоч би так, як робить це всесвітнє товариство «Червоного Хреста» на своїм полі. А найголовніше — наука, правда ніколи не пошкодить, а тілько поможе. Навіщо ми будемо вменшувати свою силу в боротьбі за волю нашої нації, опираючись на науку застарілу, хибну, коли ми можемовласне опиратись на нову, вірнішу? Тепер же всяка боротьба проміж людьми опирається на науку. Ось-через що я думав і думаю, що я власне служу справі вільности нашої нації, коли змагаюсь вияснити справу національности й людскости в прикладі до наших обставин.
Може бути, що я, викладаючи свої думки про відносини між національностю і людскостю або світовим товариством, сказав що небудь не зовсім вірного. Я б сам бажав, щоб думки мої поповнено, поправлено з другого погляду, новими дослідами, новими прикладами. Через такі спори тільки й виробляється між людьми правда. Так ні, противники мої розсердились на мене й почали лаятись і навіть виключати мене з української сімьї, як колись попи виключали єретиків з церкви.
На злість і лайку я відповідати не буду. А зупинюсь на дечому важнішому, що зачіпається серед лайки, і попробую поговорити про те спокійно, то може хто, коли не з теперішніх моїх противників, то з других людей, котрі инакше ніж я дивляться на наші національні справи, обізветься також спокійно й розсудливо скаже свою думку.
Почнемо зі справи російського письменства та його вартости для нас, Українців. Я дуже жалкую, що справу всесвітности й націоналізму довелось мені роз-бірати вкупі зо справою російського письменства. Одно трохи перешкоджає другому, а до того справа російського письменства почасти слушно роздражнює Українців, а надто в Росії, бо там царським указом майже зовсім заборонено українське письменство і Українці примушені вдоволятись тільки російським. До того де-які з Росіян, неприхильники українського письменства й усякої осібности та волі Українців (а такі неприхильники є й серед Українців з роду) виступають проти українства, прикриваючись всесвіт-ностю. Між тими неприхильниками є такі, котрі кажуть, що національностей не треба, що національні мовитільки перешкоджають людям, то й ліпше, коли українська мова вимре. Такі фальшиві всесвітники були й є не тільки в Росії. Були часи ще недавно, коли деякі Німці говорили такеж саме проти слав’ян і навіть Італьяців; вони казали: добре б було, коли б уся Європа була сполучена в одну державу, то поки що нехай Венеція належить до німецької Австрії, а чехи до Німеччини; добре б було, як би всі народи могли порозумітись на одній мові, то нехай, напр., Чехи забувають свою, а вчаться німецької і т. и.
Я не раз виступав проти таких фальшивих все-світників і власне опиравсь на правдиву світову людскість. Останній раз я говорив проти них у книжці «Историческая Польша и Великорусская демократія», де я показував, що противники українства, котрі по-слугуються всесвітністю, дійсно зовсім не космополіти, а московські національники, або російські дер-ткавники, і мені, признаюсь, самому вже нудно вертатись до спору з такими людьми. До того ж на всякий час своя боротьба! Був час, коли на нашому грунті треба було боротись з недовченими й поверховними напередниками, котрі не розуміли ваги національностей, а тепер треба боротись з назадниками, котрі в барві національній хотять вести нашу громаду до застарілих і шкодливих думок суспільних і освітних.
Скажу тільки про справу мови. Звісно, добре було-б, як би всі люде на світі могли розуміти один одного. Може колись яким способом до того дійде. Але поки що люде говорять сотнями, тисячами мов, і найважнійще тепер діло, щоб просвіта доходила до людей на всіх тих мовах, щоб усі люде скорше й лекше могли ту просвіту приняти. Кілька сот років тому назад була в Європі сама тілько церковна просвіта, котра пішла по 0вропі від латинського чи римського народу і викладалась на латинській мові. Так щож? на тій мові дійсно попи напр. італьянські, ан-тлійські, шведські й польські і т. и. могли порозумітись проміж собою, та за те простий народ ні вАнглії, ні в Швеції, ні в Польщі не тільки не розумів того, що говорять чужі прості люде, а не розумів і Свого попа і не брав від нього освіти. Завважавши „ це, розумніші прихильники церковної освіти, — протестанти (Вікліфи, Лютри, Кальвіни і т. и.) почали вживати по церквах серед кождого народу його живої мови, і через те напр. євангеліє расповсюдилось. Тепер світська наука йде по тій же дорозі: вживає всяких живих народних мов і приходить до самих далеких сторін, до найдрібніших народів. А найбільше вчені люде, або подорожні порозуміваються проміж себе тим, що вчаться кільком мовам, на котрих говорять найбільше або найвище освічені народи, напр. мовам французькій, англійській (найбільше), німецькій, коли тепер люде найменшого народу дістануть хоч початкову науку на своїй мові, і кому з них того буде замало, і він схоче вищої науки, а письменство його мови не буде в силі йому послужитись, бо за малий народ не в силі оплатити коштів великого письменства та вищих шкіл, то така людина візьметься за книжки на чужій мові. Коли б згодом усі люде такого народу покинули навіть зовсім свою питому мову і пристали до чужої — на це б не можна було нарікати, бо це б сталось з власної волі тих людей і тоді, коли б уже стара їх мова зробила, що могла: дала просвіту, хоч початкову. Зовсім инакше було б, як би хто, державники, чи пани стали висміювати стару мову та забороняти її в школах та книгах. Через те не тільки терпіли б живі люде від погорди других, а щей просвіта б їх спинялась, бо поки то ще люде забороненої мови вивчаться чужої, на це треба не одного людського віку, а до того просвіта на чужій мові була б для людей важка або й неприступна.
Коли це все прикласти до української мови, котрою говорить в Росії може яких 17 миліонів людей, то побачимо яку шкоду власне для зросту всесвітньої освіти роблять ті, хто забороняє мову українську в школах і книгах. От через те я, напр., уважав себе
зо
обов’язаним кричати проти такої заборони й перед Українцями й перед Росіянами й перед усім освіченим миром в дописях і книжках італіянських, англійських, французьких і т. и., протестував против тої зоборони на всесвітних з’їздах письменників у Парижі й у Відні (на віденський з’їзд я послав протест в купі з д. Павликом).
'і ільки ж ця прихильність до письменства українського не засліплює мені очей і не заборона мені цінити вартість і письменства російського самого в собі і для нас Українців х).
З моїх противників де-які кажуть: звісно, коли що добре пишеться на російській мові, то те можна й слід читати й другим радити, але ж на що осібно розмовляти про вартість російського письменства? це, кажуть, шкодливо для письменства українського, бо й так багато людей вихваля російське письменство та радить Українцям покинути для нього своє.
На це я відповім: добре, — так на віщо ж де-які українолюбці друкують такі розправи, в котрих проводиться думка, що в російському письменстві нема й не може бути нічого вартого, такі розправи, яких напр. повно в «Правді»? Коли б подібне хто став говорити й про Поляків, Німців, Іспанців і т. и. розводячи розмови про їх жовту чи сіру кров, то треба б же було, щоб хто-небудь виступив проти того, бо шкода ж терпіти неправду та проповідь людоненавистництва.
!) На цей раз я не буду вже говорити про те. як та ж сама прихильність до нашого письменства, й ще більше до нашого народу, примушує мене розбирати й те, які власне думки ширяться українською мовою, й бажати, щоб та мова була струментом для проводу в наш народ думок поступових, а не старосвітської гнилизни й темноти (обскурантизму), як це часто бачимо в писаннях українських національників, або всесвітних ретроградів назадників, котрі підшиваються під українське національство, як напр. єзуїти й їх приятелі між галицькими попами й урядниками.До того ж справа про вартість російського письменства стала в останні роки принаймні в Галичині на черзі в ряду практичних справ. Вже в часи засновання бібліотеки «Січи» (про що я росказував у моїх Австро-руських споминах) і початку народолюбного поступового руху серед львівської молодіжи (1875 — 1876 р.р.) було спробовано, яку користь поступове народолюбство серед Галичан може винести з російського письменства. Між иншим знайомість з цим письменством довела де-кого з молодіжи, що належала до старої галицької партії, неправедно названої москволюбцями, до українського народовства (д.д. Павлик і Франко можуть те посвідчити, бо самі перейшли через таке). От через це львівська й краківська поступова молодіж, котрим ніякий москвонена-вистний українолюбець не може відректи найгарячі-шої прихильности до Руси-України, нераз обертались до мене й до других російських Українців, що б ми запомогли їм дістати де-які російські книжки наукові, повісти (напр. Тургенева, Герцена, Достоєв-ського, Некрасова, Успенського і т. и.) поступові (і, додамо, прихильні українській справи) журнали та переклади російські знаменитих англійських, французьких і т. инш. писателів.
Я робив, що міг по цій справі, але з чужини багато робити не міг. Знайшлись такі українолюбці, котрі виразно відповідали галицькій молоді, що не будуть помагати їй здобувати російські книжки та журнали, бо все російське письменство вважають за неварте й навіть шкодливе для Руси-нів-Українців по своєму духу чи характеру. (На це, що тепер росказую, я маю документи).
Шкода від таких відповідів збільшується ще тим, що власне в останні роки письменство українське в Росії пішло назад, а не наперед, як це можна бачити напр. по тому, що ліпші тамтошні українські писаіелі, Нечуй і Мирний упали до таких творів, як Опеньки, Перемудрив, та показують таку темнотудумок і такий брак навіть поверховного письменського смаку, який видно напр. у повісти Над чорним морем. Погляд на дійсну умілість письменську такого Тургенева, чи Л. Толстого, або принаймні на натуральність картин такого Гл. Успенського міг би показати ліпші письменські взірці молодим галицьким письменникам і власне збудити в них, при їх без-спорному українолюбству, дух конкуренції з росіянами. Я вже не кажу про переклади на російську мову творів європейських писателів.
От через що між иншим власне тепер була не-відложна потреба виступити проти такого україно-любства, котре ширило зневагу до всього російського письменства. А були й є ще й инші потреби.
Де-які з наших противників говорять, як між иншими сказано й у «Правді»,- чого це ви нам вихваляєте непремінно московське письменство. Хиба наші люде й наше письменство не так стоїть до нього, як і до иншого: французького, або й іспанського?
Я мушу сказати перш усього, що такі слова я чув найбільше від людей, про котрих я можу закласти свою голову, шо вони самі не тільки іспанської, а й французької мови не знають, і взагалі ніякої, окрім російської, і дуже часто навіть не знають добре й української. Можу також посвідчити, що між українцями, котрі пишуть для друку і при тому противні, або байдужі на словах до письменства російського, дуже мало таких, що б були здібні написати що по українському: коли ті люде пишуть що, то преспокійно по московському і по більшій части таке, що в ньому не знайдете нічого українського, а иноді знайдете зовсім навіть казенні думки ....
......................................... то по частинам, то й цілком. Через це виключне й москво-ненависне українолюбство виходить на ділі якимсь лицемірством і по більшій части прикрива просто безписьменство, а то й обскуранство (темнолюбство).Я дозволю собі сказати, що з того часу, як я став на публичну службу чи учителя, чи писателя, то не пропускав нагоди говорити молодшим людям на Україні, що вони не можуть уважати себе навіть освіченими, доки не вивчать принаймні двох — трьох західньо - європейських мов, що б хоч читати на них найважніші речі. Нераз-устнсцй друкуючи хово-рив я, шо українське письменство доти не стане на міцні свої ноги, доки українські письменники не будуть діставати вироблені всім світом - освітні думки й почутіа-ирасі<2_з західньої евполи, а не через Петеру бург і Москву, через російське письменство, як ро-1 биться це досі, через що виходить так, що навіть! москвоненавистне українолюбство по своїх основних] думках бува ніщо инше, як європоненавистне москво-1 любство, тільки трохи перелицьоване Д.
І от же я мушу признати, що як бачив я, так і бачу й чую від певних свідків, що знаття західньо-європейських мов дуже мало розширене серед Українців, навіть серед університетських, і що дуже рідко хто з них, навіть з тих. хто вчиться на філологич-ному факультеті, читають книжки напр. французькі або німецькі, а вже про англійські й говорити нічого* 2 З). Подумайте ж тепер, яка мусить бути просвіта в такій громаді, коли вона ще збунтується й проти російського письменства?!
І дійсно неосвіченність — це тепер одна з відмін власне українолюбних гуртків у Росії, хоч я й живу на чужині, а все таки доводиться мені бачити де-кого з молодих українолюбців, скінчивших уже
>) В своїй статті в „Зорі“ я доводив, що теперішнє старозаконне національство українське е ніщо инше, як перелицьована Катковщииа й Победоносцевщииа, з чого дд. ІТравдяне зробили буцім то я увесь український рух назвав Катковщиною.
2) Де було написано, коли я прочитав навіть в листі мого противника в „Правді“ ось які слова про звісні йому українолюбські гуртки: „російська мова заміня нам усі мови, навіть українську“!!!
Знауки, діставати від них листи з думками й запитами про ріжні наукові й громадські речі, і я навіть привикший до не дуже високого стану просвіти по провінціях російських, часто просто дивуюсь, до якого ступня теперішнім українолюбцям не звісні елементарні речі про культурно-громадські справи серед європейських народів1).
Нарешті низький стан культури в українських гуртках можна бачити просто з того, що тепер навіть друкується Українцями. Власне по українському друкується ними дуже мало, .майже виключно повістки й поезії, з цього між иншим видно, до чого лицемірствує москальоненавистне українолюбство, бо як би наші земляки взяли його у сер’йоз, то прий-шлость би їм майже нічого не читати навіть про Україну, бо все таки найбільша й найліпша частина з того, що пишеться Українцями про Україну писано по московському ж.
Наскільки впало українське повістярське й поетичне письменство навіть проти того, як воно стояло було років з 15 назад, коли хоч два талановиті наші писателі (Мирний і Нечуй) рішучо пристали були до всеєвропейського соціально-психологичного роману та ще й з демократичним напрямком, — про це, думаю, й говорити нічого. Хоч тепер і нема в російському письменстві великих талантів, окрім Л. Толстого, котрий псує свою роботу тенденційним пророкуванням досить спорних думок, та все таки, коли перейдеш навіть не від Короленка, а хоч від Бобо-рикіна до тих романів, котрі красять «Зорю» та «Правду», то чуєш, що переходиш все таки від живих картин, або хоч від фотографій до шаблонових малюнків, або й до суздальського богомазівства. Без-смачне мертвяцтво тих малюнків не викупа навіть тенденція, бо по части тенденції здибуєш або проповідь людоненависти, або якогось зовсім темного націо-нальства, як те, яке проповідують «Над Чорним морем» до ладу й не до ладу ляльки Нечуєві, або навіть
мораль цілком казенну, що, мовляв...................
.....................................усе може влагодитись преблагополучно, як це виходить з писанин д. Мордовця, або з комедії недавнього автора роману «Хиба ревуть воли».
Я б хотів зовсім пропустити без спомину ту, як каже «Правда», «патріотичну белетристику», приклад котрої являє тепер роман «Боротьба», що друкується в «Правді». Це така писанина, перед котрою навіть ті пасквілі, що друкуються Незлобиними і другими патріотичними белетристами «Русскаго В-бстника», на «нігілістів», і «лібералів» або й «українофілів», виходять взірцями письменської вмілости й освіченно-сти. Хто ж з порядних людей у Росії вважа твори Незлобиних за літературу? Це не література, а «Мо-сковскія В’бдомости», кажучи словами Щедрина.
Але спеціальний стан теперішнього українського письменства примушує нас доторкнутись і до українських Незлобиних.
Як звісно, українські писателі працьовитістю і рухливістю не виблискують. Від якого ж часу появилась в українському письменстві досить енергійна особа, чи група, котру можна пізнати по де-яких ознаках стилю, думок, заходів дуже одноманітних, при великій ріжноті авторських імен, псевдонімів і анонімів, — особа чи група, котра пише романи, повісті, оповідання, вірші, дописі про всякі справи, публіцистику, навіть береться за науку. І в усьому ця особа чи група показує брак таланту (в коротких белетристичних творах ще иноді, видно основу цікавого анекдота, котрий найліпше б було просто, як такий, і росказати), брак науки, або навіть освічен-ности, а до того неконсеквентність ідей, окрім тільки в проповіді , старозаконного націоналізму, і просто крутійство найбезцеремонніше. Твори це'і особи чи групи кидають найгірше світло на невеличке письменстно українське власне тим, що вони тепер займають в ньому велике місце, дякуючи своїй скількости, я також і тим що мають вплив на Галичину, де письменство майже зовсів мертве й схоля-стичне й дуже рідко зачіпає ті громадські справи, про котрі хоч дуже неосвічено, а все таки говорять писання згаданної особи чи групи. Ось через що стає навіть громадським обов’язком, що б хто-небудь дав собі працю Геркулеса розворушити продукти цеї літературної фабрики й показати увесь сором, який вони приносять українському руху в Росії й усю шкоду, яку вони чинять у Галичині. Я попробував був остерегти Галичан, зачепивши,/гра твори цеї фабрики, як «Славянська етнографія» ^а «Горо-венко», і тим розлютував проти себе дописачів «Правди», котрі вбачають в моїх осторогах — особисті рахунки. «Откуду мн1> сіє?» можу спитати, або навіть сказати: «Врачу, исцішися самг»!
Копи обернемось до писаного про Україну навіть по московському Українцями, то й тут побачимо теж не дуже відрадостні прояви. В усякім разі тепер твори навіть найбільше вчених українолюбців стоять далеко низче по науковій вартости, ніж твори чистих Москалів, або Українців-общерусів. Тут причиною почасти провінціальне життя Українців, котрі не мають під рукою столичних засобів до науки, а також те, що стан національности, котру кривдять у Росії, не дає власне українолюбцям спокою духа й потрібногодля науки концентрування, збору уваги на певних точках праці. Тільки ж тут винна й власна воля Українців, котрі засиділись на старих думках про національність і зв’язані з нею справи, думках, котрі панували в науковому і політичному світі, а надто германському й слав’янському перед 1848 р., але тепер дуже перемінились в більше освічених народів, навіть у германських і в самій Росії.
Перед 1848 р., коли у нас складались думки членів Кирило-Методіївського товариства, скрізь в Європі були «Молода Італія», «Молода Германія», загальне германофільство, кельтофільство піддаючись котрому навіть соціаліст Прудон казав, що «Вільність — річ кельтська, а деспотизм франкська (Іа liberté est gauloise, le despotisme est franc)». В передових кругах у Росії панувала однаково серед «Западників», як і «Слав’яно-філів» гегеліянська система з її думками про зміни національних гегемоній по періодам всесвітньої історії. Німець Гегель думав, що німецька (Германська) гегемонія буде останньою. Московським гегельянцям, «восточникам» або слав’янофілам, звісно, це не подобалось, і вони ждали, що після доби германської буде слав’янська, переважно великоруська. Російські западники почасти спорились проти того й радили Росії просто вживати готової європейської просвіти, а по части самі вірили, що буде слав’янська доба історії, та тільки малювали її собі не в образі московського царства, а в формі ліберально-соціалістичній, для котрої підстави бачили в сельській громаді, котра зосталась у Московщині (Герцен і другі). Подібні надії держались і де в кого з восточників (Хомяков, браття Аксакови і др.). Наші українофіли того часу, або ліпше українські слав’янофіли стали по середині між російськими «западниками» й московськими славянофілами чи «восточниками», як їх звав Гоголь, — і цей стан їх по части відповідаючий історичним ознакам України, давав їм свою орігінальність і силу, через котру вони вносили багато поправок втеорії російських западників і слав’янофілів і в науці, і в політиці. Дякуючи тому, наші старші українофіли, починаючи від таких, як Максимович, котрих націоналізм звязувався ще з європейським романтизмом, і кінчаючи кружком Костомарова, котрого політичні тенденції в 1848 р. були недалекі від тенденцій «Молодих Італій», «Германій» і т. и. — не тільки дали нам наукові праці про Україну, і досі найліпші з того, що в нас про неї писано, а ще багато де в чому вели перед навіть усій Росії.
Але ж час не стояв. Після 1848 р. виявилось, що національна ідея сама по собі не є ліком на всі лиха громадські (примір не тільки Венгрії й Германії, а й самої Італії, де національна ідея тісно зв’язувалась із всеєвропейським ліберальним рухом), а часом без других культурних ідей може служити джерелом великих помилок (приклад союза слав’ян з реакцією в Австрії); виявилось, що питання політичні, культурні, соціальні мають свої завдання по крайній мірі стільки ж важні, як і національні і для которых національности можуть бути тільки грунтом і формою варіацій. Чисто наукова праця рішуче виділилась з літератур національних і стала цілком інтернаціональною. Виділилась із національних рямок і справа освітня, напр., боротьба за світську школу проти церковної. Ще більше інтернаціональним став рух соціальний — боротьба за права найбіднішої з працюючих кляс. Навіть в таких кругах культурних справ, в котрих націоналістичні теорії мали собі найбільше прикладу, погляди перемінились: нововідкриті археологичні матеріали показали, що культурні взаємини між народами істнували за сотки, за тисячу літ до Христа, що напр., Фенікійська азбука, від котрої пішли майже всі теперішні азбуки на світі, сама була плодом інтернаціонального обміну культур, так само як і монета; що Грецька скульптура й навіть філософія, жидівський монотеїзм, римське право і т. д. все, що вважалось колись за плоди чисто національні, виросло під впливами інтернаціональними. Про цільність національности в культурі новіших народів христі-янських і магометанських, а надто після XVI ст. і говорити сором. В самій устній простонародній сло-вестности, котра вважалась колись дзеркалом народ-ньо - національного духа, нова наука показала риси спільні всім народам, або просто взяті одним народом від другого через перехід байок, пісень і т. и. від Азії в Європу й навпаки. Словом, навіть у тій науці, котру німці назвали трохи по старому націоналістичному Völkerpsychologie, матеріал інтернаціональний висунувся на перший план; при тому, існування національного елементу не відмовляється, а тільки конечний суд над ним відкладається на той день, коли можна буде точно розділити національне від інтернаціонального, а в самому національному те, що є оснівне, прирожденне якій національности від перемінного, історичного, котре в одну добу життя нації істнує, а потім щезає, або в одну добу не було, а в другу появляється.
Треба сказати, що науково-політична думка в останні часи трохи роскидалась по подрібних справах і тепер нема таких цільних світоглядів, як напр. гегелівська філософія. Через те нові наукові погляди трохи роздроблені й їх не легко звести до купи. Тим то можна побачити не мало противомовного навіть в писаннях одних і тих же великих розумів нашого часу. Але більше менШе новий світогляд вияснивсь, не тільки в учених,' але й у звичайної освіченої громади В 0ВРОПІ.
В Росії, звісно, справа стоїть гірше як через меншу освіту громади, так і через те, що там цілі відділи нової науки, напр. ті, котрі чіпають релігію, просто заборонені. Та все таки середнім числом ліпші російські вчені свідомі в новому науковому світогляді і його методах, а иноді їх вільність від впливів національних традіцій старих наукових центрів, їх рівні стосунки з Французами, Англичанами, Німцями,Слав’янами дають їм особливу ширизну поглядів. Ь усякім разі загал учених Росіян вийшов уже із старих націоналістичних теорій, котрі ще лишились тільки в секті слав’янофілів і найбільше у славістів, котрі обмежились тісненьким кружком матеріалу й думок. Тільки ж і там старий гегеліянсько-московський націоналістичний світогляд дуже підкопаний і сістематично проявив себе недавно тільки в книзі Да-нілевського «Россія и Европа», писаній не спеціалістом гуманних наук, а натуралістом, котрий під кінець життя понаписував такі примітки на своїй книзі, котрі рівні тому, що він зрікається багато з того, що перше написав. Книга Данілевського пішла в ход більше серед такої публіки, котра з властивою наукою мало має діла, котра зветься в Європі «шовіністами», державно-національними самохвалами, от як напр. Булин-жісти серед Французів, а наукові сили в Росії навіть усміхаються над книгою Данілевського.
На Україні діло стоїть далеко гірше. Тут ще живіші старі націоналістичні погляди, як через те, що Українці більше відстали від 0вропи, ніж петербуржці та москвичі, так і через те, що урядові утиски на українську національність дразнять Українців і примушують їх перецінювати вартість національносте в історії й життю.
Відсталість українську не тільки від 0вропейців, а й від Росіян, можна оуло бачити навіть на Костомарові. Він сам, росказуючи про свої незгоди з ліберальними професорами й літераторами петербурзькими, котрі гаряче приняли його після саратівського вигнання, говорить у своїх листах, що може він за 9 років життя в глухому місті відстав від поступового світу. Але це не спиняло його від виходок, переважно в «Основі», проти «модного соціалізму» або «модного матеріалізму». Погляди, відповідні цим виходкам, були причиною не тільки того, що Костомаров надавав клерикальний характер тій популярній літературі, котру він хотів видати для України, і того що віндуже звужав ту літературу, — (ми про це говорили в II т. Громади), але й пошкодили йому оцінити науково багато боків у життю й історії України. Так він перецінив «український індівідуалізм» і відбив увагу від спілкових змагань Українців Так він зовсім не зрозумів вартости неправославних впливів на українське письменство з XVI ст., протестантських і римських, і навіть зачатків питомого протестантизму в «братствах» та в таких писателях, як Іван Вишен-ський. Про це я говорив ще 1870 р. в статті «Мало-россія въ ея словесности» в «ВЪстникЪ Европы». До того, перемішавши європейське ліберальне демократ-ство зо слав’янофільським народництвом, Костомаров, описуючи Виговщину, дуже став на бік «черні» й Запорожжя, котрі підперли московського царя проти авто-номізму козацької старшини і через те власне стратив провідну думку для суду над московською політикою в часи від Чорної Ради 1663 р. до Мазепин-щини, а далі випустив з під очей саму Січ Запорозьку, котра в його працях по історії Гетьманщини являється уривками, і нарешті не оцінив як слід і зросту ліберально-автономічних думок серед січовиків від 1667 до 1710 р., зросту, котрий натурально привів до запорозького нарису констітуції України в 1710 р. написаного под впливом Костя Гордієнка (Ми старалися показати той зріст у переди, слові до І вип «Політичних Пісень укр. народу в XVIII — XIX ст.»). Сам Гордієнко, найбільше достойний слави з українських козаків і його констітуція зостались у Костомарова загублен-ними серед «Мазепинців», тоді як власне Гордієнко все життя своє проборовся з Мозепою і опинився в союзі з ним тільки тоді, коли не було йому иншого вибору.
В етнографічних роботах відсталість Костомарова ставила його просто в чудний стан. Так він усилювався по піснях установити український народній світогляд і між иншим сімволіку, а не звернув уваги на те, що найзвичайніші українські зілля носять уже чужі, то грецькі, то латинські назви (васильки, конвалія, рута, мята і г. и.) і що з назвами мусили до нашого народу перейти про них і погляди, казки і т. и. з чужих сторон і що, значить — перше, ніж ламати собі голову над окрушками чужосторон-ніх поглядів, котрі зайшли до українського народу і дуже часто не сходяться один з другим, треба обернутись до їх джерел: візантійських, арабських, латинських, перекладів церковно-слав’янских і т д.
Коли так багато важного не добачав, так помилявся й так заплутувався сам Костомаров, то чого ж можна ждати від людей меншого таланту й учености Ай досиуся українська наука, йусі українолюбці власне живуть думками Костомарова. По скільки ж ті думки в своїх історико-філософських основах сходяться з думками московських слав'янофілів, то виходить досить кумедна річ, що українолюбці живуть окрушками зо старої прусько-московської філософії, котру недавно підновив Данілевський. Ця філософія зовсім уже не личить українолюбцям, а надто в своїх практичних прикладах, бо вона рахована на історичну московську
державу,.........................Українолюбці це
чують, але держучись за старомодний націоналізм, не мають сили вибитись із зачарованого кола.
Недавно можна було побачити в українській пресі зовсім кумедну прояву. «Правда» переклала з «Вестника Европы» статтю д. Слонімського «Націо-нальность въ политик^». Автор, досить свідомий нового науково-політичного напрямку європейського, російський ліберал, та ще й Жид, безпощадно розбива московсько-слав’янофільські теорії, хочь приклади приводить переважно німецькі, почасно прусько-Бісмар-ківські. Видавці «Правди» взяли до себе працю д. Слонімського (і прекрасно зробили, бо це одна з небагатьох статтей у львівському органі, котрі може читати людина з європейським літературним смаком) і до пруських прикладів автора подобавляли російських. Автор певно не зостанеться тим незадоволеним татільки кумедність виходить у тому, що основи нових національних, власне інтернаціональних поглядів д. Слонімського зовсім не підходять до націоналістичної' філософії Правдян, котрої вихідні точки за те підходять до філософіїтих, котрих власне хотів побити д. Слонімський.
Але залишімо Правдян, а перейдемо до справді учених Українців.
Перше місце, по пильности й талановитости між урартськими ученими тепер треба признати д. Потебні за його праці про мову й народню словесність українську. Про лінгвістичні праці д. Потебні я не компетентний говорити. Але про праці його про народню словесність я дозволю собі сказати що вони дуже часто мають характер самого зводу, чи показчика матеріалу, без усякого навіть натяку на те, яку ж провідну думку можна в тому знайти, в якім напрямку шукити її? До того дивно, чому це д. Потебня, при його великій пильности, майже ніколи не виходить за границі матеріалу слав’янського, тоді як тепер європейська наука поставила питання про по-добенство в творах ріжних племен і тоді, як в Росії виходять такі широко-порівнявчі праці, як петербузь-кого професора Олександра Веселовського? (Щоб мені не докорили, що я захвалюю все великоруське, а принижаю українське, я мушу сказати, що я зовсім не «преклоняюсь» перед усіма працями д, Веселовського, а надто писаними в останні роки, коли він часто громадить матеріал, навіть сирісінькій, мов у записній книжці, так що навіть один звісний європейський учений, великий прихильник петербурзького професора, як і я сам, недавно сказав про такі праці: «це не наука, аерудіція». Та все таки і в подібних працях д. Веселовського видно широку основу, котрою може покористуватись всесвітня наука.
Другий харьківський україновідець д. Сумцов недавно попробував було в «Кіевской Старині» навіть виступити проти нового європейського порівнявчогометоду в етнрграфії, але потім сам узявсь за нього; тільки дуже незручно. Його нові праці виходять набором почастних вказівок, котрі повиписувані з книг, що мов пригодою попались авторові до рук, і котрих вказівок учений не склав навіть в який небудь порядок.
Праці д. Сумцова про наших старих писателів XVI — XVII ст. цінні, та тільки по випискам з рідких тепер книг. Ясної ж, а тим паче вірної провідної думки з них не виведеш і не доб’єшся відповіді на пекуче питання: чому наше письменство в XVII ст. пішло де в чому навіть назад проти XVI ст., а потім і замерло не в одній Росії, а й у Галичині, що вела перед у XVI ст?
Праця д. Сумцова про Григоріанський та Юліанський календар на Україні явно показує, чого бракує нашим ученим для того, щоб витолкувати нашу старину, а далі дати нам раду в пекучих справах. Для університетського професора д. Сумцова, як і для сільського попа Ст. Качали, Юліанський календар це наша національна святиня, я Григоріанський це папська удка, щоб піймати нас і сполячити. Д. Сум-цов і не подумав поглянути на те, що говорили в XVI — XVII ст. про той календар протестанти, особливо німецькі, і як вийшло, що нарешті цей календар приняли й протестанти і ніхто через те не став па-півцем, ні не стратив національности.
Подібне треба сказати їй про праці д. П. Жи-тецького, напр. про останню: «Очеркъ литер., исторіи малор. нарї>чія въ XVII — XVIII в ». Поки йдуть виписки з матеріялу та граматика, то все добре й пожиточне, а як тільки вчений писатель переходить до суті письменства, до справ освітніх, до грунтів їх, так і виходить темнота, а то й просто фальшиві думки, котрі можуть нас відвести просто в край противний освіті й самому українству. Д. Житецький теж замітив, що наше письменство в XVI ст. подавало більше надії розвитись, ніж потім сталось у XVII ст. і навіть згодився з тим, що в XVI ст. оживляв наше письменство вплив західньо-європейського руху, котрий звуть новонарождінням наук (renaissance) та протестанством. Тільки ж усе таки він не міг дати собі ради далі, коли прийшлось йому говорити про новий зріст на Україні православної церкви, підпертої в XVII ст. рухом козацьким. Д. Житецький забув усе, що він було признав доброго за неправославними впливами на Україну і пішов, як звичайно наші й московські казенні писателі, без розбору захвалювати православно-козацький рух, як наш «народній», як «спасителя нашої національности». А як же вийшло, що під впливом цього спасителя наше письменство стало йти навіть назад, а не вперед по змісту і нарешті стало вимірати, піддаючись московському, — ця важна наукова й практична справа зосталась зовсім для д. Житецького і для його публіки темною. Инак-ше б було, як би д. Ж. не піддавсь старомодним словам про народ та національність, та поглянув на історію письменства других народів, де б можна було побачити, щб власне помагало, а що спиняло зріст «народнього», тоб то перш усього світського, в тім числі й простонароднього, а за тим безпремінно й національного матеріалу в старих європейських письменствах. Літературна історія латинського Заходу ясно показує, що жива світська література переховалась там після загіанування церкви, дякуючи зостат-кам класичної, до-христіянської літератури на мові латинській, котра була все таки живою для певної кляси людей; що ця латинська світська література будила охоту і в покатоличених варварів збирати й своє устне письменство, а далі розвивати його. Далі зросли світські громадські інтереси феодальні, державні, міщанські і т. и., котрим стала відповідати література, і нарешті під новим впливом до-церковної літератури то через Арабів, то просто наступив рух ново-нарождіння наук і реформації, котрий рішучо увільнив ріжні світські елементи від тісних рямок католицьких іпородив великі національні літератури. І наша література на Україні, поскільки була зачеплена тим рухом всеєвропейським, по стільки й починала жити; по скільки віддалялась від його, по стільки й замирала. Правда, наше мужицьке життя, більше або менше спеціально питоме, породило устну словесність, подібну котрій може й не знайдешь в освічених сторонах Європи, де другі кляси закрили розвій сель-ського мужицтва. Так і то треба було, щоб до нас дійшов демократичний рух Євроли XVIII — XIX ст., щоб наші письменні люде довідались про ту нашу мужицьку словесність і вирятували хоч частину її від безслідної смерти. На лихо наші народовці зле зрозуміли європейський демократичний рух, котрий привів нашу громаду до пошани простонародньої словеснос-ти, перемішали його з примусовим національством і через те не можуть собі дати ладу ні в усій історії нашого письменства, ні навіть з тим, як їм бути з нашою простонародньою словесністю, через що між иншим стали думати, що одної її досить для основи всього письменства, і в самій цій словесности не розпізнали живих, спосібних до поступу ознак і думок, від мертвих і противних поступові.
Між теперішніми істориками України перше місце займає д. В. Антонович. Праці його дають дорогий матеріял для історії України, але коло того матеріалу треба ще багато заходу, що б він став історією тоб то викладом, освіченим ідеєю. Найліпше видно це з того, що коли напр. українофіли і навіть галицькі «відрубники» бачать в д. Антоновичеві пар-тізана своїх ідей, легенькі ретушовки його праць зроблені напр. д. Щебальським, появились в «Рус-скомт. В1>стникї>» в підпору тенденцій «обрусенія», або навіть його праці з маленькими приписочками звісного М. Юзефовича видавались як програма такої сі-стеми обрусенія й релігійного примусу, якої в XIX ст. навіть російський уряд не сміє провести. (Ми говоримо це, маючи на думці переважно брошуру «Очерісьисторіи православной церкви въ Юго-Зап. Руси в XVII и XVIII ст.», фінал котрої де говориться, що в свій час польський уряд робив резонно, коли нищив пра-вославіє і що тепер рос. уряд мусить також нищити католіцизм, переносить нас в часи Пилипа II іспанського і панування теорії cujus regio, ejus religio, (чиє царство, того мусить бути й віра). Брошура та була видана від імени київської археографічної комісії (пред-сідатель М. Юзефович, головний редактор В. Антонович), але недавно передрукована в монографіях В. Антоновича без фіналу. Я висловив в «Спб. ВЪдомо-стяхъ» свою думку про чудну для наших часів ідею цеї брошури ще в той час, як вона появилась.
Ніхто з наших істориків не вміє так точно возстановити факти переважно історії державно-політичної — коли який князь або гетьман став правити, коли взяв яке місто й т. и., але д. Антонович мов навмисне обходить усі ідейні боки історії, виводи з фактів, порівнання з історією других народів і т. и., через що й можливе вживання його праць і відруб-никами й обрусителями, а ще гірше те, що ширша публіка зовсім нічого не виносить з праць д. Антоновича й через те власне не чита їх. Иноді д. Антонович натяка на «народні ідеали», котрі переважно виявились у козацтві і говорить так мов «народник». Тільки ж даремне ви б шукали в його працях ясного показу тих ідеалів, а ще менше осуду їх, показу, яке місце вони можуть мати в спільній великій еволюції європейської людности і т. и., то б то таких провідних думок, котрі одні тільки й можуть сказати громаді, як їй бути з народницькими й козацькими сімпатіями, куди їх приткнути в сучасности. Найліпший показ такої неясности проступів народництва в д. Антоновича можна знайти в одній з ліпших і най-старанніше оброблених його праць — в монографії про Палія й кінець козацтва на правім боці Дніпра. Там прекрасно показано, коли й де був Палій, кого коли побили його козаки і т. и., не видно тільки, які власне порядки були в «Паліївській державі», що там робили люде щО'-дня, як господарювали і т. и., не натякнуто на те яке місце займала та «Паліївська держава» по своїм внутрішнім порядкам і культурі в ряду других форм громадського житя європейських народів і т. и. (Вважаю не зайвим нагадати, що цей закид я говорив д. Ан-чеві ще в 1870 р., коли він прилюдно боронив свою працю про Палія, як магістерську дісертацію в Київському універсітеті).
Хиби д. Антоновича в більшій ще силі виступають у працях його учеників. Ми спинимось на одному тільки прикладі проф. Дашкевича. Між иншим він написав одну працю, котра рветься: «Борьба куль-туръ и народностей въ литовско-русскомъ государств!; въ перюдъ династической уній Литвы съ Польшею». Тільки ж, не глядючи на таке імя праці, даремне б стали ви шукати в ній справдешню історію ці-вілізації, то б то порівнання порядків державних, соціальних, освітних Польщі, Литви й Русі перед їх унією й у часи її, та показу якому ступню європейської еволюції відповідав стан кождої з трьох країн в певні епохи. Щось подібне такому порівнанню бачимо тільки в огляді прав королів польських і литовських в епоху Ягелонів. Тільки ж автор не глянув на Польщу назад, в ті часи, коли їі королі були подібні до литовсько-руських князів, а тим паче не глянув на відповідні епохи в Європі. Властивого ж культурного порівнання у його зовсім нема. А тільки повна й поріваявча студія життя Польщі, Литви й Русі, з оглядом на європейську еволюцію й може пояснити, на скільки натуральним було те, що Польща, взяла гору над Литвою, й Русю. Замісць такої студії вчений автор займає нас розмовами про те, чи «винен чи не винен» був Вітольд, або про те, що як би Свідрі-гайло вмів «соблюдать, надлежащій порядокъ», то все пішло б инакше. Звісно, після таких розмов такий великий факт, як перевага Польщі над Литво-Русю, зостається темним або цілком випадковим, або результатом «інтріг» польського вовка проти нашого українського телятки
Найбільше показує хиби теперішньої науки про Україну власне те, що ця наука ніяк не може дати собі ради з козацтвом, хоч найбільше з ним возиться. Останніми часами з цією справою вийшов чистий скандал: Куліш, один з найбільших наших національників і козаколюбців, став дуже гостро нападати на наше козацтво, називаючи його чистим розбишацтвом, похваляти польських панів, що не хотіли терпіти козацтва, та Петра І и Катерину II, що зруйнували Січі й т. и. (Розбишаками вийшли козаки в д. Ку-ліша між иншими через те, що він як звичайне наші вчені, огляда нашу історію без порівнання з історією инших народів. Тим часом в історії західньо-єв-ропейських народів можна знайти факти, з котрих методом д. Куліша можна довести, що всі корпорації й класи — лицарі, міщане, студенти, навіть монахи, а нарешті й інституція королів — були розбишаки і всі революційні рухи, як і державні війни були розбоями). Така переміна в поглядах у Куліша підняла проти його всіх українолюбців, та окрім заміток Костомарова, которий поправив деякі окремі помилки д. Куліша, українські козаколюбці нічого не виставили проти нього, окрім лайки, часто зовсім непристойної. (Най-важніше, що писане проти недавньої праці д. Куліша про Богдана Хмельницького, писано Москалем Карповим, котрий боронить козаків проти Польщі та за те видає їх головою московському урядові). Безперечно д. Куліш пересолив і наговорив багато зовсім чудного, та все таки зміна його поглядів свідчить по крайній мірі про те, що настав уже час, коли не можна оцінювати історію нашої України з погляду одного, та ще й хвилевого стану людности, ні навіть з погляду тільки національного, а надто перемішаного з православним; що треба оглянути історію нашу сукупно в усі її доби: княжо-городську,
феодально-литовську, пансько-польську, козацьку, царсько-російську (з виділом цісарсько й констітуційно-австрійським) і в усяку з сих доб звернути увагу на зріст чи занепад людности, господарства, порядків і думок громадських і державних, освіту, пряму чи обіч-ну участь Українців усяких кляс чи культур в історії й культурі європейській. Зложити правдивий суд над усіми ваганнями цих всіх справ у нашій історії можна тільки, рівняючи її 3 історією инших народів Європи. Тільки таким же способом можна сказати правдивий суд і почасно над нашим козацтвом, — над його вартістю й хибами, над причинами його смерти (осередніми, як і побічними) і над тим, щб воно залишило по собі цінного в нашому народі, котре може ще дати свій плід, а що в ньому є такого, котре треба просто «здати в архів» і признати навіть шкодливим для поступу.
Алеж наші вчені звичайно й не думають про таке опрацювання історії ні всеї нашої країни, ні по-частно козацтва, з котрим вони найбільше мають діла, а думають, що кількох доволі неясних слів про народ і народність досить буде, щоб пояснити все в такій запутаній справі.
Проте цю хибу українські вчені ділять і з московськими істориками Руси, котрі теж думають, мов би то історія Руси є наука осібна від історії всеї людности, так, як би хто з учених природників подумав би, що наука про лисиці осібна не то від загальної науки про звірів, а навіть від науки про вовків! Та все таки російські історики, хоч стоючи на державній точці, зачіпають иноді відносини Росії до за-ХІДНЬОЇ Європи, пробують виводити якусь філософію історії, показують для Росії якісь перспективи на всесвітньому театрі життя. Українці ж або обходяться без усякої філософії, або держать себе в якомусь узенькому, провінціальному та до того й зовсім неясному, плаксивому романтизмі, перед котрим людині, що не має сама охоти гіускатись у довгі наукові досліди, зостається тільки сказати: було колись, та що з того?!
Поясню свою думку такими прикладами: величатись запорожськими набігами на малу Азію й не рахувати в позітивні пригоди української історії напр. завоювання берега Чорного моря Катериною ІІ (нехай і запізнього через помилки московської політики перед Україною), або останньої війни Росії проти Турції (……) — ще більша помилка ніж та,
яку роблять московські історики дінастичних поглядів, коли вихваляють Олега Київського, а пропускають без уваги прилучення Подолії до руських земель під литовською дінастією. Далі, розводитись в історії українського письменства про всякі посередности аби вони написали два вірші по українському, а пропускати без уваги в історії культури на Україні заснування трьох університетів (нехай знову, запізно), Гоголя, перших славістів російських, Українців з роду і т. й. значить нічогісінько не розуміти в культурних справах. А в обох показаних прикладах поверховне українофільство просто зрікається свого «національного добра» на користь «зажерливого сусіда». Бувши консеквентним у поверховному національстві, прийдеться й Костомарова віддати москалям в «заесманську літературу», бо Костомаров писав переважно й найліпші свої праці по «московському». Тим часом Костомаров має в історії українства далеко більше ваги як автор «Богдана Хмельницького» і т. и. «московських» творів, ніж як автор «Переяслівської ночи» і т. и. слабих українських проб. Правдиво науковий. широкий погляд на історію України мусив би показати нашій громаді й чужим, як фатальні національно-краєві завдання українські сповнялись і під чужими урядами і як поступ цівілізації на Україні, навіть і в чужій формі, вів до того, щоб виготовити грунт для свідомого українства. Через це вияснилось би краще й те, на скільки Україна могла б цівілізуватись сама й послужити для всесвітньої цівілізаціїпри повній самосвідомости й автономії, до котрих вона поривалась нераз і котрі вона тепер може осягнути на дорозі всесвітнього поступу.
В чому наочно видно, наскільки українолюбська наука стоїть низче навіть від російської, так це в справі про історію й теперішній стан володіння землею на Україні. Скільки людей у нас заходилось коло історії селянства нашого і це, думалось би, найцікавіша справа для народолюбців. А тільки останніми часами чоловік майже сторонній, професор загальної історії, д. Лучицький пролив світло на цю справу, показавши, що на нашій Україні було повсюдне громадське володіння землею, що сліди його зостались і досі навіть там, де нема вже такого загального громадського володіння, яке є в Слобожанщині або в Новоросії, і яке мало відрізняється від великоруського. І показав він це між иншим по тих самих архівних грамотах, котрі навіть надруковані иншими Українцями й українолюбцями. Як це сталось, що ті дивились і не бачили? А так, що їм засліпили очі слова про національні духи та вдачі, слова, по котрим московський дух міг жити в громадському володіню землею, а український не міг і т. и.
Є одна галузь науки, в котрій ще недавно Українці, можна сказати, вели перед у Росії, — це те, що зветься не зовсім точно етнографією з виділом про народні звичаї й право. Наука про звичаєве право ще недавно майже була основана в Росії українофілами: Чубинським, Юхименком, Кистяковським. А тепер де вона на Україні, коли тим часом російська наука дійшла по цій части до праць європейської важности, як книги д. Макс. Ковалевського (Українець з роду, але не українофіл), — російські, французькі й англійські?!. І такий занепад вийшов не тільки через при-годову недостачу особистих талановитих спеціалістів, а через навмисну зневагу космополітичного, порівняв-чого напрямку в науці, проти котрого в часи археологичного з’їзду в Одесі виступали українофільськівчені в сперечаннях з тим же д. Ковалевським, називаючи той напрямок «плаванням по окіану безбережному». Тепер зо спеціально українського боку в один круг з працями д. Ковалевського можна по ставити хиба працю д. Волкова про весільні звичаї слав’ян, що знайшла собі місце не в «Правді», ні в «Зорі», а... в болгарському «Сборнику» міністерства народньої освітні
Для того, щоб допевнити, що це не випадкова пригода, а наслідок навмисного реакціонерства, котре запанувало в останні роки у певних українофільських колах, я мушу росказати один випадок.
Як звісно «Правда» приобіцяла була у початку служити органом європейської науки на Україні. Скоро після початку дістав я просьбу від закладача «Правди» написати європейську наукову хроніку для одного з чисел. Я відповів, що, не будучи енціклопедістом, про всякі науки писати не можу, а міг би написати про ті галузі, котрими більше займався, напр. про нові праці й теорії в науці про народню словесність (folklore) і про нові книжки по історії Ізраеля, по котрій в ті часи вийшов початок праці Ренана, що звернула на себе увагу всього світу. Тільки ж, позаяк реставратор «Правди» писав мені, шо мов би то українська громада бажає націоналізму і не хоче космополітизму й раціонализму, то я просив дати мені вказівку, як мені написати про космополітично-антропологичний напрямок в етнографії, щоб не обурити націоналістів, а про Ренана — , щоб не показатись раціоналистом? Відповіді на ці запитання я не дістав. І всякий, хто гляне на «Правду», побачить, що там і сліду нема європейської науки, котра тепер після того, як галицько-український національний рух офіціально поставлений під начальство галицького єпископату, мусить бути з гори вигнана з галицько-українського письменства. 
Нагадаю, що тим часом, як українофільске письменство, діставшись під діктатуру певних авторітетів,добровільно втікало від нових »наукових напрямків навіть в тих галузях, котрі були для нього найприродніші, як folk-lore, — польська журналістика, навіть підцензурна (у Варшаві) встигла познайомити свою публіку і з новою працею Ренана і стала видавати спеціальне фолькльорне письмо в дусі нової космополітично-антропологичної школи (Wisla), а далі й по російському почали появлятись «Этнографическое Обозрѣніе» и «Живая Старина», котрі, хоч не так рішуче, а всетаки виступають на ту ж дорогу, при чому «Этн. Обозрѣніе» має навіть сотрудників українофілів. Нарешті навіть наймолодший слав’янський брат, Болгарія, заложив фолькльорне видання, котре зразу звернуло на себе увагу ученого світу (див. Archiv für Slav. Philologie, Am Urguell і др.) і навіть почало приймати до себе українські праці. Тим часом уже років 6 — 7, коли піднялася справа реорганізації львівської «Зорі», я радив закласти при ній фолькльорний відділ на європейський лад, і були тоді сили, котрі могли поставити цю справу по європейському. Але мій проект упав не через кого, як через наших на-ціональників. Так ці добродії добровільно спиняють зріст нашого письменства гірше, ніж усяка цензура, бо нема нічого гіршого над_добровільну реакцію. І після цього ми ще будемо плакати, чому наші сусіди не шанують нашого письменства нарівні зо своїми.
З усього зараз сказаного ясно, що українське письменство й наука про Україну мусять перш усього обновитись, приставши до тих методів і напрямків, котрі тепер творять силу письменського і наукового руху в Європі й Америці й котрі няйтісніше з’язані з теперішнім всесвітнім громадським рухом: культурним, політичним і соціальним. Між иншим українолюбці мусять вийти з того вузького й поверхового національства, котре у Європі втратило змисл після 1848 року. З цього зовсім не виходить, щоб вони мусили зректися своєї прихильности до України, до її нації або й заходів, відшукати дійсні національні ознаки в історії йсучасности українського народу. г) Навпаки, прихильність до своєї країни й народу тільки виграє, коли вона очиститсься від старозаконної ненависти до чужих і освітиться світом вселюдського прямування до поступу.
Наука ж про свою національність стане на, міцний ґрунт, коли всесвітній порівнявчий метод встерегатиме дослідувачів від скорих пюверховних висновків, які робили старі націоналисти, навіть такі, як автор праці «Двѣ русскія народности», й котрих запізнені приклади можна було бачити недавно у «Правді», в очерку: «Три національних типа народніх», котрого не можна без скандалу виголосити, напр. ні на одному науковому конгресі, ні навіть надруковати ні на одній звісній науковому світові мові, напр. і на російській, на котрій появились же і навіть на свій час з виблиском «Двѣ русскія народности».
Я певнісінький, що таке обновління українського письменства й науки настане незабаром: де-які ознаки показують вже початки такого обновлення. Найшвидче б пішло те обновлення, як би наша письменська громада взялася рішуче учитися європейських мов та просто увійшла в безпосередні стосунки з європейською наукою, письменством і політикою. Але позаяк життя не жде і позаяк всі письменні Українці добре розуміють російську мову, а більша частина їх лінується учитися мов європейських, то для користи самого українського писменства треба показувати молоді чого власне мусить вона шукати у російському письменстві й посилати українських молодих письменників шукати провідних думок і взірців письменської вмілости й наукових заходів швидче у російських повістярів, навіть таких, як Успенський та Короленко, у рос. учених, як Пи-пін, Веселовський, М. Ковалевський і инш., а-ніж у теперішньому українолюбському письменстві, навіть у такому, що пишеться по російському, то б то все-таки мусить оглядатись на якусь критику, не так як українолюбські пера й чорнила у галицьких часописах 1). Бо письменство російське при всіх хибах таки
ближче стоїть до сучасного європейського руху, ніж теперішнє ураїнське.
Так ось чому я — зовсім не думаючи голосити «смерти українському письменству» (ше раз беру на себе сором і виголошую перед земляками в тому «очистительную присягу» проти доносчиків «Правди»), а власне бажаючи добра українському письменству, — вважаю тепер потрібним виступати проти тих, хто відкида російське письменство, як буцім-то нічого не варте, і тим відкида найприступніший для загалу нашої громади колодязь, де всетаки тече жива вода, і хоче засудити ту громаду, на виключне вживання, загнилої вже водиці, — а той просто мертвої! — котра 
бучно зве себе «патріотичною» українською наукою, белетристикою і т. ин.
А окрім того теперь власне треба раз на завше вияснити справу відносин українського письменства до російського взагалі. Не один уже десяток років чуємо ми про самостійність українського письменства, про його право бути рівним з російським і т. ин. Тільки ж дійсна праця українських письменників зовсім невідповідна таким претензіям, а в письменстві може ще більше, ніж у чому иншому, право без праці, що дає силу, не має ніякої вартости: буряти, напр., мають може ще більше право мати свого Шек-спіра, ніж Англічане, котрі з певного погляду могли б задовольнятись латинською мовою, та отже англійського Шекпіра увесь світ чита, а про бурятського не чути. В часи «Основи» українські письменники ображалися, коли навіть московські слав’янолюбці такі, як їв. Аксаков, В. Ламанський згоджувались на те, щоб українське письменство було собі, та тільки для «домашняго обихода». Але ж теперь, майже через ЗО років, по совісти треба сказати, що ми самі, російські Українці, мало зробили для того, щоб добре виповнити навіть ці рямці, хоча зробили кілька кроків, щоб виступити з цих рямців переважно в літературі перекладній, хоч виключно поетичній. Прози української окрім белетристичної, як не було так нема ніде, окрім у женевських виданнях.
При цій нагоді зазначу, що пора б уже порахувати перешкоди й переслідування, яких дізнали за останні ЗО — 40 років літератори й письменство російське ліберально-радикального напрямку, й українське. Звісно, проти російського письменства не було таких загальних заборон, як проти українського 1863 і 1876 р.р., та все таки, напр., кара Чернишевському і гурткові його у 60 роки, висилка в Сібір цілої купи літераторів у 70-ті й 80-ті роки, заборона «Современника», «Русскаго Слова», «Отечественныхъ Записокъ», «Дѣла», не числячи газет, і вигнання цілого ряду ліберальних професорів з катедр, — чогось та коштують. А проте ліберальна наука й література в Росії живе й бореться далеко енергійніше, ніж українське письменство, котре має коло себе грунт у Галичині. Напр. заборона 1863 року не виключила можливости друковати по українському не тільки белетристики, але й наукових праць, а забороняла тільки духовну й популярно-наукову літературу. Чому 'ж ні один український учений не видав наукової праці за тих часів? Далі, закон про друк 1865 р. давав усякому можливість обійти попередню цензуру, друкуючи у Петербурзі й Москві книги у 10 аркушів, котрі заборонити мав право тільки суд, і кілька років цей закон досить сумлінно сповнявся. Чому ні один український письменник не попробував скористуватися тим законом і поставити навіть адміністративну заборону 1863 року перед судом, котрий в ті часи держав себе досить незалежно і пропускав не раз такі книги, котрі цензори хотіли задержати і навіть (вироком про Вундта «Душа человека и животнаго») укоротив руки духовній цензурі взагалі. Тим часом росйські ліберальні письменники тим законом користувались і навіть вибороли для себе певний простір, котрого зовсім не сміє відняти від них і Побєдоносцівська доба. Нарешті я спитаю, хто перешкожав напр. Костомарову видати переклад Біблії й популярно-наукові брошури напр. у Галичині? Хто перешкожа ученим українолюбцям закласти в Галичині серйозне наукове видання і т. ин.?
Не дуже то багато зроблено й у Галичині, а надто осібними Українськими національниками, бо як би від їх письменського плоду відкинути те, що мусило бути зроблено, бо від самого уряду згори були признані Українцям школи, і що зроблено за оплатою урядовою, то зостанеться не дуже багато. А як ще й те розібрати що до середньої вартости, то зістанеться справді цінного ще менше від того, що зроблено російськими Українцями. Не можна пропустити того факту, що у галицькій пресі спроби перенести досвоєї хати передові наукові й літературні думки й заходи європейські, то б то надати живий характер літературі, роблені були майже виключно радикалами: у «Громадськім Друзі», «Дрібній бібліотеці», «Науковій Бібліотеці», «Літературно-Науковій бібліотеці». Проби ці прийшлося радикалам робити не тільки без помочі національників, а при опозіції з їх боку. Те ж треба сказати й про такі проби, як «Жіночий Альманах». Навіть єдиного галицького белетриста після Федьковича, котрого може читати літературно-вихована публіка по-за Галичиною, радикала Франка, націоналістична громада трохи на той світ не загнала й не перестає обкидати болотом. Та й самого Федьковича повісті видав радикал і навіть «обруситель», по словах національників. Ось де між иншим, треба шукати причин невеликої прихильности радикалів галицьких до націоналистів. Усе живе, не тілки в політиці, але навіть у письменстві, приходиться радикалам вносити в свою громаду з бою проти національників, котрі хотять вдержати скрізь панування мертвецької рутини і добровільно спиняють зріст нашого письменства до рівности з європейським.
Тим часом російське письменство, не глядючи на всі перешкоди з боку уряду, не спало й добилося собі становиська світового й осібно у колі слав’янсько-му. Чи це кому подобається, чи ні, а європейський світ признав російське письменство рівноправним членом у своїй сем’ї і тепер не проходить тижня, щоб не появилось чого-небудь перекладеного з російської на яку-небудь світову мову: французьку, німецьку, англійську. Багато європейців тепер учиться російської мови, і недалеко той час, коли вона буде принята в число мов світових.
Серед слав’ян російська мова стала вже дійсно посередньою. Цього хиба сліпий не завважить, коли буде їздити по слав'янських землях. Я, напр., ще в 1871 р. у Празі ніяк не міг вдержати з Чехами розмови по чешському, бо вони (навіть ті, що ніколи небули в Росії) говорили зо мною по російському. Недавно мені довелось бути в Сербії, і я побачив теж саме. На одному офіціальному візіті розмова почалась по французькому, та приймавший, мене достойник попрохав у мене «дозволу говорити по російському». А йому добре було звісно, що я далеко неприхильник офіціальної Росії. В Болгарії я що дня бачу приклади, як напр. Чех або галицький Українець (народовець, котрий ніколи не був в Росії) говорить з Болгарином по російському. Поляки більш инших слав’ян опираються проти вживання «московської» мови. Напр. у Женеві можна побачити студенток Польок, котрі скінчили гімназію на московській мові в Варшаві, або й в Одесі, а розмовляють з Росіянами не инакше як по французькому. Тільки ж коли Поляк за гряницею став до практичного діла, зараз пише на своїх дверях у Женеві й Парижі, як і в Софії: «здѣсь говорятъ по русски», а в Болгарії польскі емігранти, напр. лікарі ще до війни 1877 р. просто починали говорити з Болгарами по російському і є такі, що й досі майже на тому й зістались.
І зовсім не треба думати, щоб таке вживання мови російської було зв'язане з яким небудь «москволюбством», а надто з таким, про яке говорять у Галичині. Зовсім ні. Специфичні писання секти «московських слав’янолюбців» всього менше читаються слав’янською (як і російською) публікою, а читаються нею власне ті писання, котрі звались колись у Росії «западническими» — твори Тургенева, «Вѣстникъ Европы» і т. п. Таке я бачив у 1871 р. в Празі; те ж саме бачу тепер у Болгарії. Нігде в світі теперь так не лають Росію, часом не саму тільки урядову, як у Болгарії і нігде тепер так багато не купують російських книг, як у Болгарїї-ж, і купують тих книг багато на кошт уряду, котрий на ножах з Росією. Читають Болгаре російські книжки орігінальні, а також перекладні, бо якже напр. студентові вищої школи історикові не прочитати Бокля або Спенсерачи Момзена, а коли він не знає ні англійської ні німецької мови, то мусить читати по російському. Недавно я робив пробу: давав болгарам — студентам читати польський переклад звісної книги Американця Моргана про первісні громади, так мені його вернули: кажуть «важко розуміти».
Цю пригоду — всеслав’янську вартість російської мови треба признати як дійсність, проти котрої упиративсь, все рівно, що противу рожна прати. (Подібна проява показується і в германському світі. Так напр. Датчане, хоч не люблять Німців, а часто пишуть по німецькому, коли хотять ширшої публіки. Так робить звісний Брандес. Так же поступає й багато Голандців). Не важити цеї дійности така сама глупість, як і для вартости російської літератури зневажати осібні національні слав’янські мови й письменства, в тім числі й наше українське. Всякому своє, по його силі! В усякім разі ми, російські Українці, нічого не тратимо на тому, що признаємо російську — «московську» мову за посередню слав’янську, бо ми їі знаємо й завше знати будемо. Тому ж, хто б у такому признанню побачив, яку зраду чи шкоду для осібних українських справ, я нагадаю, що таке признання входило в програму Кирило-Методієвських братчиків 1847 р. Костомарова, Шевченка й инш., котра й досі є найрозумніше зі всього, що вигадало україно-любство.
На цьому тепер ми й скінчимо розмову про вартість для України російського письменства, а мусимо поговорити про те, що таке «обрусеніє», звідки воно взялось, на чому опирається і після того про те, як найліпше з ним боротись.
IV.
Звідки пішло обрусеніє? Самобутні мудрования в цій справі українсько-галицькі. Потреба наукового досліду цеї справи. — Державньо - національний централізм і культурний космополітизм з національним автономізмом у старі віки. Дві-сістеми в початку середніх віків у Європі. Латинський централізм в церкві римській і національний автономізм протестантський. Централізм у церквах східніх. Національний централізм в англійській державі (Нормано-анжуйська Англія, Валія, Ірландія, Шотландія), у старій королівській Франції, в Бургундії і новій по-революційній Франції. Французькі республіканці-централісти. правдиві батьки теперішніх „обрусе-ній“. Германізація. Обрусеніє.
Сподіваюсь, що скільки небудь безсторонні читачі розібрали нарешті мої думки про національність і космополітизм, а також і про вартість для Українців теперешнього російського писменства й про вагу для них на далі російської мови. Хто буде мені ще тикати, що я взагалі не признаю національносте, а почастно української, або що я проповідую обрусеніє, з тим я більше говорити не буду. Тепер по черзі справ нам треба розібрати, що то таке сістема обрусенія, звідки пішла вона, на чому держиться? Тільки тоді, коли ми точно відповімо на ті питання, ми можемо відповісти й на друге: як ліпше боротися з цим лихом?
Знову я б радніший просто приступити до розбору цеї справи не зачіпаючи нікого, так знову не можу так зробити, зваживши обставини, при котрих мені приходиться говорити з громадою.
Мене повідомляють з певного боку, що слова мої приймаються гірше ніж як чудацькі, що вони «страшенно непопулярні», бо українська громада гаряче почуває свою національність і ставить ії вище всього, обрусеніє ж так допекло їй, що вона гаряче готова битись не тільки з ним, а зо всим, що хоч поверхово нагадує обрусеніє і навіть з тим, хто холодніше дивиться на нього. Ще мене повідомляють, що українська громада дуже не задоволена полемикою проти тих, хто, нехай і з помилками й хибами, а все таки служить найважніщій тепер для неї справі — ширення національної української свідомости й ненависти до обрусенія.
Треба коротко відповісти на ці закиди.Перш усього скажу, що хто хоче по правді служити громаді, той мусить не гнатись за популярністю і навіть пам’ятати мудрі слова Ренана, котрі я вже раз мав пригоду нагадувати, що «иноді найліпший спосіб мати рацію, не боятись пробути певний час не в моді». А ще важніще, що сама боротьба з певним лихом потребує холодною розсліду справи, мабуть чи не більше, ніж гарячого почуття. Щоб ви сказали про лікаря, котрий би озброївся самим тільки гарячим почуттям на боротьбу з певною хоробою? Чи не прирівняли б ви його до того кухаря в Гоголевих «Мертвих Душах», котрий державсь сістеми: «катай, валяй, было бы горячо»?
Що до полеміки та ще й різкої, то я покли-куюсь на одну з поезій Шевченка:
Ой вигострю товариша,
Засуну в халяву;
Та піду шукати правди...
Та спитаю в жидовина...
І у ченця, як тралиться-Нехай не гуляє,
Та святе письмо читає,
Людей навчає...
Отті наші вчені національники, що маючи всі засоби і навіть будучи просто службою обов’язані стежити за наукою, досі сидять на думках, які наука в Європі вже покинула 30 — - 40 рокі в назад; от ці наші публіцісти і політики, котрі стають до праці, не вислідивши її цілів і способів науковим способом, не познайомившись, як така робота ведеться по більш освічених сторонах, хиба це не ті ченці, котрі гуляють? Хиба не треба хоч показати їм гострого товариша з халяви? Помилиться той, хто подума, що полемістові так любо ходити по світу з таким товаришем, замісць того, щоб ходити з хлібом-сілью, або санітарові любіше гребтись у бруді, ніж ходити по рожевих садках... З рештою в словах моїх про більшучастину названих вище писателів і вчених Українців нема, власне, ніякої полеміки, а є тільки отвертий вияв моєї думки, на котрий всякий має право в літературній республіці і котрий є навіть обов’язковим знаком пошани до чесних і заслужених писателів. І мені б першому стало гірко, як би мої уваги були ким небудь взяті за напади. Коли я з чим полемізую, так це з лінивим на думку, а буйним на слова шарлатанством та з крутійством, котрі хотять взяти монополію українолюбства. Це такі прояви, котрі справді мусять бути викоренені ножем полеміки з нашого поля...
По цій передмові, гірко зітхнувши, о Музо, над нашею долею, — трошки пополемізуймо, а потім приступимо просто до діла.
В останні часи по нашому написано чимало проти обрусенія, тільки в більшости писання це нагадує страви Гоголевого кухаря. На нашій половині 0ВРОПИ мозок у людей ще дуже лінивий і довго думати не любить, а любить короткі заходи, рішучі слова. Це можна запримітити однаково в Москаля, як і в Українця, в Поляка, як і в Болгарина, — у консерваторів, як і у революціонерів, у космополітів, як і у націоналістів. До того я мав уже нагоду завва-жати, що наші українські національники, хоч на словах і бунтуються проти Москви, а на ділі живуть московськими ж думками і московськими ж способами думати, навіть не дуже то перелицьованими, беруть напр. основи своєї націоналістичної філософії просто в московських «самобытниковъ» і навіть ще не першого сорту. Між иншим у таких «самобытниковъ» ще за часів царя Миколи була думка, що, мовляв «русскому человеку всі! ніїмєцкія науки и машины можетъ заменить одна природная сметка да глазомЪръ». Така самобутня думка ускочила навіть в голови російських соціялистів-революціонерів Бакунінськогб «согласія»,вважаючих себе космополітами, котрі проповідували нікчемність «буржуазныхъ наукъ», і глибоко
залягла в головах «русскихъ народниковъ» всяких «согласій», від Юзовського до Льво-Толстовського. Подібна ж зневага до «науки узловатого Німця», котрій противуставлялась «своя мудрість», продиктуй вала Шевченкові звісні уступи в його «Посланії», істинно глупі, і вони власне через свою глупоту, котра освящає лінивство нашого мізку, так само стали популярні, як і виклики Бакуніна проти буржуазних наук і шкіл.
Звісно, тепер зовсім без наук (і досі для нас німецьких та буржуазних!) та без сяких-таких машин не проживеш. Я знав колись у Женеві одного російського народника-соціалиста, досить доброго кравця, котрого «спропагандировали» Бакуністи і котрий схотів бути хліборобом *) та ще й на «чистій» землі, в Америці. Той народник не признавав ні наук,, з книгами, географічними картами, ні машин, напр. залізниць, пароходів і т. и., але все таки вживав ножів і ножниць, хоч я йому й доказував, що відповідно до його думок не треба йти дальше зубів та ніхтів. І в Америку він хотів дістатись не просто плавом руками й ногами, а все таки на старенькому човнику, котрий стояв прив’язаний коло берега Рони і котрий він думав украсти. Атласів наш народник не признавав, а все таки вривки географії дійшли до його і він таки знав, що Рона тече в море та що Америка за морем; він тільки не знав про пороги на Роні, про Perte du Rhône та про те, що таке Середиземне море, а що Атлантіка. 
Не раз мені нагадується цей народник, коли я бачу або читаю «самобытниковъ» московсько-консервативних і російсько-революційних, народників, українських народовців і т. и. Надто часто приходиться мені споминати мрії мого народника про човен на Роні. Згадую я його, як він думав викрасти той човник і
г> Бачите, хлібороби — це чистий „народ“. К слову сказати, й наші русько-українські радикали не могли йнакше назвати газету „для селян і міщан“ як „Хлібороб“?проскочити не заміченим від берегової поліції швейцарської і французької, коли я читаю темні натяки про те, що наші національники думають визволити Україну з пазурів Москви анонімними статейками в галицьких виданнях. Згадую я його й тоді, коли читаю загальні проби філософії наших національників. Бо що-ж таке їх теорія спеціальних національних духів українського й московського, як не старенький човен, викрадений коло берега «Москвы різки», де його збудовано 50 років назад по образу Гегелевої барки на річці Шпреї?
Приступаючи просто до справи: звідки пішло «обрусеніє», ми знаходимо, напр. у «Правді» десятки вироків, що воно йде «з духу, вдачі, характеру, історії великоруського народу». Коли поглянеш на те, чим підперають сотрудники «Правди» такі вироки, то побачиш в них зовсім уже кухарів Гоголевого Ноздрьова, так що спинятися на них значило б зовсім уже гаяти час. Трошки старанніше, хоч в тім же роді, озброєний сотрудник «Діла», д. Баштовий, котрий недавно виступив з довгою статтею «Українство на літературних позвах з Московщиною», і про нього треба сказати кілька слів.
Основні історично-філософичні думки д. Баштового ті ж самі, котрі виложив сістематично Москаль Данилевський в книзі «Россія й Европа» і котрі в своїй суті є ніщо друге, як Московська перелицьовка Гегелевого германофільства, котра запізнилась років на 30 — 40. Д. Баштовий не звернув уваги навіть на російські критики основ цеї філософії, зроблені дд. В. Соловьовим, Кареєвим, і инш. Про власний перевір та передуй тих основ д. Баштовим нічого й говорити. Д. Б. досі вірує в цільні національно-культурні типи й нічогісінько не знає про інтернаціональні елементи навіть у старих азіатських культурах, більш ізольованих (відділених) ніж середземно-морська й європейська культура, в котрій ріжні національні елементи перемішались з досить давніх часів, коли по-казався вплив — Єгиптян, Асіріян, Фінікійців на Греків і т. и., то б то з самого початку грецької історії в XII ст. до Р. Хр. Баштовий, зайшовши в суперечці з д. Пипіним про «Исторію русской литературы» д. Огоновського аж у стару Азію, шука там цільних національно-культурних типів, говорить про Китай, Індію, Юдею, і ані на хвилину не спиняється над тим, що в Китаї теософія Лао-дзи зовсім подібна до теософії індійських брамаїстів, а що потім серед Китайців поширивсь індійський буддізм і пустив глибокі коріні. Д. Баштовий ще досі вірує в те, що жидівська культура основана на «чистому монотеїзмі», тоді як європейська наука давно вже доказала, що в свій час Жиди були такі ж фетішісти й політеїсти, як і другі народи, що жидівський монотеїзм пізніщих часів виробивсь інтернаціональним процесом, під впливами на Жидів думок іранських, єгипетських (в Єгипті державна проба свого роду монотеїзму зроблена була ще під XVIII дінастією, тоб то ще за 1500 років до Р. Хр.) і навіть грецької філософії. Коли вже говорити про «чистий монотеїзм», то треба б пам’ятати, що він появився тільки в освічених європейців в часи деїстичної філософії після реформації, а до того часу навіть христіянство було свого роду дуалізмом і навіть політеїзмом. І всею такою старою й хисткою машинерією д. Баштовий хоче допевнити, що в «Українців є свій національно-культурний тип, а в Москалів його нема й не може бути». Зовсім, мов у звісному анекдоті про те, як колись високий візітатор зайшов у шпиталь божевільних і стрів там індівідуума, котрий показав йому усіх хорих, а нарешті сказав про одного: «а це послідній дурень! дума, що він Ісус Христос, — коли всьому світові звісно, що Ісус Христос — я!»
Сівши на крадений човник, стару й підгнилу теорію осібних цільних і віковічних національних духів, д. Баштовий пустивсь розмовляти про справу національно-державних централізмів і національної автономії в Європі. Про цю справу не могло нічого дати д. Баштовому російське письменство — очевидно єдине, котре йому доступне, — бо по російському в цій справі є тільки мої статті «Новокельтское и провансальское движеніе во Францій» в «В. Европы» та С. Псо-долінського) про Каталонію в «Русской Мысли». Перших д. Баштовий не згадує; і очевидно не знає поданих там фактів; другу зна тілько в досить безцеремонній переробці д. Мордовцева. То й прийшлось д. Баштовому або піти в науку до «узловатого Німця», або проповідати «мудрість свою», склавшись на «глазомЪръ». Як добрий український національник, він вибрав останнє, і по «глазоміру» поділив Європу на три полоси по породах (расах): на романську, німецьку і російську. Держави першої раси, по слову д. Баштового, можуть прикласти до себе приказку: живи сам і другим давай жити. Про Австрію й Прусію (держави німецькі, по д. Б — ому), можна сказати, що там вже инший девіз: живи сам і другим трошечки давай жити! В Росії же панує такий девіз: живи сам і нікому иншому не давай жити! («Діло» 1891, ч. 66).
Далі ми будемо докладно говорити про відносини державної й недержавних національностів у Франції, і читач сам побачить, на скільки вірно схарактеризував «глазомір» д. Баштового романську полосу Європи. Поки що скажемо, що не тільки Австрія, навіть у Транслітавії, рай для провінціальних національностів, але й Прусія і сама Росія не дійшли ще до державного національного централізму французького.
Що до Росії, то ми тут скажемо, що до неї тепер в усьому, а надто в літературних справах, скоріше може бути приложена приказка: і сам не живи, і другим не давай жити! В літературі ця приказка олицетворяється попередньою поліцейською цензурою, котра була колись в усій Європі, в часи, коли там панували політичні порядки, подібні до теперішніх російських, а тепер зостались тільки в Росії....................................Ця цензура зробила можливими заборони української літератури приказами 1863 і 1876 рр., звісно, неможливі тепер ні в якій державі Європи. Але ж цензура душила й душить і російську літературу і не так далекий від нас той час, коли міністр освіти і шеф цензури, гр. С. Уваров, котрий ще був освітніший од багатьох російських чиновників, казав прилюдно: «Хоч би вже раз література російська зникла, спокійніше б було»! Винувати громаду Росіян за сістему обрусенія так, як можна винувати Французів або Німців за францізацію або германізацію, — тепер ще принаймні передовчасно, бо закони в Росії пишуться не парламентами, вибраними поголовним голосуванням, як у Франції та Германії. Пождімо, то тоді й судитимемо.
Як дісталась у романську полосу д. Баштового Бельгія, ми й зрозуміти не можемо. В Бельгії властиво Германців більше, ніж Романців, бо по ревизії 1880 р. було 2.479.747 душ людности з виключно фламандською мовою, 2.327,867 душ з французькою та 433.749 обомовних, так що в ній германська раса перемагає тим більш, що обомовні здебільшого Фламандці з роду. Дійсно Бельгія належить до держав рішуче мішаного національного складу, як Швейцарія та Австрія, і не диво, що там мови обох національностів дійшли майже до повної рівноваги, але це сталось зовсім не через толерантність романську проти других національностів. Ми покажемо далі цю толерантність властиво в Бельгії, а тепер скажемо, що й у новому бельгійському королевстві, котре вийшло з спільного повстання Фламандців і Французів (Балонів) проти корони голандської в 1830 р. — Фламандці лиш довгою боротьбою в письменстві, в радах міських і державних добились того, що тепер мова їх майже рівноправна з французькою. Не далеко ходючи, досить було прочитати напр. в Indépendance Beige (котра досить поширена і в Росії) спори в бельгійському парламенті, які велись три роки тому назад з поводу проекту закону, що примушував офіцерів армії знати обидві краєві мови, щоб побачити, що Катковщини є чимало й у Бельгії. Вся ріжниця тільки в тому, що при парламентському порядку, хоч-би й цензовому, не можна придушити національність, котра становить більшість в державі і котра свідома себе.
Це все міг би знати досить лехко й д. Баштовий, як би замісць того, щоб покладатися на «гла-зомір» та на окрушки, які до нього дійшли з московської ж літератури, він пішов на час у науку до «узловатого Німця», і щоб говорити про Прованс і Францію, переглянув хоч за два роки Armana Prou-vançau та Le Félibre, a для Бельгії глянув би в книжку De Haulleville, La nationalité belge ou les Flamands et les Wallons та Роденберга Belgien und die Belgier, або хоч на витяг з неї про фламандську літературу в Deutsche Revue 1881 (IV — V), коли не працю Графа про літературу в Бельгії в ювилейному виданню Cinquante ans de liberté (1830 — 1880). Не пошкодило б заглянути в книжечку Ad. Fischhof’a, Die Sprachenrechte in den Staaten gemischter Nationalität, котру колись хвалило й «Діло».
Вся ця «німецька наука» потребувала б 7 — 10 день праці та 20 — ЗО франків видатків, а просвітила б д. Баштового й про Прованс і про Фламандців почастно і про всю справу національного централізму й автономізму взагалі, та ще де про що.
Тепер же, читаючи таких оборонців українства, як д. Баштовий, не кажучи вже про публіцістів «Правди», скільки небудь тямущий прихильник українства мусить молитись: боже, порятуй нас від приятелів, а від ворогів і самі ми врятуємось!
Галицькі редакції, котрі друкують самобутні проби українських любомудрів в справі «обрусенія», могли б від себе поучити їх трохи, нагадавши, що в самій Австрії було й навіть досі є чимало германізації, румунізації, ігаліянізації, полонізації, мад’ярізації, навіть над нашими ж Українцями, так що, коли такісістеми родить певний дух, то духу того досить по всіх расах: германській, романській, слав’янській, фінській. Та в Галичині до лінивства мізку прилучаються ще явні хвороби, котрі виносять люде зі шкіл попівської й адвокатської, через котрі звичайно переходять освічені Галичане. Ці хороби: поверхова балаканина й .партійність, при котрій людина й сама зна що говорить нісенітницю, та вдовольняється тим, що так, мовляв, треба для справи, котру ми тепер боронимо.
Тим часом серйозні люде мусять же зрозуміти що ні «глазоміром», ні партійною балаканиною серйозного діла не виясниш, і поважної та досить складної справи не наведеш на добру дорогу. Треба иншого заходу — холодно-наукового. Попробуємо ж підступити до справи обрусіння з таким заходом, на скільки вистачають наші сили, й поставить наші досліди на суд громадський, котрий може доповнити або поправити в наших думках те, що в них є невірного, або й зовсім їх перекинути, та тільки все ж таки не «глазоміром» а ні гарячністю, а холодним науковим дослідом.
Перш усього спитаємо: чи не було, або чи нема й досі в державах инших народів, окрім Великорусів, чого небудь подібного обрусінню?
На скільки нам звісна історія й теперішній|стан Європи, то ми можемо сказати, що не було й нема такої нації й національної держави, де б не було свого «обрусенія», або й не зосталось слідів його й досі, і що, значить, сістеми подібні обрусенію суть ознакою не певної національности, а певного порядку громадського, котрий відповідає певлому періодові зросту народів.
Оглядаючи історію всіх культурних народів, ми мусимо прийти до виводу, що сістема примусової національности є такою ж всесвітньою проявою в громадському життю, як і сістема примусової релігії. Першою підставою обох сістем служить дикийсуб’єктивизм, котрий пха людей дивуватись тому, що не подібне до їхнього, сміятись з нього, ворогувати, нищити. З певного культурою цей дикий суб’єктивизм може то сістематизуватись і розростатись, то ослаблятись і щезати. В життю релігійному нетолерант-ність сістематизується й росте до крайніх розмірів вкупі з ростом монотеїзму, як це ясно видно з закону жидівської сінагоги, котрий приписано Мойсею, і з релігійної політики христіян і магометан. Те саме, що монотеїзм в політиці релігійній, є державна централізація в справах політики національної; до тих же наслідків приводить і централізація церковна, перший ступінь до котрої робить церковна арістократія. Це доказує історія всяких рас.
Звісно, ми не можемо тут давати спеціальної наукової дісертації, а тільки нагадаємо в певній сісте-мі важніші факти, в тім числі деякі досить звісні навіть з гімназіяльних підручників. За останнє просимо прощення в читачів, звертаючи вину на тих наших національників, котрі пускаються в політику й публіцистику, закинувши навіть гімназіяльну науку.
Оглядаючи історію національних централізмів, природно здибаємось із проявами противенства тому централізмові, з пробами заснувати національний автономізм на грунті теоретичному. Перший звісний приклад національного примусу в історії можна побачити в учинках одної з перших військових держав — асірійської, царі котрої, завоювавши Єгипет, в VII ст. до Р. X., примушували єгипетських князів переміняти імена їх столиць і свої власні. Певно, подібні вчинки робились й другими подібними державцями, та тільки нам вони не звісні. Друга велика деспотія, котра досить скоро по асірійській завоювала передню Азію й Єгиппєт — персидська, показує нам противний приклад — певну наґцональнутолеранцію, бо до нас дійшли декрети персидських царів, писані мовою не тільки персидською, а й вавилонсько-асіриською, сузіанською, єгипетською. Та тільки тут не можна вбачати спеціально-расової толеранції Персів; це було наслідком чисто історичних обставин. Перси в момент, коли завоювали або, як тепер виясняється, взяли за згодою певної части людности Вавилон, стояли культурно низче від Сузіанців, серед котрих давно засіла персидська дінастія, і Вавилонян, і були під впливом сузіанської і вавилонської культури, через те й поставились до неї толерантно. Це той же самий прояв, який ми бачимо в перших вчинках Римлян відносно до Греків, в відносинах варварських королів (Готів, Бургундів, Франків і инш.) до Римлян, а в наших сторонах у політиці литовських князів. Прояви подібної толеранції бачимоТ Треків за часи Птоломеїв у Єигпті (де знаходимо декрети царів грецькі й єгипетські), але дуже слабі, бо в ті часи Греки вже з погордою дивились на чужинців — варварів, так що вище державне життя в поолександрівських греко-азіатських царствах, як і в 0гипті, правилось на грецькій мові (як мало в таких справах має ваги «національна вдача», видно напр. із того, що Перси за часів Ахеменідів були досить толерантні до віри чужинців, тоді як за часів Сасанідів, коли віра їх дуже наблизилась до монотеїзму, гонили єретиків і чуже-вірців майже так, як христіяне). ТГолітика цйх греко-азіятьских держав до національностів не-грецьких виложена вся в словах листу Арістотеля до Олександра Великого: «Пам'ятай, що для Греків ти старшина, а для других ти пан». Грецький національний централізм пустив такі коріні в західній Азії, що навіть у державі Партів (іранської породи) офіціальна мова була грецька, як потім у середньовічних державах 0вропи такою мовою була римська.
На заході старої 0вропи першою завойовницькою державою на велику скалю стала римська, котра й, будучи ще республікою в Римі, була централістичною на провінціях. Маючи певну культуру й опіраючись на досить численну італіянську народність, Римляне дивились з висока на більш-менш варварські нації заходу, і покоряючи їх ставили під адміністрацію й юрісдикцію своїх чиновників, котра вся справлялась на італіянській мові, так що римська держава дає нам перший великий приклад денаціоналізації про.ві нціалів. обрусе-нія окрагн', коли хочете вжити такого терміну. (З зЖодньсьєвропейських своїх підданих Римляне мусили найбільше попускати Галам (Кельтам) за-альпій-ським, так і то тепер звісно з надписів, що гальська мова дуже ще була розширена по всій теперішній Франції навіть до кінпя римської держави, але всі офіціальні надписи там виключно латинські. (Momm-zen, Röm. Fesch V 90 — 92).
Як було сказано, спершу Римляне обертались толерантно до більше культурних Греків і певно до на пів - грецького Сходу. Але згодом звичка централізації взяла перевагу й тут, і латинська мова стала брати перевагу в офіціальному життю й східньої половини римської держави на стільки, що навіть після того, як держава та поділилась, навіть у Візантійській імперії, пройшло кілька віків, поки грецька мова визволилась із під латинської і стала офіціальною, на свою чергу примусовою для окраїн.
Тим часом, коли так на грунті державного централізму розроставсь по культурному світові централізм національний, появились зерна й реакції йому — свідомого національного автономізму. Зерна ті зародились у початках культурного універсалізму, котрому помогло зрости само лихо — завоювання. Найстарші звісні початки того універсалізму дає нам пропаганда буддізму, релігії, котра повстала серед стосгунків ріжних націй в Індустані й котра (як свідчать надписи Асоки) вже напевне за 250 років до Христа проповідувалась ріжним націям і по за Індією осібними апостолами (мисіонерами — посланцями) на ріжних мовах. Так ця перша на світі протестантська й демократична віра (котра йшла проти вір старих попів і навчала, що всі люде рівні), а також перша віра інтернаціональна (спільна багатьом народам), перша стала вживати й усяких мов, між ними й зовсім невчених і навіть диких і освящала їх. Так в Індії буддівці вживали по при мові старих святих книг (санскріту), й мови простої (палі), а далі й мов усяких народів південної й східньої Азії, на котрих перше писане було — притчі з життя Будди, «добра наука» (євангеліє) цього Великого Учителя, і котрі певне через те тільки й не пропали. Цікаво, що через переробки з іранської переробки життя Будди, оповідання про його, під назвою Життя цесаревича іосафата, зайшло у Європу, де христіянська церква признала святим цього Іосафата і де воно розповсюдилось майже на всіх мовах.
Не так упорядкована була проповідь старих вір передньої Азії й Єгипту, аж поки й тут з ріжних вір виробилась віра, подібна до буддівської — христіянська. Коли після персидської держави передня Азія, північна Африка та середземноморська Єврогіа зблизились в державах греко-македонських, потім у римській, то почалось досить жваве взаємне познайомлення між ріжними народами й вірами. Ми знаємо, що пропові-дачі вір єгипетської, малоазійської, сірійських і других заходили аж у Рим, де їх охоче слухали жінки. Зостались і уривки з перекладів і переробок на грецьку мову святих книг єгипетських (кн. Гермеса) фінікійських, вавилонських і друг.
Найбільше звісно нам про ширення на чужих мовах і серед чужих людей віри й святих книг жидівських.
Після того, як старе жидівське царство було зруйноване, Жиди по неволі, а почасти й по волі розійшлись по ріжних країнах, від р. Євфрату до Риму, і стали забувати стару свою мову, котра зосталась у їх святих книгах. В Азії вони почали навіть писати новіші святі книги мовою сірійською, близькою од їхньої, а в 0гипті й Малій Азії говорили мовою грецькою й нарешті переклали (за 150-100 р.до Христа) свої старі святі книги на грецьку мову й подописували на ній нові, так що й увесь збір цих книг стали звати грецьким словом Біблія (Книги).
Коли серед Жидів, котрі так перемішувались з чужими народами, повстала друга в історії протестантська віра, христіянство, то й вона почала робитись інтернаціональною і вживати ріжних мов, як і буддівство, і тим освящати ті з них, на котрих раніше не було письменства. До нас не дійшло христіянських книг, писаних по жидівському. Найстаріші з христіянських книг, Листи Апостола Павла, писані по грецькому. Також по грецькому ми маємо й євангелія й другі писання апостольські. Але з 11 віку по Р. Хр. почались переклади Христіянських книг на мову сірійську й єгипетську, далі з НІ в. на латинську аж поки в V в. переклав св. Ієроним на латину (не дуже зручно і з помилками) всю Біблію, котра й досі вживається в рим. кат. церквах п. н. Вульгати. В IV в. зроблені проби перекладу Біблії на мову подібних до Німців та Шведів — Гбтів, котрі прийшли було з Дніпрових сторін на Дунай; в V в. появилась Біблія на мові арменській, в IX в. на слав’янській (староболгарській) на котрій і досі вона читається в наших церквах.
Побік обміну релігійного між народами йшли початий й обміну творами науковими й поетичними, котрі теж підкопували національну пиху й зневагу до чужих народів і підпирали думку культурного у ні-1 версалізму, цю найліпшу підставу для національного автономізму. Тепер знаходяться сліди проби переробок творів грецьких філософів для Єгиптян. Давно звісні переклади творів грецьких філософів і лікарів (Арістотеля, Галена і др.) на мову сірійську (найбільше між V і VIII в.), з котрої вони перекладались потім (з X в.) на арабську мову, а з неї пішли переклади латинські і т. и. (Нагадаємо, що перші проби перекладів Арістотеля з арабського на латинське були прокляті папами 1209 і 1231 р., котрі веліли катам палити ті книги). Більше росповсюдились: повість про Олександра Великого (котра певно пішла з Єгипту та обійшла всі мови передньої Азії й geponn), про Трою, а ще більше витяги з індійської збірки байок, перероблені спершу для Персів, а далі для Сірійців і Арабів (Каліла ве Дімна), а нарешті для всіх народів середньовічної історії та «Книга Семи Мудрих», теж спершу зроблена по індійським джерелам Персами (Сіндібад — Німе). Ця страшенно шкодлива книга, а надто в христіянських чернечих переробках, джерело зневаг проти жінок, була найбільше росповсюдженою книгою на світі, аж поки нові місіонери христіянські, переважно Англічане, не роспустили в XIX в. на сотнях мов перекладів Біблії, та все таки вона, як і другі, згадані вище, переходючи від народа до народа, служила письменському обміну між народами й виробці думки, що всяка мова варта того, щоб на ній було письменство/
Так уже в часи переходу старих віків у середні1 повстали одна проти другої дві думки (прінціпи, ідеї): 1) національно - державний централізм, примус: до державної мови і 2) людяно - освітній універсалізм з вільностю кождої народньої мови.
Розвал римської держави нападом ріжних мало-освічених (варварських, як казали Греки) народів (Німців, Слав’ян і др.) прикрив обидві думки ніби туманом. Варвари, що завоювали ріжні країни римської держави і хрестились у римсько-христіянську віру, самі вчились латинської мови, хоч притому держались і своїх і навіть пробували писати на них книги святі й світські. Але згодом, коли в римській церкві запанували єпископи, а над ними найстарший, римський папа, то б то коли виробилось церковне панство й царство, то римська церква, котра здавна не терпіла иншої мови в службі церковній, окрім латинської, почала всяко забороняти вживати в церквах инші мови й перекладати церковні книги на ті мови. (Папа Григорій Vit, котрий найвиразніше поставляв своє царство над усім світом та примушував попів не женитись, виразно заборонив у листі до герц. Чехії народню мов в церкві й у св. письмі). 1 так стояла ця справа, аж поки серед нових христіянських народів не почались противопопівські рухи, котрі навчали, що христіянин може сам просто без попа обертатись до бога і котрі противились найбільше панству єпископів і царству папи. Тільки ці рухи рішуче взялись за діло старих христіян — нести науки христіянську на всяких мовах по всьому світові.
Цікава історія христіянської науки напр. в Англії. Англи почали хреститись у VI — VII ст., а вже з середини VII ст. починають появлятись на англійській мові переробки й переклади частин Біблії, але згодом заборони таких перекладів прийшли з Риму і в далеку Англію. Тільки рішучі противники папства й навіть попівства в Англії, як Віклеф, Пюрвей і другі переклали Біблію на нову англійську мову (в 1384 — 1388 р.). Але римсько-англійське попівство докоряло Віклефові, що він своїм перекладом Біблії для простих людей «розсипав перли перед свинями», і почало палити учеників Віклефа (котрі спершу звались бідними попами) і їх англійські Біблії. В 1404 р. собор англійських єпископів рішуче заборонив уживати всякі переклади Біблії, окрім латинського.
В землях французьких почали перероблювати й перекладати частини Біблії з XI ст. під впливом противопопівських учителів грецьких (катарів тоб то чистих) і болгарських (богумилів), котрі пішли від учителів армянських (Павлікіян). Церкви або товариства, зложені з людей з такими думками, звались у французьких землях між иншим бідними братами. Вони то й хотіли мати Біблію на зрозумілих їм простих мовах і зпочатку навіть обертались за тим до папи, але даремне. В 1229 р. собор єпископів у Тулузі заборонив світським людям держати й латинську Біблію, а надто читати Біблію на
простих мовах, а незабаром другий собор постановив, що хто не віддасть єпископу за 8 день своєї книги перекладу Біблії, щоб єпископ спалив його, того самого вважатимуть за єретика, то б-то, коли схочуть, то й спалять. Скоро противопопівський рух у південній Франції знищено, по волі пап та королів, огнем ,і мечем, і проби перекладати Біблію на прості мови (провансальську й французьку) у Франції замерли.
З кінця XIV і в XV ст. думки французьких «бідних людей» і англійських «бідних попів» зайшли до Чехів і зараз же в них явились проби перекладів Біблії на чеську мову. Хоч папа з єпископами і палили і нищили чеських учителів братської віри, напр. Гуса й др., а все таки не вспіли задушити зовсім їх думок.
В 1480 р. Біблія чеська була навіть видрукована.
А тут іще вчених людей скрізь стало більше, почалось новонародження наук і вчені люде надіть римської церкви почали читати Біблії грецькі й жидівські, порівнювати з ними переклад латинський, перекладати частини Біблії на свою мову. Коли Німець Лютер став учити проти папи й єпископів та проти римської церковної служби й задумав перекласти Біблію на німецьку мову просто з жидівської та грецької то знайшов більше 20 проб німецьких перекладів Біблії. В 1522 р. Лютер надрукував німецький переклад Нового Завіту, а в 1534 р. повний переклад Біблії.
З Лютера почалось рішуче протестанство або реформація (переміна) в церкві римській, від котрої відпала половина західньої Європи. Зараз за Лютеро-вим перекладом видруковані були англійські (з 1524 р.), французько-швейцарський (1535), голандський (1537), шведський (1541), фінський (1548), данський (1550), польський (1561, 1565) і т. д. Фінський переклад лютеранських церковних книг і Біблії були перші книги на мові Фінів, також само було і з лютерськими книгами на мовах литовській і естонській, котрі так стали письменними і урятовані були від загибелі. Згодом, в XVIII — XIX ст. серед протестантів в Англії заклались товариства, щоб друкувати Біблії на всяких мо^ вах, котрими говорять в англійській державі, а далі по всьому світові, і ці товариства повводили так в число письменних мов мови найдикіших народів усього світу.
Оттак то вільний церковний рух проти римської церкви з думкою всесвітньою послужив до освячування всяких мов і національностів.
Про це все див. Herzog, Real-Encyclopaedie der protestantischen Theologie, статті. Bibel, Bibellesung, Bibelübersetzungen і т. и., подібні ж статті в Encyclo-paedia Britannica, і нарешті дуже цікаву книгу Gastera Graeco-slavonic literature and its relation to the folk-lore of Europe during the Middle ages, де оглянуто вплив армено-греко-болгарського богумульства на захід Європи.
Серед східніх церков не веліло вирости церковне царство, подібне до римського папства і через те
там не було такого рішучого утиску нових простих мов у церквах, як у церкві римській. Але позаяк і тут була церковна арістократія-єпископи, то потрохи и тут завелась зневага до нових мов у христіянських народів і навіть до старих, не-грецьких. Так патріархи-греки в Олександрії, Єрусалимі й Антіохії заходжувались витиснити з церков мови єгипетську й сірійську й замінити їх грецькою.
Подібне ще більше вперто робили грецькі архиєреї серед Волохів та Болгар, і коли недавно Волгаре рішучо поновили собі осібну церкву, то царе-градський патріарх, а за ним і инші східні прокляли Болгар, обвинивши їх у нечуваній єресі (схізмі) — фі-лоетнізмі (любови до осібности народньої), буцім то противній христіянству. Та й у слав'янських церквах завелась своя латина: і досі у православних Слав’ян — Ново-Болгар, Сербів, Руминів, Москалів у церквах служать на мові староболгарській, котру тепер навіть у Болгарії народ мало розуміє, а в инших країнах ще менше. Коли тепер на ріжних мовах Слав’ян православних або уніатів східнього обряду появились переклади Біблії, то сталось це дуже недавно і під впливом протестантів, а в Болгарії так і просто заходом протестантів. Сербський переклад зробила світська людина В. Караджич, і перше подав його рос. Біблійному товариству ще в 1819 р., та воно дало його на перегляд Сербу ж Стойковичу, так той обуривсь простонародньою мовою перекладу і ввесь його перекрутив на церковне таки. Тільки 1847 р. Караджич видав свій чистий переклад, і за те дістав трохи не анатему від сербських архиєреїв і попів, і тільки не скоро потім переклад його уряд допустив у Сербію.
В Росії єпископи заборонили було ще в 1824 р. російський переклад Біблії, виготовлений Біблійним товариством, а коли недавно дозволили — тільки щоб читати дома, а не в церквах, — то заборонили переклад український. В Австрії для Українців східньогообряду надруковано русько-український переклад молитов і Нового Завіту, та зробили те зовсім не українські попи східнього обряду, а світські люде, і св. Юр довго не хотів благословити навіть перекладу молитов, а перекладу Нового Завіту і досі не хотять ширити галицькі попи, та й не можуть ширити не зриваючи з римською церквою, бо той переклад зроблено не з латинської Вульгати, котру собор єпископів римсько-католицьких у Тріденті признав обов’язковою для всіх римських католиків. (Нагадаймо, що римські попи, навіть після реформації, видавали накази, котрі коли не забороняли так рішуче простим людям читати Біблію, як у середні віки, то так утрудняли її, що це було рівне забороні. Така булла папська 1713 р. Unigenitus Dei filius, breve 1816 p. на імя єпископів Гнєзнеського і Могилевського проти дозволених раніше перекладів біблії, 1824 р. проти біблійних товариств, і ріжні при-кази 1829, 1844, 1846, 1849 рр.). Треба спом’янути як дуже добру пригоду в церкві російській те, що в ній ще в XIV ст. Степан Пермський переклав кільки церковних книг на мову досить диких (Зиряї}) і тим зробив таке добре діло, яке тільки через 4Ü0 — 500 років стали робити англійські місіонери. Русолюбці бачуть у тому особливий знак народнього характеру Москалів — доброї терпимости (толеранції) до всяких чужих націй. Але ми, не відмовляючи самому Степанові до-брости, думаємо, що вчинок його можливий був тільки через те, що в його часи ще не вспіло в північній Московщині втвердитись церковне панство.
Почасти через подібний недогляд або непорядок церковний появились у XVI ст. проби приблизити Біблію до мови народньої на Білій Русі та у нас, на Україні. Тоді тут церкви східньо-православна й за-хідньо-католицька стояли одна поряд з другою і начальство церковне було розстроєне, а до того сюди через Польщу приходив з Чехів дух гусівський. От ще з XV ст. дійшов до нас кусник Біблії, переложений з чеського на мову приближену до української,далі в 1517 р. світська людина, Фр. Скорина, почав друковати в чеській Празі, раніше Лютерової, Біблію (українську, мовою “близькою до білоруської. Є"Цалі вже, коли ' прийшло й до нас західне протестанство, то чимало людей стало пробувати перекладати Біблію на народню мову, та мало з тих проб було надруковано 1580, а найліпша т. зв. Пересопницька.......рукопись, переклад чотирьох євангелистів (1556 — 1561), так і зостались у єдиній рукописі. Знаменитий руський печатник Іван Федорович Москвитин говорить в передмові до церковно-слав’янського «Евангелія Учительнаго» 1560 р. від імени накладчика, литовського гетьмана Григорія Ходкевича таке: --- Оці мудрі люде
..........і є найбільші вороги, котрі спиняли у нас
і на Білій Русі зріст національного письменства!
В XVII ст. у нас запанувало в країнах, що козаки відбили від Польщі, архиєрейство та попівство православне, а в тих, що зостались під Польщею, уніатське, і церковне панство не потерпіло такого хлопського непорядку, як переклади Біблії та инших церковних книг на просту народню мову. Так наша народня мова й не визволилась з під церковно-сла-в’янської чи старо-болгарської через те, що наша країна не пристала рішуче до все-європейського руху протестанського.
Таким робом на нашій землі склався сумний стан річей, однаково в частинах її православних, як і уніатських: що неділі або навіть що дня в церкві, котру наш народ привчили поважати, як найвищого суддю в справах духових, виявляєтьсязневага мові нашого народа, показується, що мова та не достойна стати способом розмови між богом та людьми. Ось. де найгірше «обрусєніє» в загальному змислу цього слова, ось де перша підвалина всякої« денаціоналізації» серед нашого народа, окріма того, що, як ми покажемо в свій час, це вживання старої болгарської мови в церквах на нашій землі було почастно тією дорогою, котра привела освітнє життя російських Українців до помосковлення! І цікаво, що навіть найревніші національники-народовці серед Галичан ні слова не говорять проти такої зневаги нашої народньої мови церквою, проти цього коріня всяких денаціоналізацій нашого народу!! А як би вони глибше розуміли речі, то мусили б кричати проти неї вдесятеро дужче, ніж проти цензурних утисків на українську мову з сторони московського уряду!
З усього попереднього огляду історії церковного «обрусенія» по ріжних сторонах ясно, що коли в церквах христіянських під пануванням єпископів та патріархів і пап зріс національний централізм і примус, то проти нього знову піднявся рух просвітньо-космополітичний, протестантство, і довів принаймні деякі сторони 0ВрОПИ, котрі рішуче пристали до того руху, до пошани всяких мов народніх — до національного автономізму в справах релігії. Але на цьому не спинився вплив руху протестантського: визволі ння простих народніх мов з під ярма латини в церкві причинилось до того, шоб дати волю цим мовам і в письменстві світському. І ДО ТОГО ПО ріжних сторонах 0В-ропи робились проби письменства на ріжних простих мовах, та все таки, коли латина була єдиною святою мовою, то проби ті робились немов гріх який. Коли ж живі народні мови через переклад на них євангелій і. т. и. посвятились в очах христіянського люду, тоді вони почали сміливо вживатись для всякого письменства й науки.
Тільки ж державні обставини в 0вропі склались так, що деяким народнім мовам довелось боротись зиншими, котрі, ставши державними, нав’язувались чужим людям, як колись латина нав’язувалась всяким народам у римській державі. Так склались нові «об-русенія», світські, котрі тепер й оглянемо.
Після того як розвалилась держава римська, в ріж-них країнах Європи складались окремі держави майже завше через військову перевагу певної національ-ности над иншими. В тих державах неминуче почав рости й свій національно - письменський централізм, хоч на заході Європи довго він маскувався й здержувався перевагою мови латинської, наслідуваної від держави римської і піддержуваної церквою.
Коли, після того, як Нормани осілись в Англії, більш-менш закінчився на заході Європи період «мандрівки народів», — найбільше централізованою державою там стала Англія, під королями норманського й анжуйсь-кого роду. Навіть коли королівська самоволя, зручно організована Вільгельмом І Норманським за поміччю церкви, як противенство сучасному контінентальному феодалізму, була зломлена дружнім напором ріжних станів народу (панство, попівство й міщанство) і коли Англія стала монархією констітуційною, то все таки державна сила там сцентралізувалась так, як ніде в середнє-вічній Європі. Натурально, що перші сістематичні заходи до державно-національного централізму в тій Європі ми знаходимо в державі англійській. Звісно, як зневажено було все саксонське при перших королях Англії з Норманів і Анжуйців з їх французькою - мовою. Знищити зовсім саксонську мову було заважко для нормансько - французької меншости, і згодом виробилась в Англії мішана мова, новоанглійська, котра не скоро стала увіходити і в державне життя. (В перший раз цею мовою написаний був королівський маніфест в 1258 р. по при мові латинській і французькій, а в перший раз промова від імени короля в парламенті сказана була по англійському тільки 1363 р., значить майже через 300 років після того, як по-францужені Нормани завоювали Англію (1066). Та щей після того французька мова вживалась довго в державному життю Англії. Тільки ж, з того часу, тим енергійніше взялись Англічане до денаціоналізації людности кельтійської, котра ще зоставалась на британських островах.
Адміністративна політика Англічан у кельтійських країнах була зовсім римська: завойовуючи нову країну Англічане оселяли там свої колонії, заводили свої порядки з своєю офіціальною мовою: французькою або новоанглійською (звісно, по при латині). Так поступали вони в Валії і пізніше в Ірландії.
Вже англосакси нищили національність Кельтів у Британії, але то було нищення самої людности, щоб заняти її місце. Так перед часом Вільгельма Завоювателя знищені були Бріти майже в усій теперішній Англії, окрім західніх україн. Зараз же після того, як Нормани осілись в саксонській Англії, вони почали захоплювати землі Брїтів у Валії (Gwailia Wales), де держали себе, як потім іспанські «конквістадори» в Америці. Але на півночі країни стояли ще кельтійські державки, хоч і вони мусили признавати своїм господарем короля Англії. Валійці не були варварами, бо не тільки були здавна христїянами, а мали від X ст. свої збори законів, писані по кельтському й по латинському. Під кінець XIII ст. найдужчі князі Валії задумали увільнитись від Англічан. Коли архиепископ англійський поїхав у Валію, щоб спинити повстанський рух, то валійські барони сказали йому виразно: «Ми не хочемо покорятись Едварду (1-му королю Англії) і не потерпимо, щоб наш князь покорявся чужинцям, котрих мови, звичаїв і законів ми зовсім не знаємо» Едвард переміг Валійців і знівечив їх національні державки. В країнах, котрі захопили норманські авантурники (Lords Marchers), англійський король зоставив порядки, котрі вони там завели, хоч там було багато феодального свавільства, котрого англійський уряд не терпів у себе, але в бувших чисто валійських землях Едвард завів англійські
порядки. Осібний Біаіиїлдгїі Gwalliae (1284) хоч і признавав почасти валійські закони, та ставив вище їх англійські й англійську адміністрацію; чимало землі роздав король англійським панам. Валійцям це недуже то подобалось, і вони стали бунтуватись. Англічане били їх, а надто їх кобзарів-бардів. Бунт барда Оуена Гліндура в 1400 р. був досить важний, бо бунтовщик став князем широкої країни. Тоді англійський уряд видав такі закони, по котрим Валійцям заборонено було володіти власністю в городах, мати які небудь чини, носити в городах зброю; шлюби між Англічанами й Валійцями були заборонені; Валієць не допускався перед судом як свідок проти Англічанина; сходи й товариства Валійцям були заборонені. Останнє підрізувало власне товариства бардів і їх поезію, котра, як звісно, мала вплив на всю Європу. Такі закони були поновлені в 1447 р. Кажуть, що Генріх V (1413 — 1422) виразно заборонив школи й книги валійські. 1 тільки, коли подібні заходи принесли свій плід- підрізали національність валійську, то закони англійські за Генріха VIII, в 1536 і 1543 зрівняли особисті права Валійців і Англічан і дали депутатам Валії місце в англійському парламенті.
Це було прекрасно, тільки не мало безпосередньої ваги для національности валійських Кельтів, котра при всіх англійських державних і адміністративних порядках не могла мати ніякого державного права, а при тодішньому аристократичному цензу депутатському не могла мати й заступників у парламенті, бо зосталась тільки серед простого народу. Багато Кельтів поанглилось, література їх збідніла і коли зовсім не вмерла, то тільки дякуючи реформації, а надто раді-кальним її сектам, котрих держава не тільки не признавала, а ще й досі примушує адептів їх платити податки на англійську єпископальну церкву. Реформація і ці секти принесли Валійцям переклад Біблії (1567 Новий Завіт, 1588 вся Біблія) й сяку-таку релігійну літературу. Далі прибавилось археографично-лінгвістичне ділетанство, котре зацікавилось старою кельтійською поезією бардів, фолькльором, і в XIX ст. основалось спеціальне валійське літературне товариство, котре робить щорічні з’їзди (Eisteddfod) по прикладові старих бардів і оживило й біжучу літературу на валійській мові.
Тепер у Валії на 1.359.895 душ людности ще говорить валійською (кімрійською) мовою 934.530, а в усій Англії 996.530 душ; з них зовсім не розуміють по англійському і говорять тільки по валійському 304.110 душ.
Валійська мова тепер має 11 часописів (усіх часописів у князівстві Ьалії 75) і школи, .твісно, приватні. Позаяк в констітуційній Англії розвилась велика вільність товариств і навіть до недавніх часів не було міністерства народньої освіти і все шкільне діло держалось корпораціями, то й не могло ні відки вийти перешкоди приватним школам валійської мови.
1 тепер елементарні школи в Англії держаться не стільки просто державою, скільки товариствами та субсідіями держави, котрі видаються через громадські й окружні шкільні ради, то й валійські школи можуть діставати державні субсідії. Тільки-ж тепер учать на валійській мові майже виключно тільки в школах недільних і спеціаліст кельтійський, котрого ми споминаємо далі, пише нам, що йому незвісні школи, котрі б, при кельтійському викладі, одбірали державну субсідію. Так тепер можна сказати, що, при англійській вільності, кельтійська національність тільки терпиться, а не признається офіціально, коли не рахувати свят в честь наслідника трону прінца Валії, на котрих тепер, ради археологично-етнографичного діле-танства, танцюється валійський танок в старій національній одежі: з пледами через плече і з короткими спідницями замісць штанів. Ліберально радикальна партія, такі люде, як Гладстон, котрий живе в Валії, мають велику популярність серед Валійців і Похваляють їх на святах за те, що вони енергійно відстояли свою національність і мову, але офіціальної ваги мова ця майже зовсім не має. Тільки недавно кільки законів та один рапорт були передоже-ні офіціозно на валійську мову, при чому уряд заплатив кошти перекладу. Закладені два роки тому назад органи краєвої (по нашому повітової) автономії (local governement) дуже радо прийняті кельтійськими патріотами в Валії і можуть стати політичними осередками їх руху, але поки що наслідків їх для кель-тійської національности не видно. (Див.: York Powell. — History od England; Ferf. Walter — Das alte Wales; H. Gaidoz — Les Celtes du pays de Galles et leur littérature в Revue des deux Mondes 1871 Mars; Revue Celtique IV. — Sebillot, Les langues celtiques dans les iles britanniques et en France; Windisch — Keltische Sprachen, стаття в Encyclopaedic von Ersch u. Gruber 11. Section, 35 Theil. До того ми додали власні досліди по газетам, а також по розмовам і листу оксфордського професора Риса (Rhys), котрий тепер один з перших кельтістів в Європі.
Розмову про Валію не можна скінчити, не нагадавши, що власне радикальний, майже зовсім без-попівський характер протестантських церков у Валії причинився не тільки до того, що тепер з усіх старих кельтійських націй все таки найліпше стоїть валійська, але й до того, що Валія стала точкою, звідки вийшли великі релігійно-просвітні рухи, котрі прислужились і иншим націям. В 1662 р., коли упала англійська республіка і повернувшийся королівський уряд вигнав з парафій 2000 попів за церковне й світське радикальство, один з них заложив «Товариство ширення євангелія в Валії». Це товариство стало прикладом для инших, між иншим для такого, котре ширило євангеліє і на мові шотландських кельтів горалів (1709) і такого, котре ширило недільні школи в Англії і Валії (1785). Нарешті в кінці XVIII ст. один Валієць, Thomas Charles настояв, що б, «Товариство ширення христіянської науки» видало двічі по 10.000 валійських перекладів Біблії, а далі змовивсьз кількома радикальними протестантами баптистами (від котрих тепер пішла українська «штунда») і одним Німцем і задумав закласти товариство для ши-рення Біблії на живих мовах не тільки в англійській державі, а по всьому світові. До такої думки пристав дехто і з англійської королівсько-єпископальної церкви, і так повстало в 1804 р. товариство, зложене з людей усяких христіянських церков — «Британське й чужестороннє біблійне товариство (Britisch and foreiqhn Bible Society)», котре почало з того, що ви-друковало 20 000 примірників Біблії валійської та 5000 Нових Завітів, а далі почало друкувати Библії або хоч Нові Завіти на всяких мовах (тепер коло 250) і розпустило досі коло 200 милійонів таких книг. Ціка вий уряд того товариства по першому ще статуту: в комітеті мусить бути 36 членів, з них 6 чужесторон-ців, а ЗО з Англічан, 15 прихильників єпископальної церкви, 15 незгідних з нею (дісідентів). Перші видру-ковані товариством книги були: Біблія валійська й англійська та євангеліє по Івану на мові Могавків, народу дикого в північній Америці.
Ніхто більше цього товариства, котрого початок вийшов, як бачите, з Валії, не прислуживсь досі стільки для притягання до письменного життя найдальших і найдикших народів, і, значить, для культурної автономії (освітньої вольности) народів. Тепер би слід по прикладу його закласти таке ж всесвітнє товариство для ширення світської науки.
Покаюсь у свого рода національній загорілости: я колись марив, що наша Україна, 20 раз більша людністю ніж Валія, зробить щось подібне. Так марив я, коли бачив чимало Українців, старших і молодших, котрі присягались на тому, щоб поставити свій патріотизм на грунті передових всесвітніх думок: культурних, політичних і соціальних, і рішуче нести в свій народ ті думки словом і книгами. Відносини нашого народу до сусідів сами собою нав’язували нам подібну пропаганду й серед них, а надтосеред Жидів, Білорусів, Литвинів, Руминів, а далі навіть і серед Поляків і Великорусів. Та з тих мрій виповнилось тільки трішечки: видрукування в Женеві перекладу української брошурки «Про багацтво та бєдносць» для Білорусів та участь галицьких радика-лів-Українців в початках соціалістичної пропаганди серед Жидів та Поляків. А що до загалу україно-любців, котрі присягались до радикалізму 10 — 15 років назад, то де вони опинились тепер, видно з того, що тепер нам приходиться перед ними навіть доказувати шкодливість для української справи римського клерикалізму звісних «угодовців». Так вони стали далеко не то від науково-світського радикалізму й космополітизму наших часів, а навіть від христіян-ського радикалізму й універсалізму Валійців, основа-телів британського й чужостороннього біблійного товариства.
Ще нещасливіше ніж у Валії, випала історія кельтійської національности і далеко гірший стан її і тепер в Ірландії.
І тут Кельти, в той час як почались їх стосунки з Англічанами, були вже не варварами, мали літературу, закони, але були розділені політично так, що не могли противитись як слід норманським аван-турникам, а потім Англічанам, котрі завоювали частину Ірландії по берегу проливу, починаючи з висадки Англо-Валійців в другій половині XI] ст.
В Ірландії спершу важко було Англічанам подужати велику масу кельтійської людности, так що перші виселки англійські там сами почали покельчу-ватись. Англійський уряд піднявсь проти того на такі заходи, приклад котрих бачимо в кількенійському статуті 1366 р., котрий поділив Ірландію на дві частини — чисту й погану, англійську й кельтійську, з котрих остання була безмірно більша. Шлюби й кумівство між Англічанами й Кельтами і навіть узяти мамку з одного народу до дитини з другого було заборонено, як державна зрада. Так само забороненобуло Англічанину давати Кельтові коня чи зброю чи що инше. • Заборонялось Англичанам усяке компанство з Кельтом, а надто з бардом. Навіть монахи Кельти не могли вступити в монастир англійський і навпаки. Заборонялось Англічанам носити одежу кельтійську й їздити на конях по кельтському. Ні один Кельт не міг вести процесу перед англійським судом, так що навіть убити Англічанинові Кельта було вільно. Анг-лічанинові заборонялось говорити по кельтіііському, а коли б кельт примішався до компанії Англічан, то вся його земля конфіскувалась, а сам він замикавсь У тюрму, поки не вивчиться прохати прощіння на англійській мові і т. д.
Кількенійський статут занадто ідеальний, щоб його можна було цілком видержати на практиці. І після його не тільки Кельти ірландські жили, а навіть Англічане покельчувались і ставали, як казано тоді, ipsis Hibernis hiberniores і бунтувались проти англійської корони. Коли в Англії взяв на час гору монархічний абсолютизм при Тюдорах, то задумано було зробити кінець ірландській анархії й сепаратизму і вироблена була сістема, котру історик Грін (Green, — History of englisch people, II 176) характеризує так: «Генрі Viii-ому мало було покорити Ірландію. Йому хотілось цівілізувати народ, котрий він покорив, хотілось правити ним по законах,, а не самою силсю. Але один тільки образ закону, який могли собі здумати король і його міністри, був закон англійський. Звичайний закон, котрий мав силу в Ірландії за границею Pale (країни, здавна заселеної Англичанами) ірландська сістема кланового уряду й громадського володіння землею, так само як поезія й література, котрою славилась ірландська мова, були не тільки невідомі англійським державнім мужам, але висміювались їми, як варварство. єдиним способом цівілізувати Ірландію й поправити хаотичний нелад, котрий вона показувала їх розуму, було — знищити всю кельтійську традицію ірландського народу, «зробити Ірландію англійською життям, законами, мовою».
Спершу англійський уряд думав іти до мети потроху, але настав спір релігійний між католицтвом і реформацією, а далі політичний між королями й парламентом, і в Ірландії, котра в усьому чинила на перекір Англії, англійський уряд узявсь за найстроіші мірі.
Треба нагадати, що урядова (королівсько-єпископальна) реформація, котру англійський королівський уряд Генрі VIII і др. проводив і в Ірландії, не могла пустити тут корінів, ані помогти так самій кельтійській національності, як поміг радикально-сектантський без-єпископальний і навіть без-попівський рух у Валії. Коли англійський уряд посилав у 1560 р. в Ірландію нові церковні книги, котрі мусили там замінити католицькі, то не збувся своєї зневаги проти кельтійської мови, а написав такі речі, котрі не лагодились проміж себе: «хоч, моьляв і найліпше б було, щоб церковна служба справлялась на такій мові, яку люде найліпше розуміють, та позаяк важко друкова-ти ірландськими буквами, й мало в цілій державі розуміються в них, то й нічого справляти в Ірландії службу церковну мовою краєвою, а хай уживається коли не англійська, то латинська (King, Church, History of Ireland 1.755).
He диво, що Ірландці були холодні до такої реформації і воліли вже стару церкву з її латинською службою, до котрої вони принаймні вже привикли. (Нагадаймо, що проби автономії в церковному життю й письменстві Ірландців були підкопані римською церквою за помічю Англічан же вже в XII ст.). Англійський уряд страшенно мстивсь на Ірландцях за їх бунти на користь римської церкви, а потім королів Стюартів, котрих англічане двічі проганяли. Звісно, що виробляли в Ірландії англійські уряди Генрі VIII, Єлисавети, нарешті голови англійської республіки Олівера Кромвеля. Останній після походу 1649 р. майже знищив Ірландців, натхненний біблійними картинами війни Жидів з Хананеями. Тисячі Ірландців були перебиті, десятки тисяч вивезено на тяжкі роботи в Америку, де їх навіть( продавали, як негрів. Милость була, коли уряд позволив Ірландцям виселятись на службу в Іспанію та Францію. В усьому краю зостались тільки 850.000 душ, з котрих 150.000 були емігранти з Англії і Шотландії. Спеціально для Кельтів Кромвель назначив тільки одну з чотирьох ірландських провінцій (Connaught) і всю землю їх роздав англічанам, з котрих поробились ландлорди. Не треба забувати, що така денаціоналізація йшла поряд з державно-адміністративною централізацією між Шотландією, Ірландією й Англією.
Такими заходами, котрі хоч і не так радикально підновлялись і в XVIII ст., не зломлено сепаратизму ірландського, котрий витворявся навіть у поселених в Ірландії англічан, але зломлено кельто-ір-ландську національність. В 1861 р. на 5.798.967 людности в Ірландії було вже тільки 1.105.536 К0льтів по мові, а в 1881 р. на 5.174.831 усеї людности, Кельтів було тільки 950.680 (18%), та й з тих лишень 103.562 говорило тільки по кельтському, а решта вже говорила й по англійському. Ніяких державах прав келы о-ірландська мова не має і література на ній майже не істнує, хоч у новіші часи заложи-лось осібне «Товариство для охорони й плекання ірландської мови. — (The gaelic Union for the preservation and cultivation of the Irich Language)». В самому автономному, або й у сепаратистичному рухові Ірландії хоч иноді гаряче говориться про кельтійський дух, незгідний з англо-саксонським, та все таки спеціально кельтійська мова не грає ніякої ролі і Ірландія властиво показує приклад великої англо-нена-висти при англійській мові.
--- Багато б треба було нам говорити, як би ми схотіли простежити долю кельтійської національности в Шотландії, історія котрої досить сплутана дрібними сварками й мало відома у нас звичайній публіці. Та для нашої мети досить буде привести кілька найголовніших фактів.
Держава Шотландська певно почалась серед Кельтів, котрі дали їй імя (Scotia); та вже рано центр цеї держави перейшов у південну, здавна посаксонену країну, на котру потім впливала новоанглійська національність. Уже в шотландських законах XII ст. (Regiam Majestatem) писаних по латинському, видно, що старе кельтійське звичаєве право дуже було занехаяно. Все державне життя справлялось уже від того часу на мові англо-шотландській, коли не на латинській, а кельтійська (гаельська) зоставалась тільки для звичайного словесного права в горах, для словесної, хоч досить багатої поезії, зв’язаної з ірландською, та почасти для заміток церковних. Ледве під кінець XV ст. літературні аматори почали записувати в горах Шотландії народні кельтійські пісні, та й to ще не досить певно. Реформація, котра, як звісно, прийняла в Шотландії радикальний, женевський напрямок; почача було посвящати й кельтійську мову, коли слідом за англо-шстландською книгою церковних псальмів і молитов (Book of Common Order), подібна книга була зроблена й на кельтійській мові й надрукована в 1567 р. То була перша друкована книга, кельтійська. В 1690 р. видана була Біблія для Ірландії з словничком для Шотландських Кельтів.
Так положена була культурна перешкода для знищення гаельської мови. Але ж державні порядки в Шотландії все йшли до такого знищення почасти й не без вини самих кельтів, котрі, як Горали (Highlanders), вживали розбоїв і дражнили проти себебільш освічених англо-саксонських Подолян (Lowlan-ders). Заміри знищити Кельтів-Горалів пішли в Шотландії сістематичніше, коли Шотландія прилучилась до Англії в XVII — XVIII ст., Англо-шотландський уряд почав побільшувати силу князьків горальських над простим народом, а поряд з тим напірати на те, щоб вони переміняли свою мову й звичаї на англійські. В 1616 р. уряд обов’язав тих князьків посилати дітей своїх на Поділля, щоб вони там учились читати, писати й говорити по англійському. Акт королівської Ради писав тоді про цей примус, що це «єдиний спосіб, щоб вивести панів горальських з варварства і приготовити їх зреформувати й їх країну і довести її до побожности, покірливости й освіти (to godliness obedience and civilty).
Ремство шотландських Горалів проти уряду англійського, а надто в XVIII ст., коли він став дужче нагнітати на них, потягло їх підпірати дінастію Стюартів, коли її вигнали англічане в 1688 р. З того часу Стюарти кілька разів піднімали бунти між Горалами Шотландії; після кожного бунту англійський уряд все більше нагнічував на тих Горалів, випіраючи їх з рідної країни. В 1725 р. звелено було одібрати в горалів гвери, і після бунту 1745 р. заборонено навіть одежу горальську й кождий Горал мусив давати ось яку, кумедну тепер, присягу: «Присягаюсь, що так само як мушу я відповідати перед Богом на великий день страшного суду, так я не буду, не мушу держати в себе рушниці, ні пістолета і ніякого гвера, і що не буду носити тартан’у (tartan) — осібна матерія для одежі, пледу (pleid — шаль) і нічого з гірської одежі (Highland-garb), а коли я буду таке робити, то нехай я буду проклятий на моїх справах, на родині й маєтку моєму, нехай я ніколи не побачу ні жінки моєї, ні дітей, батька, матері, ні приятелів, — нехай я буду вбитий на війні як боязливий, і лежатиму без христіян-ського похорону, в чужій землі, далеко від гробів батьків моїх і родичів, нехай це все нападе на мене, коли я зламаю мою присягу». Цікаво, що після ідеї нагінки на національну одежу шотландських Горалів, знаменитий артист Гаррік, граючи Макбета, не смів появитись в цій одежі на сцені в Лондоні, щоб не «провалити» спектаклю. (Lecky — History of Engiand in XVIII cent. III, 53 — 54).
От такими заходами англічане дуже підрізали національність шотландських Кельтів. Коли вони зовсім її не знищили ще й досі, то тільки через те, що все таки новий освітній рух узяв під свій захист і гаельську мову. Ми бачили, що освічені люде зацікавились народніми піснями гаельськими, та що на мову гаельську почали перекладати й протестанські святі книги. Перше надало охоти гаельським поетам писати по своєму, а друге дало сяке-таке релігійне письменство гаельське. В другій половині XVIII ст. велику цікавість до гаельських народніх пісень та переказів збудив по всьому світові Макферсон, видавши переробки їх по англійському, мов би то як поеми старого співака Осіана. Потім видано частину кельтійських матерьялів Макферсона. В XIX ст. склалось кілька товариств для досліду поезії гаельської та плекання її мови. Тепер цею мовою говорить у Шотландії коло 300.000 душ на 3.735.000 усієї людности, а в усій Великобританії 309.254 душ, з котрих одначе тільки 48.873 не говорить по англійському. Ніякої офіціальної сили мова гаельська не має і з усіх публічних інстітуцій вживається тільки в церквах. Само собою розуміється, що мови тої і вільно вживати в приватних школах і що вчені спеціалисти учать про неї по університетах, як про наукову цікавість. (Див. про це все: Burton — History of Scotland І — VIII; Mackintosh — History of civilisation in Scotland I — IV; Sebillot в Revue Celtique IV; Windisch — Keltische Sprachen. Ми додали де які замітки після пр. Риса).
Рівняючи долю трьох кельтійських націй ми не можемо не запримітити, що ліпше з них вийшлиВалійці, у котрих запанувало радикальне, майже зовсім безпопівське, протестантство, гірше вже шотландські Горали пресвітеріанці (полівці), а найгірше Ірландці, котрі і зостались при римському католицтву.
Другою по черзі централізованою державою в 3. Європі, після Англії, явилась Франція, хоч і на другий лад, абсолютно королівський і бюрократичний. Політика Франції до недержавних національностів була також само проскріпційна, як і англійська. Ми оглянули долю найважніших із недержавних національностів у Франції в своїй праці «Новокельтское и провансальское движеніе во Францій» (Вѣстн. Европы 1875, август, сент.) і, шануючи формат «Народа», не будемо повторятись. Суть діла в тому, що з недержавних національностів Франції кельтійська-бретонська не вспіла ще вибитися з під латини, як дісталась під панство французької мови, так само як і іберійська-біскайська. Обидві вспіли собі здобути з усіх публічних інстітуцій в середні віки тільки містерії (релігійний театр) та почасти церковну проповідь, за котру одначе католицьке духовенство взялось енергійніше тільки в новіші часи, під страхом протестанства, і надто якобінського переслідування в часи великої революції. (Переклад Нов. Завіту на бретонське з’явився тільки в 1827 р., а всеї Біблії тільки в. 1866 р.). Ріжні діалекти мови провансальської (langue d’oc,) почали було влазити в церкви єретицькі (Альбігойців і др.), в акти муніціпальні й провінціальні, як за проводом римської церкви наскочила французьку Україну французька Москва в образі хрестового походу проти альбігойців у 1209 р. і підрізала сходи другої французької національности на ниві публічного життя, і з того часу langue d’oc повернувся в забуту історією мужицьку мову, аж поки не нагадав про неї новий літературний рух у XIX ст.
Така була в середні віки доля недержавних національностів на західній половині теперішньої Франції. Чим було тоді спеціально французьке королівство на цій половині, тим було на східній герцогство Бургундське. Воно мало свою «окраїну». Нідерландські землі заселені фламандсько - голандськими варіяціями долішньо-німецького племені. Багаті через ремесла і торг, поріднені й почасти юридично зв’язані з німецькою імперією городи нідерландські були не те що села етнографічних островків біскайської й бретонської мови. В городах нідерландських виросла своя література; буйна автономія городів тих рано стала писати свої публічні акти живою народньою мовою, примушуючи шанувати її й феодальних князів своїх, навіть таких, як графи Фландрії, котрі мали підданих і французької мови (Валлони). Та тільки коли бургундські герцоги з кінців XIV ст. прилучили, правдами й неправдами, до своїх французьких земель нідерландські, так зараз же вони почали давити нідерландську національність. В цих заходах бургундського уряду французької національности ми бачимо перший в новій европі приклад свідомого національного централізму, сістеми денаціоналізації, направленої проти національности високо культурної й цілком свідомої себе й свого права на автономію.
Хоча двір бургундських герцогів XV ст. топився в роскошах з податків, що йшли від нідерландських городів, але при тому дворі сістематично виключена була нефранцузька мова й висміювались делегати міщан і рицарі нідерландські, котрі нею не говорили. Правда, коли треба було Пилипові Доброму (доброму для панів) прохати прибавок грошей (Beden) у нідерландських міщан, то він звертавсь до провінціальних сеймів (Staaten) по нідерландському, але коли городяне, котрі не могли зносити герцогського здирства й зневаги їх прав, бунтувались і війна їм не щастила то вони мусили прохати в герцога ласки по французькому. А до того бургундські герцоги поставили над автономічними городовими судами нідерландськими апеляційні палати й найвищий суд — герцогські з процедурою римсько-французькою і з мовою урядовою французькою. В своїй «обрусительній» політиці, герцоги Бургундії йшли по дорозі, на котру вже раніше ступили Французи, графи Фландрії, а також королі французькі, їх сюзерени. Цікаво, що коли король Франції пішов 1382 р. на поміч графу Фландрії, проти бунтувавших фламандських міщан, то в армії союзників було під острахом смерти заборонено говорити по фламандському, хоч там були рицарі з фламандського краю.
Інтересно буде, при цій нагоді, завважити, що бургундські герцоги, а надто король Смілий, — так само руйнували непокірні їм городи нідерландські як і Московські Івани III і IV Новгород, так що нідерландські хроніки звуть короля іменем Грізний, Le Terrible.
Цей натиск «офранцуження» вкупі з бюрократичною централізацією і деспотизмом господаря, викликав у Нідерландах перший в історії 0вропи приклад закона про рівноправність національності в в змішаній державі. В знаменитій Великій Привилегії, котру взяли депутати ріжних провінцій Нідерландських з дочки Кароля, Марії, (1477) — в цьому акті, котрий є один з світліших прикладів і політичного лібералізма середньовічнього, поставлено було, що спільна всім провінціям канцелярія мусила мати в собі мужів обох національностів: французької і дольньо-німецької, ознайомлених з обома мовами і що всякі приписи, об’явлені в якій країні не краєвою мовою, — не мають вартости. (Дуже жалкуємо, що не маємо тепер під рукою текста цеї привілегії, котрий надрукований в Verzameling van XXIV originale charters 1787 в часи повстання Бельгійців проти Йосипа II австрійського, а говоримо про неї з других рук, між иншим з книги De-Leveleye, Le gouvernement de la démocratie).
Як звісно, значна частина французьких земель Бургундських герцогів одійшла за часи тієї Марії до Франції, тоді як Нідерланди одійшли до габсбургсько-
іспанського дому. Через те натиск «офранцуження» Нідерландів спинився, а в північних провінціях, котрі вибились з під габсбурсько-іспанського дому в окремну вільну державу, зовсім перестав. Але в південних провінціях, що тепер складають Бельгію, цей натиск лишив по собі помітні сліди, — і інтересно що навіть уряди іспанський і австрійський вживали там французької мови в XVII і XVIII ст.
Факти боротьби бургундських герцогів з Нідерландцями можна знайти в Варанта Histoire des Ducs de Bourgogne, a також в великих зводах історії Франції Мішле й Мартена. Про адміністративну політику бургундських герцогів у Нідерландах див. Wenzelburger, Geschichte der Niederlande I).
Забравши більшу половину земель бургундського дому, французька держава стала викінчати в себе сістему централізації, а далі посуватись до Рейну, забіраючи вже й країни німецької мови, долішньої, як частина Фландрії, й горішньої як Альзас. Тоді й французька держава стала на дорогу «офранцуженій восточнихг окраинг» ще більше рішучо, бо від часів бургундських успів розвитись ідеал централістично-бюрократичної адміністрації. Я маю право думати, що політика, напр. Людовика XIV у Фландрії, Лотарінгії й Альзасі, з їх апеляційними судами й другими палатами й адміністрацією виключно на французькій мові, досить звісна скільки небудь освіченій публіці, бо про неї говориться навіть і в гімназіальних підручниках, і через те не буду тут розводитись про цю справу.
Вже книга Токвіля, L’ancien régime, et la révolution, котра появилась з сорок років тому назад, показала ясно, що велика революція фрацузька в адміністрації Франції тільки викінчила роботу старих королівських політиків Франції, як Рішел’є та Людовик XIV. Республіканці-якобинці, це властиві віртуози державної централізації. Вони, вкупі з Наполеоном І, котрий зібрав коло себе решту їх, виробили ту сістему політично-адміністраційну, котра стала взірцем для всіх бюрократичних порядків в Європі включно до Росії й навіть почасти до Турції. Інтересно, що французькі республіканці - якобинці виробили логичну, свідому сістему, підперту навіть формально прогресивними аргументами і розширили попередні заходи французьких королів «до офранцуження окраїн». Вони конечні батьки новішого державно - національного централізму, усяких германізацій, мадяризацій, обрусеній і т. д,
Почасти я говорив про це в праці «Новокельтс-кое и провансальськое движеніе во Францій», але треба сказати про це ще тепер і трошки докладніше.
Я думаю, що історія великої французької революції стане найяснішою, коли в ній розріжнити два уклади, говорючи терміном Костомарова: французький і паризький. Революція всефранцузька, приготовлена всім попереднім культурним процесом і почата провінціальними бунтами в 1788 р. (в Бретані й Дофіне), дала «Декларацію прав людини й громадянина» 1789 і констітуцію 1791 р. Але Парижеві цього було мало: він хотів радикальнішої реформи та ще й не тільки політичної, а й релігійно-філософської. Звісно, в теорії Париж мав рацію, та тільки практично матиме рацію хіба в XX ст. Коли виявилось, що провінція не може піти за Парижом, тоді теоретикам радикальної реформи при тодішніх звичках думки й учинків, вихованих віковою школою абсолютизму державного й церковного, не зосталось нічого, як, опершись на Париж, узятись за абсолютистичну палицю й нею гнати всю Францію по дорозі поступу. Ось головна внутрішня причина, чому республіканці-якобинці взялись за політично-адміністративну централізацію, цілком противну заяві «Декларації прав», до котрої й вони молились. Другі причини між ин-шим і роялистично-коаліційна війна — побічні.
Підтягаючи провінції до свого ідеалу якобинцінаткнулись там і на недержавні національности з їх мовами, котрі почали було відживати серед тепла того руху, що зродив «Декларацію прав», між инщим перекладати по свойому цю декларацію. Проскрібо-вані якобинцями громадські елементи, починаючи від попів і роялистів, і кінчаючи республіканцями-федера-лістами, явились по провінціях і взялись і собі за пропаганду своїх ідей на недержавних мовах, почасти протестуючи при цьому проти диктатури Парижа над усією Францією. Якобинці вгледіли корінь лиха в самому факті життя недержавних мов, — відмінних від святої «мови Декларації прав». Вони поспішались як найскоріше знищити ті мови.
8-го плювіозу II року республіки Барер, член Комітету державного порятунку (Comité du salut public), зробив у Конвенті рапорт про цю справу. Ми мусимо спинитись довше на цьому рапорті, бо документ цей має в собі всі сорти Катковщини, які тепер можна здибати напр. у російських національних централістів, починаючи від консервативних і кінчаючи революційними, котрих теорії ми розбірали в книжці «Историческая Польша и великорусская демократія».
Барер говорив: «Громадяне (citoyens)! Тирани, змовившись проміж себе, сказали: неуцтво було завше нашим найдужчим помічником; піддержім же неуцтво; воно творить фанатиків, вбільшує кількість противо-революціонерів; відсунемо Францію до варварства, — послужімось з народів мало освічених або з тих, котрі говорять мовою иншою, ніж мова спільної просвіти
«Комітет зрозумів цю змову неуцтва й деспотизму.
«Я тепер зверну вашу увагу на найліпшу мову в 0вропі, на ту, котра перша освятила одверто права людини й громадянина, на ту, котра має на собі працю передати світові найвищі думки про волю й найбільші погляди державні».Звісно, для Барера це мова французька. По його словах, вона недавно ще була невільницька, дворова, але від часу революції люде з усяких країн Франції заговорили нею з виразом волі й рівности.
«Тільки чотирі є точки в республіці, на котрі мусить звернути увагу революційний законодавець, з погляду мов, котрі найбільше противні ширенню громадського духу й ставлять перепони знаттю законів республіки та їх викону.
«Між старими мовами, гальськими (velches), гас-конськими, кельтійськими, або східніми, котрі творять відтінки в відносинах ріжних громадян і країн нашої республіки, ми запримітили (і рапорт послів національних говорить в один голос про це з ріжними агентами уряду, посланими в департаменти), що мова так звана бретонська (bas-breton), мова басків, мова німецька та італіянська продовжують царство фанатизму й забобонів, (superstition), перешкоджають революції проникнути в девяти важних департаментах і можуть сприяти ворогам Франції».
Барер огляда ці мови, при чому, говорючи про італіянську на Корсіці, каже, що на цьому острові народ навіть не знає про істнування нових законів, бо вони написані мовою, котрої той народ не розуміє. «Правда, — каже Барер, — від кількох місяців наші закони перекладаються на італіянське, але-ж чи не ліпше б було поставити там кількох учителів нашої мови, ніж перекладників на мову чужу?»....
«Ось уже три роки, як законодавчі ради говорять про народню освіту. . . . Закони про виховання мають виготовити ремісників, артистів, учених, літе-ратів, законодавців, чиновників; — але найперші закони про виховання мусять приготовити громадян, — отже, щоб бути громадянином, треба слухатись законів, а щоб їх слухати, треба їх знати. Значить, ви обов’язані дати народові перше виховання, котре дасть йому можливість розуміти голос законодавця. Яку ж противність показують всякому розумномупорядкові департаменти Рейнський, Морбіганський, Фі-ністере, і т. и.?... Законодавець говорить там мовою, котро'і ті, що мусять виконати закони й слухати їх, не розуміють. Старі держави не знали такого разячого й небезпечного контрасту.
«Треба розповсюдити (populariser) мову (державну), треба знищити цю аристократію мови, котра немов ставить націю освічену серед нації варварської.
«Ми зреволюціонували уряд, закони, звичаї, норови, одежу, торгівлю, саму думку; треба ж зрево-люціонувати й мову, котра служить їм щоденним струментом....
«Федералізм і забобони говорять по бретонському, еміграція та ненависть до республіки говорять по німецькому, контрреволюція говорить по іта-ліянському, а фанатізм говорить по баскському. Розбиймо ж ці струменти шкоди й облуди!
«Комітет подумав, що треба вам предложити, як річ негайну й революційну; поставити в кожній громаді в означених департаментах по вчителю французької мови, котрий мусить учити молодих людей обох полів і читати кожної декади всім громадянам закони, декрети й накази, послані Конвентом. Ці учителі будуть перекладати устно закони, для лекшого розуміння їх, в перші часи. Рим наставляв молодь, навчаючи її читать закон 12 дощок. Франція буде навчати частину громадян французької мови по книзі Декларації прав...
«Як би я сказав таке деспотові, то він би мене вилаяв; за часи монархії кожний дім, кожна громада, кожна провінція була немов осібною державою, по життю, обрядам, законам, звичаям і по мові. Деспот мав потребу роз’єднати народи, розділяти країни, інтереси, перешкожати стосунки, спиняти однаковість думок. Деспотизм піддержував ріжність мов; монархія мусить бути подібна до Вавілонської вежі і для тирана нема другої загальної мови, окрім сили, щоб мати слухняність, та податки, щоб мати гроші.«А в демократії, противно — нагляд за урядом довірено кожному громадянинові, щоб наглядати за урядом, — треба його знати, треба надто знати його мову.
«Кільки видатків ми зробили на те, щоб перекласти закони двох перших державних рад на ріжні мови Франції, — так мов би то мусимо ми підпірати ці варварські жаргони і ці грубі мови, котрі можуть тільки служити фанатикам і контрреволюціонерам.
«Залишати громадян в незнанню мови національної (nationale — тут державної), — значить зраджувати батьківщину...
«Громадяне! мова народа вільного мусить бути одна і таж сама для всіх!
«Що це таке? тоді як чужі народи на всьому світі учаться мови французької, — сказати що в самій Франції є 600.000 Французів, котрі не знають ні законів, ні революції, що виробляються серед них?!
«Треба нам мати гордість, котру мусить давати першенство французької мови з того часу, як вона стала республіканською, треба нам сповнити обов’язок!
«Залишімо мову німецьку, мало пристойну для народів вільних, поки (в Німцях) не впаде уряд феодальний і вояцький, котрому вона служить найдо-стойнішою окрасою.
«Лишімо мову іспанську для її інквізіції й університетів, поки вона не виголосить вигнання Бурбонів, котрі відняли трон в народів всіх Іспаній.
«Що до мови англійської, котра була великою й вільною тоді, як вона обогатилась словами: величество народа, то тепер вона стала мовою уряду тиранського й ненавистного, банків та векселів!
«Тільки та мова, котра дала свої згуки вільності й рівності, мова, котра має законодавчу трібу-ну і 2000 трібун народніх...., котра росказала всій Європі про вартість 14 армій, мова, котра служить струментом слави відвоювання Тулона, Ландау, Фор-Вобана й знищення армій королівських — тільки така мова може стати всесвітньою.
«Це амбіція генія вільности; він її викона! А ми — ми обов’язані перед нашими согромадянами, обов’язані за для стверження Республіки зробити так, щоб на всьому її обшарі говорилось мовою, котрою написана декларація прав людини».
Конвент дав декрет в дусі цього докладу, а скоро після того слухав новий доклад Грегуара «про потребу й способи знівечити всі народні вимови (patois) і розповсюдити мову французьку», і видав прокламацію зложену Грегуаром:
«Громадяне: ви маєте щастя бути Французами!... Ви ненавидите федералізм політичний; відкиньте й федералізм мови! Мова мусить бути єдина, як республіка!» і т. и.
Відповідно таким поглядам політики Конвенту поступали не тільки у Франції, а і в тих країнах, котрі вони покоряли «увільняючи їх від тиранства королів», як напр. у Бельгії, де мова фламандська до останку витіснялася з урядів. Слідом за політиками Конвенту пішов Наполеон.
(Див. Vinson — La Convention et les idiomes locaux в Mélanges de linguistique et d’antropologie par Ab. Hovelacque, Em. Picot et J. Vinson; De Haulleville — La nationalité belge. Gazier — Lettres à Grégoire sur les patois de France 1790.94. Documents inédits sur la langue, les moeurs etc).
Так виробилась сістема французького націоналізму централістичного, про котру в раніші часи не мали й думки. Ця сістема пустила серед Французів глибокі коріні, так що тепер нігде нема такого уні-тарізму, як у французькій громаді. Звісно, коли в XIX ст. по недобитих національностях Франції піднялись рухи до відродження національних мов, то серед висококультурних Французів знайшлось досить ділетантів, щоб смакувати в тих рухах і похваляти їх. Але це, принаймні досі, не має ніякого впливу наофіціальне життя, ні в школах, ні в урядах не допускається мова, инша від державної французької. Звісно, не маючи попередньої поліцейської цензури, уряд французький в XIX ст. не міг видавати заборон на книги не-французьких мов, але не треба думати, щоб нові провінціально-національні рухи не мали проти себе Каткових у пресі французькій. Я приводив у «ВЪстнику Европы» приклади криків їх проти «сепаратизму» провансальського, в котрому нема десятої части того соціально-політичного елементу, який є напр. у Шевченка. Я міг би привести ще новіщі приклади, та мушу берегти папер і час.
Роскажу наочні факти. Років 3 — 4 назад довелось мені жити літом в Савойській долині серед досить освічених Французів. Між ними один інженер був з Провансу, а другий — інспектор академії з Бре-танії. Саме тоді паризька преса чимало писала про провансальських патріотів «фелібрів», з приводу екскурсії, котру робили аматори в Прованс, де в руїні амфітеатру паризькі актери грали трагедію Софокла (по французькому) і де потім приїжжі брали участь в поетичних святах фелібрів. Парижане народ до всього цікавий, а до того серед літературної громади в Парижі має вплив симпатичний романіст Доде, про-вансал (як і Золя) і приятель Фр. Містраля, «короля фелібрів», — так що парижане збігались навіть дивитись на популярну процесію, досить дитячу, з «Тара-скою» (змій, котрого вбив коло Тараскону герой краєвої легенди). Тим більше вони любовались «південними літературними святами під південним небом». Але, як звичайно, не обійшлось в пресі і без виступів проти південного «сепаратизму».
В нашій вілледжіатурі під Монбланом читалась «Le Temps,» котра давала гарячі описи екскурсії пера Фр. Сарсе, звісного критика й прихильника «діалектів і patois». Довідавшись, що один з наших сожите-лів по готелю провансаль, я зводив розмови на рух фелібрів, але дістав відповідь, що це справа чистопоетична, святкова й глибоко в щоденне життя не може й не мусить іти, бо инакше вона розділить Французів на дві нації. В суті це ж саме казав мені один із шефів фелібрізму, поет Руманіля, коли я був у нього в Авіньйоні в 1872 р. Я завважав, що поки весь рух фелібрів буде обмежатись на поезіях, доти він зостанеться гуртковим і поверховнкм. Що робити? питав Руманіля. — Писати популярно-наукові книжки, виборчі маніфести, говорити по провансальському на мітінгах і т. и., коли вже закон не позволя вам учити по своєму в школах. — Таке саме говорив нам один ваш компатріот, завважив при цьому молодий фелібр, що був з нами. — Хто такий? — Професор з Гельсінфорсу (це був «Фіноман», потім таке саме говорив фелібрам імператор бразілійський і слова його були приведені в Armana Provenceau). — Знаєте, сказав мені Руманіля після одної такої розмови: на це нам зважитись трудно, бо ми все таки Французи (parce qu’aprés tout nous sommes des Français).
Тепер фелібри пішли трохи дальше: трохи більше пишуть прозою, Містраль навіть говорить про те, що б пустили мову провансальську в школу, але це все дуже слабе, коли порівняти навіть з працею і змаганнями українофілів у Росії.
Коли я зачепив інспектора бретонця, то він мені з гордістю сказав, що він хоч родився в Бретані, але мови бретонської не зна й не хвалить не тільки проб писати нею, а навіть того, що уряд піддержує істнування цеї мови тим, що дає вчителів народнім школам із тамтешніх людей, котрі все таки, бачу-чи, що діти не розуміють по французькому, обертаються до них хоч по бретонському.
Треба, казав мій собесідник, послати туди учителів чистих Французів, щоб слова не говорили бретонського і тоді зразу справа була б скінчена! «Ну, кажу я, треба вам узяти приклад з нашого уряду, котрий навіть попів посила в Грузію таких, що слова грузинського не знають, так що навіть тайна сповіді там відбувається з драгоманом!» «Справді? спитав мій бретонець і зрозумівши в словах моїх іронію, прибавив зо сміхом: а, це дуже вже сильно, сповідь з драгоманом»! «Правда, сказав я, але веде ще радикальніше до «тріумфу національної мови над краєвими жаргонами».
Можу завірити, що 99 на 100 звичайних освічених Французів дивиться на патуа, як мій бретонець-інспектор.
Не так давно моя родина купалась в океані в біскайському містечку Гетарі, коло іспанської границі. Раз величенька компанія гостей з ріжних провінцій Франції, ріжних професій, гуляючи коло містечка, наткнулась на дітей і хотіла щось роспитати в них. Але діти нічого не розуміли по французькому, а гості не вміли ні слова бійскайського. Гості страшенно розсердились, а надто одна дама, котра вилаяла дітей в дусі Конвента, доказуючи їм, що вони «Французи і мусять знати свою національну мову». На горе, діти не зрозуміли й цеї рації. В усій компанії знайшлась тільки одна людина, котра доказувала, що коли ми заїхали в бійскайську землю, то ми мусимо й вивчитись біскайської мови, а коли ні, то хоч терпіти, що бійскайські діти нас не розуміють. «И та бї — Украинка»! Решта знала тільки одно: тут Франція, вони Французи, вони мусять говорити по французькому!
Не диво, що єдина концесія від держави французької, яку дістали не державні «жаргони» в останні часи, це розказ міністра пошт (фелібра), щоб за телеграми провансальські й бретонські у Франції платити не 15 сантімів за слово, а 5. Бачите, тепер всій Європі можна посилати телеграми на якій кому вгод-но мові, навіть шифровані, аби латинськими буквами та арабськими цифрами (я сам не раз посилав і получав телеграми у Швейцарії й Франції російські й українські). В середині Франції тариф на телеграми писані мовою французькою 5 сант. за слово, за мови чужесторонні (langues étrangères) по 15 с. От фелібри й підійшли до свого товариша, котрий став міністром пошти, з тим, що мова провансальська не чужестороння, а теж французька, краєва б то, і міністр підвів її під 5-ти сантімний тариф та до компанії прибавив і бретонську! Фламандську, італіянську й біскайську тоді забуто і не знаю, чи потім хто добавив і їх чи, скоріш, ні. Але Каткови в пресі французькій не пропустили протестувати й проти такої концесії провансалам і бретонцям.
Найгірше у Франції стоїть справа недержавних мов через те, що там вона мусить боротись не тільки з законами, а й з звичаями, в котрих французька громада страшенно консервативна. Звісно, що для Французів лекше змінити форму держави, ніж викинути зайву букву в академічній ортографії. По части мови нема в geponi більше централістичної громади як французька. В Германії такий Момзен так і ріже свої лекції гольштинським акцентом, і в шкільних книжках побачите зразки провінціапьних поезій Грота, Кобеля і т. и. В Італії ще більше віль-ности: там по провінціях є театри, де грають на діалектах, і ніхто не боїться вимови, а то й розмови на діалекті.
Сам перший король єдиної Італії, умираючи, говорив до свого сина по п’ємонтському. (В Італії є курйозна мішанина партікулярізма з унітарізмом. Напр. між офіцерами армії вважається за добрий тон закидати по п’ємонтському, бо кадри спільної італіян-ської армії вийшли з П’ємонту і Віктор Емануіл любив п’ємонтську мову; на флоті закидають по генуезькому).
У Французів все, що нагадує patois, висміюється. І цей дух перейшов навіть у т. зв. французьку Швейцарію, де женевець буде невдоволений, коли ви його назвете Французом, і скаже вам: «я женевець», і тут-же поправить дитину, коли вона скаже, або вимовить слово на лад женевського патуа. Водськийкантон (Vaud — Waadt) більшою своєю частиною належить властиво не до французької мови, а до провансальської (langue d’oc) і має у себе поетів-лауреатів на зборах фелібрів, але борони боже, щоб у школах кантону або в урядах вживано хоч слово з кантонального патуа, а не з академичної французької мови. Инше в німецькій Швейцарії, де хоч книжна й актова мова все таки neu-hoch-deutsch, та і в домі багатого бюргера і в шкільних розмовах, і на мітінгах і на Landsgemeinde почуєте ріжні варіанти Schwitzer-Dütsh’a.
Останніми часами науковий фолькльорний рух почав трохи зміняти погляди французької громади на патуа (недавно стала виходити спеціальна Revue de Patois) паралельно тому, як і в адміністративних порядках потроху вводиться децентралізація. Але взявши на увагу всі звички французької громади, питаєш себе, що швидче настане: чи нові погляди підкопають державно-національний централізм, чи він заїсть в кінець недержавні мови й діалекти?
Ми росповіли докладніше про стан недержавних мов в світі французькому, бо це річ цікава, а також через те, що наша громада на диво мало зна цю справу. Приклад тому не тільки д. Баштовий з його статтею в «Ділі», а навіть земці українофіли, котрі в 1880 р. в Чернигівській земській губернській раді промовляли за тим, щоб українську мову допустити в школу і покликувались на приклад Провансу й Бретані!! Признаюсь, що я прожив тоді кілька тижнів з холодом коло серця, чекаючи, як такі аргументи перекине який катковець показом на те, що у Франції ні в одній раді навіть ніхто й не писне про те, щоб у школу пущено було яку мову, окрім державної французької. Далі про другі держави я буду говорити корочче.
Мені трохи чудно було росповідати в журналі австрійському історію германізаційних заходів уряду
німецько-австрійського проти ріжних слав’янських і инших національностів держави. Та й російська публіка мусить же щось знати про переслідовання чеської мови після білогорського бойовища (1620 р.), про германізаційні заходи уряду Марії Терезії й Иосифа II, бо про те досить оповідається в «Исторіи славянскихъ литературъ» Пипіна й Спасовича і почасти в «Новой Исторіи Австріи» Спасовича (по Шпрінгеру).
Я нагадаю коротенько про централістично-германізаторську політику М. Терезії й Иосифа 11, бо в ній ясно видно сістематичне наслідування французької сістеми з її мішаниною державно-національного централізму заходами дійсно просвітними (Anfklä-rung), через що сістема ця стає принадливішою й тим більше шкодливою. Нагадаю тільки державно-централістичні інстітуції М. Терезії, закладені ще в 1747 — 49 р. (Hofrechnenkammer, К. k. vereinigte Hofkanzlei), германізаційний, хоч добрий в суті своїй на той час шкільний закон 1771 р., германізацію гімназій і празького університету, добру тим, що витіснено латину, та не добру тим, що ніяка инша мова, окрім німецької, не була завважена, та що дітей, що не знали німецької мови навіть не велено було брати в гімназії; указ Йосифа II, 1784 р. про заміну латини німецькою мовою в офіціальних закладах Венгрії, без усякого права для инших краєвих мов і т. д.
Не може бути сумніву, що державно-національний централізм у Росії з 18 ст. наслідував Францію, Прусію та Австрію. Звісно, підстави для того були й хатні: дикі — в національній виключности, котра була в москалів, як і в усіх народів, і культурні в — релігійній нетолеранції, котра мусила вкорінитись серед Великорусів у часи боротьби з Татарами-мусульманами й Поляками-католиками, що сіли було в 1610 — 1613 рр. в самій Москві й поводились там не дуже то толерантно; на-решті — державні, бо й стара Московщина виробилась у централізовану монархію йбула свого роду Францією, тільки диковатою. З усього, що нам писано про Московське царство 16 — 17 ст., б’є в ніс дух нетолеранції національно-релігійної серед вищих верстов людности, хоч з другою боку, навіть з самих намов духовенства московського видно, що простіші Москалі братались і женились з усякими «поганими» — мусульманами, поганцями на Сході і дружили з «лютерами й кальвинами» на р. Двині, в Новгороді і т. и. Після Петра 1, котрий навіть офіціально підписувався по голандському, ця мнякість Великорусів перед чужими націями явно себе стала показувати, хоч з другого боку рішуче централістична сістема політично-адміністративна, котра склалась у Росії на старо-московській основі, але під видимим упливом Німців мусила виробити й сістематичний державно-національний централізм. Зовсім рішуче він себе почина проявляти з часів Катерини II, котра в 1764 р. написала знамениті слова в своїй інструкції генер. прокуророві кн. В’яземському: ---
Тільки ж і ці слова Катерини, — про котру треба пам’ятати, що вона була все таки Німкенею на російському престолі, — мали змисл більше політично-адміністративний, ніж національний. І після Катерини II централізм у Росії був більше державним, ніж національним, аж до самих 1863 — 1866 рр. В перший раз проявився рішуче централізм національний у Росії після польського повстання 1863 р., коли Катков виголосив характерні слова: «чому ми не мусимо й не можемо робити того в Польщі, що Франція робить в Альзасі, а Прусія в Познані»?
	В словах цих ясно видно, що обрусеніє не є
сістема, котра витека з духу національного Великорусів, або з спеціально російського державного грунту,
 а є, принаймні на добру частину, наслідуванням пев ної фази всеєвропейської державної політики. Спеціфічно російським елементом в теперішній сістемі обрусенія можна вважати певну брутальність, котра проявляється, напр., в повертанню уніатів на православіє, або в забороні української літератури. Та й така брутальність видається російським спеціфіком тільки для нашого XIX ст., бо в XVII — XVIII ст. відносини Людовика XIV до Гугенотів, або англійського уряду до гірських Шотландців були ще більше брутальні. Та навіть тепер, коли порівняємо відносини російського абсолютного............уряду до уніятів і Українців з відносинами
 констітуційного венгерського уряду до Словаків, то ще, хто зна — кому, треба буде видати премію на конкурсі брутальности. Ми мусили б спеціальніше оглянути відносини російського державно-національного централізму до національности української, але ця справа потребує цілого тому, щоб бути виясненою. Скажемо найкоротше тільки для того, що б нас не докорили, що ми обминули найцікавіший для Гали-чан-Українців вік історії сістеми обрусенія. Основу для централізму національного й тут, як инде, робить централізм державний, політично-адміністративний. Певне, lex Jusephovicia 1876 р„ можлива тільки через те, що нема ніяких політично-адміністративних інстітуцій, котрі б стояли на дорозі між петербурзьким бюрократизмом і Україною. В 17 ст. Україна мала такі інстітуціїв козацькій Гетьманщині. Московський уряд почав з того, що обрізав ті інстітуції. Тільки ж не треба забувати, що Україна стратила свою політичну автономію принаймні на половину через самих синів своїх. Вже в перші роки після злуки з Москвою, чернь посполита й козацька з самим Запорожжям, міщане й частина духовенства, держучись монархичних ідеалів, ішли проти автономних тенденцій козацької старшини й вищого духовенства, і підрізали ті тенденції між 1657 — і 1663 рр. Потім міщане, запорожці, й почасти посполита чернь, скоштувавши боярського уряду, почали зміняти думки, але вже запізно, та й дійшла до ліберального ідеалу, свідомого себе, хиба частина запорожців (К. Гордієнко і т. и.); коли тим-часом старшина козацька, повертаючись у панство, за Самойловича й Мазепи, сама підбурювала Москву проти запорожців. Коли Мазепа піднявся проти царя, тоді він і частина старшини козацької попробували зійтися з Запорожжям, але знову запізно. Тимча-сом самі порядки Гетьманщини, прилагоджені більше до вояцького, ніж до мирнодержавного життя (бо при них не тільки поспільство й міщане, але навіть шляхта, яко така, не мала політичного права) застаріли так, що український автономізм, проявляючися за часів Катерини ІІ, перед смертю Гетьманщини й Запорожжя, був на стільки архаічний й по своїй формі, так мало подібний до всеєвропейського лібералізму того часу, що міг тільки дати урядові петербурзькому привід хутніше скасувати українсько-козацькі порядки. Великого жалю те скасування на Україні не викликало, надто скасування Гетьманщини, про котре, напр., ми не маємо ні одної пісні. В простому народі скасування Запорожжя, очевидячки, визвало жаль, котрий видно по великому числі пісень, та провідною думкою в них іде жаль не за автономією козацькою, а за те, що, «степи подаровано генералам», то б то думка не національно-політична, а соціальна. Так само і в освічених Українців, коли виявився літературний протест проти політики Катерини 11, то не з приводу автономії козацької, а з приводу кріпацтва, що завела Катерина 11 (ода Капніста, писана по російському). Коли політика Катерини до України чим відміняється від політики сучасних їй державних централістів в Європі, так це власне в заведенню у нас кріпацтва тоді саме, як європейські державні централісти, котрих наслідувала Катерина 11, хоч касували автономію кляс і провінцій, так вменшували кріпацтво. Тільки ж треба пам’ятати, що в цьому Катерина Н ( тільки вивершила й припечатала політику, яку проводила вся козацька старшина українська, починаючи з І самих часів Богдана Хмельницького, — москвофіли, як і автономісти, і ще незвісно, хто з них більше. В документах, що можна вважати за maximum автономізму серед козацько-українського панства за часів Катерини 11 і в котрих можна бачити навіть сліди впливу на те панство сучасних Європейських політично-ліберальних думок, а власне в просьбі «о возстанов-леніи разныхъ старинныхъ правъ Малороссіи» поданій в 1764 р., а також в промові одного українського шляхтича «о поправленій состоянія Малороссіи», певне сказаній тоді ж, найвиразніше проситься «самовольный малоросайскихъмужиковъпереходъ (которий робиться) въ силу правъ малороссійскихъ впредь навсегда дресічь». («Кіев. Старина» 1883, іюнь, 343; 1882, октябрь, 124). Звертаємо увагу ще й на те, що ці автономістичні документи писано зовсім не по українському, а на добрій тодішній офіціальній російській мові, вже досить повеликорусеній. Подібною ж мовою писаний і українсько-патріотичний діалог «Разговоръ Великороссіи съ Малороссіей» («Кіев. Стар». 1882, П, 325 і далі), писаний в половині XVIII. ст.
В новішій нашій інтелігенції деякі спомини про стару козацьку автономію привязуються до тенденцій європейського лібералізму, але майже так само, як зовсім уже археологічні спогади про ще старіші городські віча. 1 всі такі спомини далеко менше вбирають у себе новий лібералізм, ніж спогади про Земські собори московського царства, або всеросійську Катеринину Комісію 1767 р. (Нагадаємо адреси земств українських в 1878 — 1881 рр.).
Національно-культурний автономізм український теж пропав на добру частину через недбалість і добру волю самих Українців. До самих часів Катерини II, коли шкільні книжки українського видання став заміняти московськими та петербурзькими Українець же, київський митрополіт Миславський, великоруський уряд не робив нічого для культурної денаціоналізації Українців. (Не треба думати, що книжки, котрі виганяв Миславський, були народньо-українські; то була церковно-славянщина з примішкою українщини). Навпаки, українські архиєреї, учителі й т. и. могли об-українювати Москву, скільки б схотіли. І дійсно, містерії київської композіції грали семинаристи навіть у Сібірі, Мазепа писав до Меньшикова по українському і сам Петро І говорив у Білій Русі та в Галичині по українському. Лихо наше було в тому, що наш освітній рух XVI ст., на котрому видно було вплив європейського відродження наук і реформації, не вигорів через берестейську унію й визвану нею православно-козацьку реакцію, котра дала в нашому письменстві XVII ст. перевагу церковно-слав’янсько-руському макаронізму над елементом народнім. Через те наші письменники XVII ст. не чули ріжниці своєї мови від письменської мови московської, також по своєму макаронічної. А коли ця остання за часи Петра Великого стала органом розширеної державної культури. з досить сильним для тодішньої Східньої 0вропи процентом світських європейських інтересів, то московсько-петербурзька література, котру виробляти помагали за Петра В. й Українці, стала ширшою й живішою, ніж тодішня українська, й потягла до себе й наших людей, котрі дивились на неї не як на чужу, а як на свою, й незамітно починали всвоювати і її мову. (Див. між иншим дневники Українців з XVIII ст. що друкуються в «Кіевск. Стар.») Ми боїмось пускатись тут у розмову про справу, котра потрібує ще спеціальних студій, але не можемо проминути зовсім одного боку питання про відносини к>льтури на Україні і в Москві в кінці XVII і в початок XVIII ст. Треба бути дуже обережним з такими словами, як ті, що Москва тоді була зовсім дика, та що Українці й занесли до неї культуру, — фрази котрими рясує напр. «Історія руської літератури» д. Огоновського; котрий очевидно не дав собі труду познайомитися з історією щисьменства й культури на Московщині навіть по загальних працях, як Галахова, Порфір’єва і т. и. Без-рперечно, взагалі культура стояла в ХУЦ ст. низче в ; Московщині ніж на Україні, і Українці багато послужились тоді московській культурі. Тільки ж зовсім уже дикою Московщина не була; в ній, напр., зоставалось дещо з культури старих городів, як Новгород, Псков і др. А до того нові культурні впливи йшли в Московщину не з самої України, а й з Польщі — через Білу Русь і просто через переїзжих, а також і від Німців, Шведів, Голандців, Англічан, через приїзжих і цілі колонії чужинців, котрі закладались у Новгороді, Архангельську, Холмогорах і в самій Москві. Ці чужинці, а надто протестанти, несли в Московщину культуру де в чому свіжішу і ширшу, ніж тодішня українська, занадто попівська та козацька, котра в XVII ст. стояла під переважним впливом католицької Польщі, культуру державно-технічну й навіть письменство світське — початки повістів, новелли, сатиричні картини і т. и., котрих зостатки тепер розбірають спеціалісти, як Пипін, Веселовський, Ровінський і т. и. Це все готовило в Московщині XVII ст. питомий грунт для т. зв. Петрової доби, котра зразу поставила державі й письменству завдання світ^ ські, широкі й свіжі, перед котрими завдання попівсько-козацької України XVII ст. стали вузькими й застарілими: (ріжницю й відносини культурні між Україною й Московщиною за часів Петра 1-го можна бачити, напр. переглянувши самі заголовки книг, котрі показані в праці Пекарського «Наука и литература въ Россіи при Петр-6 Великомъ». Тоді ще на Україні друкувалось більше книг, ніж у Московщині, і Петро 1 посилав- московських друкарів учитись навіть у Чернигів, та на Україні друковали майже виключно стару церковщину, а в Московщині виходили й речі технічні й учебники, як «Книга морского плаванія», «Воинскія правила», «Географія», «Геометрія, славенское Землеміфіе» і т. и., та такі освітні новоєвропейські речі як твори Пуффендорфа, Г. Гроція, Ліп-еія і др. по історії, політиці, фінансах і т. и. Варто б українолюбцям, а надто галицьким клерикалам, роздумати над цею ріжницею й тепер!).
В цій відсталости України перед Москвою можна й треба винуватити історичні обставини XVII ст., І котрі не дали козацькій Гетьманщині перейти в новоєвропейську впорядковану державу, не дали зреалізуватись проектам закласти на Україні університети й гімназії, проектам, котрі старий протестант, соціанин Юрій Немирич вніс у Гадяцьку умову 1658 р. і т. и. Між тими обставинами винен перед Україною і ; московський уряд. Та це не зміня факту, що під кінець XVII ст. в Московщині склались умови культури ширшої й свіжішої, принаймні в вищих верствах громади (в низчих Українці й досі культурніші від Москалів!) і що до культури тої з XVIII ст. Українці потяглися добровільно.
Так то сталось, що Московщина, бувши слабшою від України культурою масовою, стала вище від України культурою передніх рядів громади, і через те перетягла до себе й передні ряди українські. Ось де / історична правда, а разом і велика наука для нас!
Коли ми хочемо хоч зрівнятись тепер з Московщиною, то напружімось, щоб хоч де в чому випередити її передні ряди; тепер, коли література російська здавлена цензурою, а наша в Галичині може мати велику вільність, саме час для такого напруження. Ось через що тепер нема більших ворогів будучини нашої національної літератури, як усякі консервативні, клерикальні й т. и. угодовці...
Але ж вернемось до історії. Ненормальність свого письменського стану почали розуміти де-які Українці XVIII ст. аж тільки тоді, коли в російську літературу став рішуче тиснутись замісць церковно-слав’янського простонародній великоруський елемент, котрий різав уха Українцям своєю відрубностю від нашого простонароднього ж, і тоді наші Котляревські почали писати нашою простою мовою. Але ж і вони не думали, що творять осібну від російської національну літературу й не мали претензії бачити мову останньої в школах принаймні в вищих, в судах і т. и. (Досить характерно, що коли в 1813 р. заклалось і в Росії Біблійне товариство під впливом англійського і в зв’язку з ним і надрукувало за короткий час, поки в 1826 р. уряд його не закрив, біблійних книг на ЗО мовах, в тім числі на 17 мовах у перший раз; коли навіть чужинці, як Греки, Волохи та Серби оберталися до того товариства ніхто з Українців не подумав подати йому до друку український переклад біблії). Перший в XIX в. документ, в котрому ясно проведено українську автономічну думку «Исторія Русовъ» писаний прекрасною російською мовою 20-тих років.
Тенденцію провести мову українську в школи, в суди і т. д. почали забірати собі в голови тільки невеличкі українофільські гуртки 40-вих років, під впливом думок західньо-слав’янських національних рухів. З усіх таких тенденцій найбільше розширилась і получила серйозну вагу в часи еманціпації селян (1857 — 1863) тільки думка про народню українську мовув елементарній школі, в популярній літературі, в сельсько-громадському уряді, в словесному мировому суді. (Про це свідчать такі сучасні документи, як напр., «Замѣчанія на проэктъ среднихъ и низшихъ училищъ», видані мін. нар. освіти в 1863 — 1864 р., документи, в котрих видно думки не гуртків, а цілих корпорацій, напр. учительської, згідно з котрими потім висловились і де-які земства з Чернигівської губернії під проводом звісного російського педагога бар. Н. Корфа). Вихідна точка таких думок була зовсім не національна, не потреба задовольнити інтереси національної інтелігенції, а чисто демократична й утілітарна: потреба подати простому народові освіту в найприступнішій для нього формі та дати йому можливість розумітщй боронити свої права, дані йому законами. Уряд російський, тоді ще «новичок» в теоріях державно-національного централізму, зпочатку не противився, таким думкам, і в 1861 р. навіть обернувся до українофільських авторітетів у Петербурзі, що б вони переклали на українську мову «Положеніе о крестьянахъ 19 февраля», і справа ця не вигоріла здається через незгоду між самими тими авторітетами. (Пригода ця одначе не звісна докладно, я чув тільки, що між українофільськими авторітетами вийшла між иншим незгода із-за того, що одні дивились на справу спроста, утілітарно, думали, що «Положеніе» треба перекласти на мову простих мужиків, щоб вони ліпше розуміли його, а другі хотіли покласти перекладом «Положенія» Грунт для історично-національно-правової мови і для того зужиткувати мови старих актів). Тільки з 1863 р. уряд російський кинувся вороже на всяку українську тенденцію.
Тільки ж треба сказати, що рішучої опозіції, навіть осуду уряд не визвав серед загалу інтелігенції на Україні, бо ополячена частина тієї інтелігенції навіть в 1859 — 1863 р.р. підбивала уряд проти «української» хлопоманії, а помосковлена — була взагалі досить холодна до українства. Опозіція виходила тількивід гуртків і треба ж сказати, була ні енергійною (навіть на стільки, щоб показувати право української літератури цінними працями, друкованами в Галичині), ні зручною.
Нехай я стану свого рода «проклятою Мазепою» для певного сорту українських національників, але я мушу сказати, що прирівнання обрусенія напр. Польщі до «обрусенія» України є й не слушне й не зручне. Нехай би наука признала, що українська національність не тільки так само відрубна від московської як польська, але й німецька або навіть фінська, то з того все таки не вийде, що «обрусеніе» України усе У рівно, що «обрусеніе» Польщи. В Польщі відрубність національна й право на автономію чується не в учених кабінетах, а всюди в життю і маніфестується ) всякими способами серед польських мужиків, як і серед панів і літераторів. На Україні не так. Навіть заборона 1863 р. перешкожала напр. Костоморову друковати в Росії по українському біблію та популярно педагогичні книжки, але не забороняла йому друковати по українському Богдана Хмельницького, Мазепи й т. и. Чогож він писав їх по московському? Чого пишуть по московському наукові твори всі теперішні українські вчені, навіть патентовані українофіли? Чого сам Шевченко писав по московському повісти або навіть інтімний «Дневникъ»? Очевидячки того, що всі ті інтелігентні Українці зовсім не так почувають свою відрубність від Москалів як напр. Поляки.
Який же резон ми маємо кричати, що «зажерна Москва» вигнала нашу мову з урядів, гімназій, університетів і т. и. закладів, в котрих народня українська мова ніколи й не було, або котрих самих не було на Україні за часів автономії, противуставляти цьому «нечуваному варварству» права Фламандців у Бельгії або Поляків і навіть Венгрів у Австрії? Варварством для XIX ст. являється тільки заборона української літератури 1863 і 1876 р. (ще під кінець XVIII ст. за Іосифа II цензурний нагніт на чеськумову був дійсно не менший, ніж ця заборона!), а в усьому иншому Росія трактує Україну так само, як Франція Прованс. Похвалити за те Росію звісно не можна, але й ганьбити її більше ніж Францію теж нема рації.
Діло в тому, що ідея національної й навіть адміністративної децентралізації в державах, котрих історія заставила перейти через кілька сотень років централізаційного періоду (а в Європі власне тільки дві країни пішли цілком по иншій дорозі — Швейцарія та Нідерланди), — - ідея нова. А серед того ще новіща ідея вартости й права національностів, котрих історія обернула в плебейські й навіть сельські, та ще як Провансаля й У країнці по при державних націях, дуже їм рідних. Дивлючись холодно-науковим поглядом, нічого й дивуватись, що ця ідея має ще так мало прихильників. Дивно було б, як би було инакше!
Такі національні рухи, як український, мусять вибороти собі признання й права — працею культурною й політичною. На скільки «москалеїдство» може 1 послужити в цій боротьбі? Ми показали в попередньому огляді, як мало воно має за себе історичного резону. В дальшому ми поставимо питання: на скільки москалеїдство практичне і чи нема других способів боротьби за українську національну автономію, більш відповідних дійсному ходу річей, між иншим і дійсному зросту сістеми «обрусенія», а через те одно вже й більше практичних?
V.
Фатальність українського сепаратизму при погляді на обру-сеніе, як на наслідок національної вдачі Великорусів. Шанси й характер українського сепаратизму. Вартість аноніму в політичних справах. „Очай духи“ москволюбці й москво-жерці. Конечність боротьби з політично-адміністративною централізацією в Росії при реально-історичному погляді на сістему „обрусенія“. Союзники Українців у тій боротьбі: не великоруські нації, а надто плебейські, великоруські ліберали, а надто земські. Неслушність спорів з Великорусами про наші національні права. Потреба умови з ними на ґрунті чисто політичному: прав особи, вільних порядків державно-адміністративних. Федералізм і земська самоуправа (selfgovernment). Тенденції земські в Росії. Природня постепенність зросту українства при політично-адміністративній волі в Росії. Безпо-літичне українство.
Відповідно до того, звідки ми будемо виводити ту сістему «обрусенія», котра тепер давить нас, Українців, як і другі не великоруські нації, ми складемо собі й думки про те, як нам бути з тим «обрусенієм».	Коли згодимось, що це «обрусеніє» витіка з
«духа, вдачі» і т. и. (дивись про цю сіноніміку в «Правді») великоруського народу, тоді нам зостається одно з двох: або рішуче йти до того, щоб відірватись від Великорусів у осібну державу, чи до другої держави, або, коли на те нема сили ні охоти, то скласти руки й ждати своєї смерти. 
Я не нав’язую своєї думки нікому, і навіть радий був би, як би мої думки в цій справі були пере-кинені фактами, — але поки що я кажу отверто, що нігде не бачу сили, ґрунту для політики державного відриву (сепаратизму) України від Росії, а окрім того бачу багато інтересів спільних між Українцями і Росією, напр. справу колонізації країн між Доном і Уралом. (Про це говорив я в брошурі «Вільна Спілка, Вольний Союзъ»).
	Справа про «український сепаратизм» — справа
делікатна. Але зовсім обійти її не можна, хоч би й з огляду на те, що тепер пишеться в певних галицьких виданнях. Я вже мусив говорити про це в статтях «Неполітична політика» і пробував говорити в відповідях на запити, як мені вбачалось, щирі, деяких Українців у «Правді»; так в тих грубостях, з котрими мені вернув мої відповіді діректор чи комісіонер «Правди», було написано, що я навіть донощик московському урядові, коли говорю про «український сепаратизм». Я думаю, що московський уряд не має потреби в моїх доносах, коли може прочитати в «Ділі» звіснісонмові бесіди, напр. о. Січинського, або й у «Правді» допись проти мого скептицизму з поводу тих бесід і в ній рішучі слова про «цілу партію Українців австрофілів» у Росії. («Правда», 1891, т. І. вип. 2, 107 — 108. С. Київщини).
Коли мої слова в цій справі можуть мати яку небудь вагу в очах московського уряду, то вони мусять хиба заспокоїти його в страхах українського сепаратизму і через те вменшити його гнів на дописачів «Правди» за їх москвожерні і австрофільські фрази. Не бачучи нігде, ні в якій силі, громадській на Україні, окрім хиба частини польської шляхти і то дуже тепер наляканої урядом і мужиками, ніяких підстав для державного сепаратизму і бачучи, що він проявляється тільки слабенькими з наукового й писменського боку анонімними дописями в «Правду», я і відмовляю тепер принаймні всякої серйозности українському сепаратизмові.
Не тільки в російській Україні нема «цілої партії» сепаративної чи австрофільської, а нема навіть і одного гуртка людей з такими думками, котрий мав би яку небудь серйозну політичну вагу. Основую своє свідоцтво між иншим і на тому, що український сепаратизм і австрофільство нічим себе не проявляє крім анонімних дописів у якій небудь «Правді». Звісно, всяка противу-державна праця потребує часами таємности, аноніму, псевдоніму, — але ж, щоб увесь який сепаратистичний рух держався самою таємністю та проявлявся тільки фразами в анонімних дописях, того ми не бачили ні в однім серйознім національно-політичнім рухові, напр., у Італіянців, Мад’ярів, Поляків і т. д. Щож то воно за ідея, що не знайшла собі за 20 — ЗО років ні одної людини, котра б без маски, сміливо проговорила її, котра б не віддала за ту ідею не то життя, а навіть частини свого спокою, кар’єри і т. и.? Очевидно, що таку ідею треба просто вважатиза практично неістнуючу, — за quantité négligeable1). Не маючи під собою ніякого політично-соціального грунту, а в собі ніякої сміливости, українські сепаративні тенденції не доходять ні до якої навіть літера-
г) Москалі кажуть: „каковъ попъ, таковъ и приходъ“. Але вірно, що й парафін вплива на попа і що оратор мусить числитись зі своею публікою, то й ми мусимо часами звертати увагу на ті способи спору, котрих уживають проти наших думок Правдяне, певно ж рахуючи на звісний ефект перед якоюсь частиною української публіки. Способи ті найбільше особисті напади, „покази псіхології“ противника, як кажуть дд. Правдяне. Так і в справі анонімної політики мені просто закинули те, що й я сам уживав аноніму. Правда, але тільки тоді, коли моя праця в українських справах торкалась цілком літературних річей та була припадковою. Та й то, коли я в 1865 — 1866 р. по просьбі кількох земців та педагогів черннгівських написав у купі з покійним Судовщиковим у „СПБ. Відомостях“ дві статті про „земство і укр. мову в школах на Україні“ і коли тодішній попечитель київський заявив, що він розгонить українофілів педагогів чернигівськнх, я взяв на себе відповідальність за ті статті. В 1874 -75 р. я, „будучи на службі царській“, підписував свої праці про У країну, коли передо мною стала ділема або сістематично працювати для українства, або кидати це діло. Коли певний український гурток порішив виступити з своїми політичними публікаціями за гряннцею і поручив мені редакцію їх, тоді я поставив зараз справу про аноніми. Гурток рішив виступати без підписів, по прикладу тодішніх російських видань, як „Впереди.“, „Набатъ“. Резон був такий, що підпис під статтею явно опозіційного видання буде затрудняти авторам всяку роботу в Росії. Але як тільки мені прийшпось у Відні видавати першу брошуру хоч трохи з політичним змістом („По вопросу о малорусской литературѣ“), зараз же я почув усю несерйозність політики анонімної і підписав ту брошуру своїм іменем. Зараз-же російська урядова цензура вирізала в „Русской старині“ мою невинну статейку з поводу рецензій на пою збірку казок, і я став „впелімінований з російської суспільносте“ і літератури. Але це не вдержало ще кількох земляків, однакових зо мною політично-соціальних думок, підписувати свої писания, котрі друковались в Женеві. Я не стану ні собі ні їм приписувати політичної ваги, та все таки зауважу, що наш федерально-соціальний напрямок виставив одверто свій прапор і імена коло нього, тоді як сепаратистично-націоналістичні тенденції на Україні досі живуть не ясними натяками та анонімами.турної ясности і держаться самими тільки чуттями та й то більше негативними ніж позітивними, котрі, звичайно, самі себе бояться. Галичане можуть собі уявити українських сепаратистів по тих типах з москвофілів, котрі про себе звуть себе «твердими», про себе моляться на північ, а прилюдно найзвичайніші попи та чиновники, котрі навіть попережають других в офіціозній, навіть польській лояльности. Ті люде немов поспішаються загладити гріх свого «помьішленія» поклонами свого «раболѣпія».
Такі були ті сепаратисти «помышлешемъ», яких я мав пригоду бачити і описувати. Вони навіть рідко надумувались на дописі в яку «Правду», а казали: «не треба нам нічого робити, все за нас зробить Бісмарк!» Тепер дописів у «Правду» більше, хоч по стілю їх можна битись об заклад, що авторів їх ніяк не більше, як 5 душ, коли й не менше. Прогрес не великий, та й про той прогрес Галичане можуть судити по дописях власних «очайдухів», кажучи народовською термінологією. Як і в сепаратистів — Правдян, так і в москвофільських очайдухів нема реально-політичної думки, навіть нюху до реальних фактів, а є тільки чуття ненависти, котре не може знайти собі навіть відповідного слова і котре навіть коли праве, то кидається в таку сторону, що само себе ріже. Так москвофільський «очайдух», коли навіть росказує про дійсну кривду, що терплять Русини в Галичині, то не тільки попсує свій малюнок схематичним, а то й фантастичним нарисом, а ще додасть: «вотъ какова наша свобода, конституція!» і тим влучить в цілі російських прихильників «самодержавія». Так само коли «очайдух» москво-ненавистник задума описати яке лихо українського народу в Росії, то безпремінно одними й тими ж стереотипними фразами поставить його як ознаку «російської культури» і тим прислужиться, напр., святоюрьким антикультурникам!	"130
Більше паралелів приводити тепер не буду. Читан сам зробить їх колекцію, коли схоче, нибіраючи перли з літератури очайдухів по обидва боки Збруча.
Очевидно, що такими заходами не тільки не поб’єш «Москву», а можна тільки побити самих себе в громадській думці й дома, й серед широкого світу.
Коли ж признаємо, як дійсно й є, що «обрусеніє» єсть ознаками наслідок не національного духу, а певної державно-адміністративної сістеми, тоді ми ставимось зразу на реальний грунт в боротьбі з тим обрусенієм: станемо боротись з тою сістемою і при тому боротись безпремінно, маючи спільників, між котрими будуть і самі Великоруси, бо — сістема шкодить і їм» душить і їх. Ми вже сказали, що сістема та — політично-адміністративна централізація . . . . .
Сістема ця має ворогів в усій Росії і ті вороги природні наші спільники, з котрих проте ми мусимо, зробити вибір відповідно плебейському стану нашої національности, пам’ятаючи, що напр. арістократичні противники російського уряду самі стануть на його бік проти нас, або кликатимуть його проти нас, як, тільки виступлять одні проти других їх і наші класові інтереси. (Так в 60-ті роки кликали російський уряд проти «української хлопоманії» польські пани, котрі в той же час самі сприяли польському сепаратизмові).
Найприродніші наші спільники в Росії, це всі недержавні народи, котрі, включивши Поляків, Німців і Румин та почасти Грузинів і Вірмен, суть націями плебейськими. Реальні обставини життя тих народів, такі, що й їм політика сепаратизму так же мало личить, як і нам, і далеко ліпша політика феперадізму. Найбільше мають шансів на сепаратизм Поляки, бо сепаратизм жменьки балтицьких Німців серед неприятних їм Латишів і Естів байка! Та й то багато Поляків бачить, що при всіх теперішніх обставинах Європи, котрі житимуть аж поки соціальний рух не переробить Ті зовсім (а це, певно, потребує не одного десятка років) — відрив Конгресівки від Росії (бо про Польшу 1773 р. й говорити нічого!) був би економічною руїною для тієї Конгресівки. Ведімо ж укупі зо всіма недержавними народами Росії спільну й енергійну критику теперішньої політично-адмїністративної сістеми в Росії і таку ж агітацію за сістему противну — вільности й децентралізації.
На тій дорозі ми знайдемо підмогу й _серед самих Великорусів. Мені казали деякі дописувачі «Правди»: як ми можемо іти спільно з Великорусами, коли між ними нема нікого, хто б признавав наші національні права». — Щоб уже так не було нікого, це за-багато сказано. А далі вся така постанова справи зовсім не політична, а Маніловська. Коли ми признаємо, що ми стратили свої національні права через брак свідомости нашої національности і не можемо дійти до них через певну політично-адміністративну сістему, то нам може бути інтересним тільки: 1) щоб національна свідомість росла серед наших власних земляків, а 2)що б Великоруси помагали нам, а не перешкожали ламати ту політично-адміністративну сістему.
Перше єсть наша хатня справа, про котру нам з Великорусами нічого й говорити. Коли національна свідомість залежить найголовніше від науки і письменства, то ми мусимо перш усього самі налягти на те, щоб розвинути в себе ту й друге. Звісно і наука і письменство йдуть добре при широкому просторі й потребують державної помочи, а надто помочі школи. Але «на нѣтъ и суда нѣтъ». Ми мусимо робити поки що в теперішніх обставинах, то б то як приватні особи й гуртки. Стан це незавидний, але він не був би дуже вже і гіркий, коли б наші особи і гуртки дали собі заповіт працювати енергійніше, спільно, плодити науку і письменство свіже, а не мертве. Цензура для живого письменства не страшна, бо напр. цензура неспинила всю письменну Росію вивчити на пам’ять «Горе от ума». А ми ж маємо під боком Галичину, де можемо видрукувати майже все, що цензура заборонила в Росії. Я вже в «Зорі» казав, як першу чудацьку думку, що найліпше б було, коли б українські письменники змовились нічого не давати в цензуру російську, а все своє друкувати в Галичині для чого можна б було провести організацію й зібрати кошти без великого клопоту. Нехай би так прожило українське письменство 5, багато 10 років, і показало, що в ньому є жива вода, то воно б пробилось і через кордон і підняло б свідомість національну в ширшій українській громаді.
З Велікорусами ми можемо говорити тільки про другий пункт: про боротьбу з політично-адміністративною централізацією. Перший приступ до розмови може бути такий: хотять вони вберегти «предварительную цензуру», котра давить і їхнє письменство, чи ні? Звісно ж що і преса великоруська і земства, навіть шляхта московська і дума города Москви говорили за свободу преси, а значить в суті й проти таких заборон, як ті. котрі давлять українське письменство з 1863 і 1876 р. Нехай собі Великоруси як хотять дивляться на наше письменство, але нехай тільки поможуть собі й нам скасувати «предваритель-них цензорів», то ми вже й виграємо чимало. Те ж саме й у других точках прав людини і товариства.
(Добудьмо в купі з Великорусами «хоть куцую, а все ж констітуцію», то нею покористується наша національність, чи хотять того Великоруси, чи не хотять. Трудніше впорядкувати ті справи, для котрих І мало однієї вільности особи й приватних товариств, і а де потрібна публично-громадська поміч і навіть при-і мус: школи, суди, фінанси. Справи ті входять прямо в державні і тут приклад ріжних європейських констітуційних держав показує, що навіть при констітуції можуть бути нації привілейовані і скривджені майже до проскріпції. Безпремінно і в Росії прийдеться вести боротьбу проти державно-національного централізму, — але ж та боротьба зовсім не безнадійна. ! Найвідповідніше буде, коли боротьбу ту напр., ми, Українці, будемо вести на грунті не національному, а державно-адміністративному, то б то виставляти на перший план потребу автономії місцевої і краєвої, автономії громад, повітів, провінцій (губерній чи груп їх), ; Така програма буде мати за себе всіх розумних людей якої б національности хто не був, а там коли ; яка громада, чи країна, користуючись своїм правом, впорядкує собі школи з яким викладом націнальним, то це буде її діло; головне, щоб ніхто з гори не мав права їй перешкоджати. На такому порядку, а зовсім не на поділі держави по етнографічній карті держиться національна рівноправність у Швейцарії. В такому порядку й єсть справдішній, здоровий, всім пожиточний федералізм, котрий зовсім не те, що розмін централізмів і національних гегемоній на дрібнішу монету, як це бачимо в ріжних національників, а надто австрійських.
Зрештою нам нічого дуже носитися з самим словом федералізм, котре лякає людей, що привикли до звичайних централізованих держав європейських. Треба зауважити, що тепер до слова цього навіть серед більше освічених і ліберальніших європейців менше прихильности, ніж було перед 1848 р. Тоді не тільки напр. слав’янські політичні філософи були федералісти, навіть на еллинський лад, а і національні рухи паніталійський, пангерманський, були федералістичні.
Вийшло ж на ділі так, що навіть Італія, зібравшись у ціле, стала унітарною державою, мало чим відмінною від французької. Германія коли осталась почасти федеральною, то з перевагою пруської гегемонії. В Австрії федералізм опірається на коронні краї, в котрих у кождому непремінно давлять яку небудь
меншість, а федералісти-національники ще стремлять здебільшого до угруповання країв відповідно історичним споминам, що, коли гадати по прикладу корони св. Степена угорського, мало подає надії, що б уснуло згадане зло. В купі з тим єдина справді федеративна держава в Європі, Швейцарія, після 1848 р. почасти вменшила державного федералізму, державної автономії кантонів, упорядкувавши законодавчу і адміністративну силу спільного уряду і поставивши кантональні уряди під певний догляд спільного, хоч зоставила все таки великий простор для урядів кантональних, а в кантонах для громад.
Але хоча таким способом державному федералізмові після 1848 р. не так то пощастило в Європі, то за те адміністративна децентралізація дуже поступила наперед навіть по старих централізованих державах, як Прусія, де до старого досить ліберального закону про автономії міст додано незлий закон про провінціальну, а тепер і про сельську автономію, — або як Франція, де тепер міста мають досить широку автономію і де покладено початок і автономії департаментів.
Взірцевою для держави не федеральної може бути тепер місцева і повітова автономія в Англії після нових законів (local governement). Коли, як слід чекати, через кілька років ці англійські порядки доповняться краєвими радами (council) для Шотландії, Валії, Ірландії, і осібним краєвим виділом парламенту, для справ спеціально Англії, то получаться такі порядки, котрі даватимуть людности «Сполучених королівств» усі практично-пожиточні боки федералізму1, хоч без цього слова.
Ті порядки англійські мусять стати на довгий час взірцем для всіх великих держав Європи, в тому числі й для Росії. Окрім теперішнього,...........
в Росії нема серйозних перешкод для закладу, звісно ступневого, подібних порядків. Що все розумніше вРосії тягнеться на дорогу тих порядків, це доказало земство за 25 років свого життя. Те земство мало свої хиби; тепер під нагнітом бюрократії зріст його мусить притихнути, але цілком знищити його не зважилась бюрократія; і все таки воно справдило свою живучість і з ним зв’язана на завше справа вільности й адміністративного порядку в Росії.
З краєвих земств російських далеко не останніми показали себе наші українські, а надто чернигівське й херсонське, так що ми маємо резон дивитись на земства як на наші симпатичні національні порядки, з котрих мусить вийти ліпша доля нашої нації. Українські автономісти зроблять найрозумніше, коли рішуче з’яжуть долю свою з долею земств на Україні і значить в усій Росії. В тій думці нема нічого нового, бо практично українолюбці, котрі що небудь робили для освіти й добробуту нашого народу, де єсть на Україні земські уряди (то б то на лівим боці Дніпра й у Новоросії) завше рахували на земство й мали від його підмогу. Треба тільки поставити таку практику на грунт ясної і широкої теорії.
Хто дав собі труд оглянути історію земських урядів у Росії за 25 років, той не може не завважити однаковости напрямків ліпших земств на Україні й у Великорусії. Напрямки ті: демократизм і думка про децентралізацію, а також про натуральне групо-вання повітів і губерній для практичних справ: еко-номичних і просвітніх, у країни, котрі відповідають натуральним поділам Росії географічно-етнографічним.
Можна сказати, що політично-адміністративні ідеали російських земств, великоруських, як і українських, є однакові з програмою наших кирило-мето-дієвських братчиків, звісно, без її занадто ідеального для теперішнього часу федерального американства;
От у цьому ми бачимо грунт для практичної згоди нашої з Великорусами, хоч бет останні й не згожувались з усіма нашими думками про нашу національну осібність, про наше право на рівну з російською літературу й т. и. По моєму чудацькому розуму, так я б про такі речі ніколи й не говорив з Великорусами, як про речі, котрі дійсно до політики, та ще й спільної, не належать, а говоров би про права особи (волю друку, товариств, судові гарантії для особи й т. и.) та про самоуправу громад, країн, їх право порядкувати свої справи, а разом з тим і школи, давати свої гроші, на що хотять, хоч на видання словника українського чи турецького і т. д. і т. д. А як з історії земських урядів у Росії звісно, що й великоруські земства бажали й прав особи й самоуправи, то я й певнісенький, що згодаміж нами й Великорусами в політичних формулах для тих усіх справ наступила б скоро, а там уже всяка особа, громада й країна налила б у ті форми такої води, яка їй до вподоби.
Звісно, наливання води української не обійдеться без противенства й боротьби. Так це діло людське. Люде взагалі більше звірі ніж ангели і все добре в них не готове, а розвивається, та до того ще й боротьбою більше привичок і інтересів, ніж думок. Українство національне непремінно мусить боротися з централістичними привичками не тільки Великорусів, а ще може більше повеликорусених українців, а також з несвідомістю й рутиною самих українських мас. Так все, чого може бажати в цьому випадкові українолюбець, це, що б йому було відкрите поле для боротьби.
Через те, що з усіх ознак національности найбільшу вагу має мова, то уявімо собі, як може піти боротьба за українську мову в Росії при самій найменшій політичній вільности — правах особи й земської автономії, яких виборють собі народи в Росії. Коли б упала попередня цензура, то впали б теперішні перешкоди для українських книг, переважно для популярних. Вже й досі Українці допевнили, що вони можуть видавати популярні книжки настільки цінні,що їх перекладали й Великоруси. По таких прикладах, які ми бачили в 1874-76 р. р., коли українських книг, що були видані і росповсюджувались невеличким гуртком, розходилось по 27.000 екз. у рік.; тоді як всеросійський офіціальний комітет грамотности розширив тільки 42.000 екз. російських популярних книг на всю Росію, можна гадати, що при найменшій волі, українська популярна література зробила б неможливою всяку конкуренцію з нею на Україні, навіть коли б школи народні й зостались цілком російськими. При одній волі вживати українську мову в школах приватних навіть по при обов’язковій російській, скоро б показалось, що в українских школах діти хутніше виучуються читати й розуміти книги, навіть російські, ніж при теперішньому порядку, а се б при-тягло до українських шкіл народ і земства, так що останні б почали вводити українську мову в свої школи, а коли б закон тому перечив, то добились би відміни закона. Так в які-небудь 5 — 10 років однією силою педагогичних аргументів початкові народні школи у нас стали б національними, хоч би з них і не витіснено було цілком і російської мови, та певно й церковно- слав’янської.
Трудніша справа української мови в середніх і вищих школах і не тільки через те, шо тут довелося б боротися з законом, а й через те, що класи людности, котрі посилають дітей у ті школи, українську мову знають в усякому разі менше, ніж російську, і через те, що українська наукова термінологія ще не вироблена в нас. В останньому могла б помогти Галичина з її науковими підручниками, так вони ж для Росії чужі і їх термінологія була б у російській Україні для учителів і учнів, напр., в гімназіях, навіть для українофілів, більше чужою, ніж термінологія російська. Через це все треба б було довшого часу, поки б українська мова пройшла у середні й вищі школи.
Треба завважити, що наглої практично-педагогичної потреби вводити тепер українську мову в ті школи нема, а що потреба ця дальшого, сказати б* ідеального порядку. Не добре для громади, коли в ній просвіта різко ділиться на вищу й низчу, бо тим спиняється натуральний обмін між верствами громадянства. Але цю потребу зразу можуть зрозуміти тільки радикальніші ідеалісти, демократи. Треба часу, що б за ними пішла ширша громада. Перший увод української мови в школи середні й вищі на Україні певно зробиться через реформу викладу російської мови й літератури так, що б при ньому йшло порівняння з українською мовою, а також читання творів народніх і найліпших українських писателів паралельно з російськими. Далі зріст української літератури впливав
(би й на школу і нарешті земська автономія давала б можливість розширяти вживання української мови до обов’язковости, а з другого боку автономія професорська давала б можливість закладати й по вищих школах українські курси, котрі привчили б громаду вживати українську мову й для вищої науки.
Так я собі здумую зріст українства в школах, при певній політичній вільности в Росії. Подібно до того можна собі здумати й зріст українських впливів у громадському й державному життю Росії. Проти цього нарису можна сказати тільки одно, — що трудно і добитись політичної вільности в Росії. Правда. Але ж І відірвати вій неї увесь край від Збруча до Кубані ще І трудніще. Діло так стоїть, що треба або одно, або і друге. Третього не пригадаєшь! 
Дорога, котру ми радимо свідомим Українцям, зовсім не нова. Вона ясно була показана ще в програмі : Кирило-Методієвського товариства; не так давно на неї ступали Українці в часи земських агітацій 1878 — 1883 рр.. Цікаво, що новонарожденна «Правда» почала просто з такої програми, котру похвалила в свій часі «Буковина», що потім посковзнулась на бік львівського угодства.1)
Чим більш рішуче підуть Українці по цій до- І розі, тим скоріше й тим у більшій пропорції осягнуть І своєї мети — вільність і автономію української людности. Чим менше вони покажуть енергії' в цьому напрямкові, тим менш користні будуть для України результати тієї вольности, котра все-ж таки колись мусить наступити в Росії.
Над цим мусять роздуматись власне ті україно-любці, котрі змагаються винайти третю дорогу, осібну від тих, що показані вище. Властиво ту третю дорогу не можна навіть виложити теоретично, бо вона цілком емпірична і зводиться до того: робім те, що нам обставини дозволяють. Через те, що обставини тепер найбільше втрудняють роботу політичну, для цієї третьої дороги пригадано було слово культурна праця і потім вже праця та відділена була й теоретично від політичної і навіть їй противупо-ставлена. Ми вже мали пригоду говорити про те, що поділ культури від політики в основі своїй неслушний і в Росії поясняється власне неосвіченністю, котра колись давала надію соціалістам-революціонерам зробити революцію без науки, а тепер манить народників надією зробити соціалізм або культуру без політики.
В наших українських культурників без політики, псіхичним грунтом теорії лежить перше всього мале знаття історії справді культурних рухів на світі, котрі навіть проти своєї волі брались таки за політику, як напр. рухи релігійні, що рішуче проповідували: «царство моє не від сього світа», а окрім того просто індівідуальні обставини, мало сприяючі енергії взагалі: певний темперамент, літа, розчарованість і т. д. Це такі резони, проти котрих спором но вдієш нічого. Спокійно обдумуючи справу, треба їх признати як факти, і признати що теорія робім те, що можна при теперішніх обставинах, для того, що-б наша національна свідомість не вмерла, а хоч потроху росла, щоб росла наука про Україну, письменство українське і т. и., — має за себе де яку практичну рацію.
Тільки перш усього треба, що-б та теорія й видавала себе за те, чого вона справді варта, не більше не менше, то-б то за чистий емпірічний спосіб житий працювати, найвідповідніший для певних індівідуумів, щоб вона не забувала що властивою підставою її служить приказка: рада-б душа в рай, так гріхи не пускають, як і казав це мені один з прихильників цієї теорії ще 16 років тому назад. Треба, щоб ця теорія властиво не видавала себе за теорію, за щось загальне й не оберталась вороже проти тих, котрі її не хотять держатись, а хотять щось робити ширшого й сміливішого. Далі треба, щоб «безполі-тичники»	вже рішуче й	не	лізли в	політику, не	завдавались	такою метою,	як	«примирить съ нами	правительство», кажучи словами Костомарова в листі до мене в 1876 р. зараз після виходу legis Jusepho-viciae. Всякі заходи з цією метою перш усього фантастичні, а далі противокультурні, бо напр., не можна-ж пробувати культурними заходами примиряти з нами противо-культурну побєдоносцевщину. Та й взагалі треба-ж, що-б навіть виключно письменська праця наших культурників була справді культурна, то-б то прогресивна, а не реакційна, а не консервативна, а це не така	лехка річ, вона	не	менше	трудна, як і	прогресивна	політика, бо перш	усього	потребує розриву
з російською цензурою й переносу письменницької праці за гряницю. 
Так воно й вийде, що нарешті культурницька програма, коли вона не схоче бути противо-культур-ницькою, буде в основі таж сама, що й та, котру ми радимо, тільки тісніша або й млявіша і через те менше матиме за собою енергійніших людей на Україні й менше матиме сили відвоювати українству поля в будущій Росії.
Такі то ми маємо думки про боротьбу з «обру-сенієм» за українство. Думки ті зводяться до слів, котрі счіпляються з усіма нашими думками про національність і людність: обрусеніє не є наслідок якої національности, а є вселюдська проява певного державного порядку і мусить бути побиване певними вселюдськими заходами до реформи їх. Допускаю, що думки ці можуть бути справді чудацькі, але я їх виводив не з якого небудь суб’єктивного почуття, а тим менше інтересу, а старався вивести їх з усесвітнього огляду культурного й державного життя. Таким же оглядом нехай, хто хоче, й розбива мої думки. Я перший буду вдячний за те, бо в наші часи пора вже ставити всю громадську та навіть індівідуальну працю на грунт думок, виведених холодно-обєктивним дослідом.
VI.
Народні чи національні святощі. Перемінність національних ознак. Народні звичаї, одежа, Національність і релігія. Богумільство — релігія маси нашого народу. Страти нашої національности на сектантах. Кирилівська азбука і страти нашої національности. Юліанський календарь і консерватизм нашого народу. Народня мова як святощ. Однаковість основи національних теорій наших народовців і москвофілів. Перевага москвофілів у прикладах теорії національних святощів, єдиний спосіб перемоги над москвофілами. Кінець: еволюційна теорія — основа ..Чудацьких думок“.
Тепер поговоримо докладніше про те, до чого ми мусили не раз доторкатись вище, а власне про
і держав пошану до українства в очах освічених людей, бо ті ! люде знають, що тепер усякий серйозний рух іде в політику ! то-б то виборює собі право жити й проводити в життя свої думки.обов’язковий націоналізм, про культ того, що в Галичині народовці звуть національними святощами.
Нема нічого темнішого над ідеї про ці Святощі і нема нічого шкодливішого для української справи, а надто в Галичині, як ті ідеї.
Очевидно, що коли на вироб національних ознак мусить мати вплив географія й історія, то значить, в тих ознаках мусить бути багато перемінного, а окрім того, стільки доброго, скільки й хибного. Про сталість національних ознак і говорити смішно.
Починаючи розмову про це, ми пригадуємо собі пригоду, котра сталася років сорок тому назад у Київі. Ген.-губернатор Бібіков ходив по Лаврі з великими достойниками краю, в числі котрих був і маршал шляхти, поляк, здається гр. Тишкевич, котрого один з православних предків похований у Лаврі. «От бачите», сказав Бібіков, показуючи маршалкові на монумент його предка: «Ваші предки були православні». «А ще раніше язичники», відповів граф.
І справді, котрої з національних святощів мусив держатися гр. Тишкевич, чи православія, чи культу Перуна? Та й Перунові певно не від віку кланялись кияне. Певно не одна національна святош перемінилась на горах київських з того часу, як наші предки сіли на них!
Тим часом націоналісти примушують нас кланятись національним святощам, вважаючи за них все Status quo теперішнього народнього життя й думки. Напр., Волод. Бярвінський ставить навіть в політичну програму Русинів «зберігати й піддержувати в народі народні звичаї». Кумедно, що він в той же час ставив потребу «наводити народ до доброго господарства» (Зоря 1891 ч. 13 ст. 225, голова присвячена В. Барвінському в «Исторіи рускои литературы» д. Ом. Огновського, котрий так охоче говорить про національні святощі).
Але як же перемінити, напр., хліборобство у нашого народу, не зачепивши його звичаїв?Скажуть, що між звичаями треба зробити вибір: одні плекати, другі зміняти. Але тоді куди йде вся теорія святости народніх звичаїв?
Візьмемо ще один приклад. В усіх національних рухах має велику вартість демонстративне вживання національного костюму. Як демонстрація при певних обставинах це має рацію. Але даремне ми б старались підвести цю справу під логіку. Перш усього: що таке національний костюм? Костюми перемінялись в кождого народу, і звичайно тепер за національний костюм для демонстрації вибірається костюм певного стану людей чи в старовину, чи тепер, та ще й певної країни в нації, так що й тут люде поводяться більш менш суб’єктивними поглядами, а не обов’язковим культом національної святощі, об’єкту котрої не можливо установити й тут, як і в других частинах всеї справи.
У нас вибрано за демонстративно-національний костюм не історичний, не магнатський, а етнографічний, мужицький, (хоч я читав в народовських органах похвали українському боярському костюму д. Федоровича і цікавий був би знати, де він узяв для нього взірці?) Безспорно, в нашому народньому костюмі є чимало і естетичного і гігієничного. Але щоб він увесь був, напр., гігієничний, а надто на всі сезони, того ніяк сказати не можна. Наші дами, одягаючись в національний костюм, доповняють його де якими грішними видумками західньо-європейськими, і певне їх за те похвалить найзавзятіший націоналіст, котрому йде о здоров’є тих дам. Тай нам, хворим городянам, мущи-нам, національний костюм, зоставляючий горло голим виносний тільки, коли ми його прикриємо європейським пальто, та ще й пов’язкою круг шиї.
Мені навіть соромно, що я пустився в такі дріб’язки та ще й кравецького характеру. Але що будеш робити, коли люде притьмом пристають до нас, щоб ми зберігали всі народні звичаї, а також і одежу.(В програмі В. Барвінського говориться і про потребу зберігати народню одежу).
Та перейдемо до річей більш поважних, до річей культури духової, де націоналісти те ж показують нам примусові народні, національні святоші, починаючи з релігії.
Ми вже говорили в II листі про те, в якому кумендому стані опинились європеййські націоналісти-ро-мантики, коли хотіли застасувати релігію до національних ознаків, тим часом коли релігія європейських народів тепер одна з релігій інтернаціональних, — христіянська Де-хто пробував поділити між європейськими племенами віроісповідання христіянські, виголошуючи, що православіє відповіла Слав’янам, католицизм Романцям, а протестанство Германцям. Але-ж сама статистика кричить проти такого поділу, а історія й етнографія-ще більше. Чи можна, напр., уявити собі протестанство без романської Женеви? чи не подібніші етнографічно Греки з Італіянцями, ніж зо Слав’янами? і т. д., і т. д. Очевидно, що теперішні релігії, як продукт культурно-історичного процесу інтернаціонального ніяк не можуть входити в ряд ознак національних.
Обертаючись спеціально до нас Русинів-Українців, трудно навіть сказати, яка власне віра в нас може вважатись за фактично-національну. Коли взяти пам’ятники «нароцньої мудрости», — легенди, пісні, прислів’я українські, та по них характеризувати народню релігію, то побачимо, що в ній над грунтом натуралістично-політеістичним лежить найбільше кора релігії маніхейсько-бугомільської.які в Болгар, Сербів і Великорусів, так що коли б треба було застосувати до якоїсь із історичних релігій наш народ, то я б застосував його, скоріше всього до богумільства. і наперед хвалюсь, що переможу кождого свого противника в науковому спорі про цю справу. А тим часом одні з наших народовців вважають за нашу народню віру православіє,146
другі унію, треті навіть римський католицизм. До того ж серед нашого простого народу є свідомі протестанти, а переважна частина інтелігенції, є философи в релігії, навіть більша частина тих, хто лицемірствує перед якою небудь церквою.
Що ж тепер ми приймемо за примусову національну святощ в релігії?
А тим часом, коли наші націоналісти кланяються, як національним святощам то православію, то унії, залишені ними без уваги штундісти на Україні московляться, Русини римського обряду в Ц. Польскім і Галичині полячаться, а Русини протестанти на угорській Русі становляться Словаками.
Подібну ж прислугу робить нашій національно-сти й культ другої національної святощі — так званої кирилівської азбуки, ради котрої, наші народовці всіх сортів ворогують з латинською азбукою, називаючи її «польським абецадлом»? Безспорно, перемінити тепер у нас азбуку було б справою не лехкою, хоч воно було б добре, бо зблизило б нас з більше цівілізо-ванним світом. Та принаймні добре б було, коли-б націоналісти не робили собі фетіша з теперішньої нашої азбуки і не переносили свого фетішизму і в народ, та окрім того щоб звернули увагу на тих русинів, котрі знають тільки азбуку латинську і тепер зостаються зовсім без українських книг і через те читають виключно польські, волоські, й т. и. та переходять до чужих національностів (я пробував було для таких Русинів видати «Марію» Шевченка латинськими буквами, так дістав за те грубу брехню від д. Ом. Партицького).
Поряд з церковним обрядом наші національники покланяються, як національній святощі, також і Юліанському календарю. Ми вже згадували, що навіть професор університету, д. Сумцов, слідом за попом народовцем Качалою, посвятив цілу статтю в «К. Старині*» справі календаря, щоб доказати, що заходи перемінити той календарь на Григоріанський є замах нанашу національнісь. Ми говорили, що д. Сумцов не звернув уваги на те, що Григоріанського календаря колись також боялись протестанти, а надто німецькі, і що однако ж потім, коли вони прийняли той календарь, то ніякого поримлення їх не вийшло.
В справі календаря, як і обряду, нема ріжниці між нашими націоналістами українофільскими й московофільськими.
Найгірше в боротьбі наших націоналістів проти Григоріанського календаря, це, аргументація, котру за Качалою повторя й д. Сумцов, в котрій знаходиться й таке, що «наш народ консервативний», то не треба чіпати й старого календаря, до которого він звик. Не треба, значить, чіпати і стацих способів господарства і самого рабства перед усякого рода деспотами, до котрих народ наш теж привик!... Добра користь для народу з такої інтелігенції, котра вживає таких аргументів, котра преклоняється перед «консерватизмом народу»!
Ми думаємо, що чим скоріще б змінено було старий календарь на новий, тим ліпше, бо на що ж держатись того, що явно противно природі? Тільки ж коли тепер ця зміна могла б образити народ (хоч це ще й не так певне), то до неї треба йти постепенно. Але головне діло в умисловім боці справи — в консерватизмі, що зв’язаний зо справою календаря. Консерватизм це така річ, котру треба підрізувати при всякій пригоді, а справа календаря є одна з таких пригод. Про календарь часто приходиться говорити й простому народу. От і треба, щоб люде т. зв. «інтелігентні» при всякій нагоді поясняли простим людям ріжницю між двома календарями і те, відки вона виходить, і привчали простих людей дивитись на цю справу без усякого фетішізму. Думка людська — річ органична: одним фетішом стане менше в одній справі, то стане їх менше й у других, і поступ народа стане лекший.
З усих ознаків національних, в котрих націоналісти бачуть святощі, найясніша — мова. Вона й має найбільше практичної ваги, бо мова є спосіб, котрим люде розуміються, через котрий іде до людей освіта. От через це найбільша частина й політичної справи національників зводиться до права певної мови в уряді, суді, школі, а надто в початковій.
Тільки-ж і вага мови не може доходити до того, щоб освічена людина дивилась на неї як на святощ, вищу від людини. Мова все таки слуга людини, а не пан. Мова мусить рости і перемінятись відповідно зросту людини, громади. Людина вільна вчити й уживати й чужі мови.
В таких громадах, як наша де людність роско-лолась на класи-національности, через що спиняється природний обмін культурний між класами, збільшується погорда вищих клас до низших і зменшується пошана до себе в нижчих класах — це справа делікатна. Тільки ж в усякому разі не можна голими фразами проти чужих мов та за нашу «милу, красну мову» помогти лихові, впевнити практичний народ у тому, що мова його справді святощ.
Тут нема иншого способу, як стати на практичний же грунт, а не на релігійний,-то б то піднімати вагу нашої мови працею над літературою, котра була б користна народові й замінила б йому в більшій части пригод життя мови чужі. Противитись же тому, щоб люде з простого народу нашого знали й чужі мови, значить противитись природі й різикувати тим, що ми огиднемо народові з нашими намовами. (Найбільше недоладний резон, котрий виставляють народові,щоб держався свого, словами Шевченка: «бо хто матір забуває, того Бог карає». Адже-ж і народ бачить, як Шевченків замикають у тюрми, а «перевертні» роблять кар’єру)!
В Росії були часи, коли навіть без усякої трати національної волі, вищі стани на стільки погнались за мовою французькою, що де хто з них майже зовсім не вмів говорити по російському. Патріоти-мо-ралісти докоряли їм і прославляли питому мову майже тими самими словами, які читаємо в наших народовців. І ні що не помагало, аж поки не появились на російській мові Жуковські, Пушкіни, Лєрмонтови, котрі могли робити конкуренцію французьким писменникам. Тепер уся справа там скінчена. І у нас не може бути инакше.
Ми сказали вище, що культ народніх святощів, замість того щоб бути користним нашій національній справі навіть просто шкодить їй. Шкодить він не тільки тим, що відбива наших патріотів від прямо потрібної для народа роботи, без романтики, але й тим, що підрізує, власне, корінь спеціально української національної свідомости. З приведеної вище виписки з «Червоної Русі» видно, що власне між т. зв. в Галичині «московофілами» і «народовцями» в прін-ціпах нема великої ріжниці: ті і другі б’ють поклони перед національними святощами, і для тих, і для других національність альфа і омега всих змагань.
Але-ж скажуть: московофіли признають «адін русской народ от Тісси до Амура» тоді як народовці ісповідують «відрубність малоруського народу від Москалів». Правда. Тільки ж культ «народніх святощів», котрий спільний обом гуртам, такого роду, що він зглажує між ними ріжниці й віддає перевагу власне московофіл^м.
Дуже смішно виводити московофільство в Галичині тільки від «московських рублів», або від існування «погодінської колонії». Безспорно галицьке москвофільство мусить мати свої органичні підстави.Найбільша з них: реакція полонизмові — одного роду з тою, котра привела Б. Хмельницького до підданства Москві. Далі свого роду арістократизм, котрий не вірить в сили самого галицького мужицтва, а обертається до спорідненої держави, котра має уряд, ієрархію, панство руське. Нарешті притяга галицьку стару партію до Московщини й спорідненість національна, котрої вага збільшується власне теорією національних святощів.
Більшість навіть українських лінгвістів і етнографів признає, що між Українцями й Великорусами не такі відносини, як напр. між Українцями й Чехами, Сербами, й т. и„ а що відносини ті близчі і що генеалогія Українців серед Сла’вян мусить бути не така: батьки-Слав’яне, сини: Чехи, Поляки, Серби, Українці, Великоруси і т. д„ а така: діди: Слав’яне, сини Сла-в’ян: Чехи, Поляки, Серби, Руси, — сини Русів: Українці, Білоруси, Великоруси. (Див. напр. Житецького). Отже при такому стані річей одкривається простор однаково і для теорії повної відрубности Українців від Великорусів, і для теорії панруської. Доказом того може служити й та легкість, з якою, напр., Головаць-кий і Климкович перейшли від напрямку малоруського до панруського, а Ом. Огоновський перейшов від ста-рорущини до українофільства. Теорія-ж національно-історичних святощів дає таке-ж право відшукувати ті святощі в козаччині, як і в Московському царстві, в державі Данила, як і в імперії Катерини Н, а надто для Галичан, для котрих придніпрянська історія майже стільки-ж чужа, як приволжська, тоді як історія придніпрянська все таки має багато точок спільних з приволжською й приневською.
Історія-ж церковна і погляд на церкЬу грецького обряду, як національну святощ, дає прямо перевагу галицьким московофілам над народовцями, котрі в цьому пункті виходять навіть менше українофілами, ніж москвофіли.Оповіщати церкву уніятську національною малоруською сдятощю значить розриватись не тільки з історичною малоруською традіцією, а й з теперішнім Status quo. Клерикалізм уніятський — це галичанський сепаратизм не тільки від України, а й від Буковини це просто абсурд тим паче, що в самій Галичині унія майже зовсім не має щирих прихильників в самому попівстві (в цьому ми переконались, розмовляючи колись в Галичині з попами провінціальними і це народовці ліпше знають, ніж ми) і що з другого боку й самі польські клерикали й Рим дивляться на унію тільки як на перехідну ступінь до чистого римського като-ліцізму. Через це православні симпатії галицьких московофілів, зо всім тим, що з них виходить, являються далеко близчими до теорії національних святощів, ніж лицемірний уніятський клерикалізм народовців.
На грунті «народніх святощів» зовсім оправдуються і сімпатії де яких, коли не всіх москвофілів і до царського самодержавства в Росії, історія не дала нашим старим вічам виробитись у сістему вільного державства подібного до англійського, або до швейцарського. Потім «Козацька воля» захопила тільки частину нашого народу і ледве стала склонятись до свідомого лібералізму, як була зламана. Тим часом церковна проповідь защепила й випестила серед нашого народу ідеал царсько-державний, котрого тепер безспорно держиться найбільша частина народу. З тим ідеалом наш народ ворушився проти Поляків в Австрії в 1848-49 рр. і проти Поляків у правобічній Україні в 1863 р. В 1848-49 рр. всі австро-русинські патріоти опушевлялись тим же ідеалом. І тепер за нього викликувались народовці.1) Нічого дивного, коли
де хто, не бачучи сили абсолютизму в теперішній Австрії, шука ії в Росі'і. Він кланяється одній з «народніх святощей»!
Майже так само повертається проти галицьких народовців на користь москвофілам і культ мови, як національної святощі. Літературна мова завше щось штучне в порівнанню з народньою, котра в дійсності є певна купа краєвих діалектів. Коли народовцям вільно виробляти мову літературну з діалектів малоруських, то треба признати певну слушність і тому, що рішучі москвофіли беруть мову російську, на котру вони, почасти не без рації дивляться як на вироб всіх руських племін, або навіть як Наумович, хотять виробити ще новий «твердий руський язик висшої культури» з російського і малоруського на основі церковно-слав’янській.
Теорія Наумовича абсурдна з практичного боку, а надто для Росіян, з котрих ніхто не схоче залишити готову вже «мняку» мову Пушкіних, Лєрмонтових, Тургенєвих для «твердого» язичія Наумовичів. Тільки ж за тою теорією не можна не признати певної величности, котра мусить притягати до себе Галичан, а надто людей релігійних, побити ту теорію, а вкупі з тим і все літературне-москвофільство на Малорусі, можна тільки закинувши погляд на мову, як на святощ, а глянувши на неї з радикально-демократичного і утілітарного боку.
Мова не святощ, не пан людини, народа, а слуга його. Література мусить нести в маси народа просвіту як найлекшим способом. Для того мова літературна мусить бути як найближче до простонародньої. Проти такого погляду москвофіли на Малорусі являються просто вільними чи невільними обскурантами, і не зможуть видержати конкуренції з народовцями перед скільки-небудь живою громадою. Само собою
розуміється, що літературні народовці тоді тільки дійсне прислужаться народові і стануть міцно серед його, коли дадуть народові на його мові літературу йому користну: утілітарну й просвітню, бо від літератури формально-націоналістичної, пустої, народ відвернеться, а література ретроградна обезсилить його в конкуренції з сусідами, та нарешті від неї, а вкупі з тим і від її національности відвернеться й сам народ, починаючи від своїх більше інтелігентних осіб. Відвертається ж і тепер народ від своїх, дійсно прекрасних по мові, а часом і по поезії, старих пісень, бо зміст їх тепер вже не відповіла народньому життю. І треба й тут зректись теорії національних святощей, а признати, що народ тут почасти має рацію навіть тоді, коли він заміня прекрасні козацькі пісні на погані салдатські, бо все таки в дійсности він бачить перед собою «охвицерика молодого» а не «отамана козацького». Візьмімось скільки-небудь енергійно за те, щоб пустити в народ порядні пісні, відповідаючі нашому часу, пояснімо народові, що є реально доброго в старих піснях і ми витіснимо «охвицерика молодого» скоріше, ніж намовами про те, що треба зберігати старі пісні, як національну святощ.
Ми скінчили огляд важніших річей, котрі виставляються нашими націоналістами, як народні, національні святощі. Разом, з тим ми скінчили наші «Чудацькі думки», принаймні певний їх ряд. Ми назвали їх «чудацькими» через те, що вони йдуть на переріз тому, що звичайно говориться і прихильниками і противниками українського руху. Тільки ж звісно, ми, як і всяка людина котра, має певні думки, вважаємо їх за вірні, принаймні доти, доки їх не перекинуть науковим способом наші противники. Поки що ми вважаємо вірною основу тих думок, бо вона є ніщо инш. як приклад до певної справи такого світогляду, котрий тепер руководить усією наукою, — того світогляду, що не признає на світі нічого постійного, стоячого (статичного), а бачить тільки переміну(еволюцію), рух (дінаміку). Немає й не може бути постійних національних ознак, стоячих без переміни національних духів, нема між людьми вічних політично-адміністративних порядків, таких як напр. обрусєніє, не може бути й національних святощів. Вся практична мудрість людська може бути в тому, щоб убачити напрямок руху світового, його міру, закон і послужитись тим рухом. Инакше рух той піде проти нас, роздавить нас.
В нашій справі, коли ми поставимо думку, що національність є перше, головне діло, то ми або поженемось за марою, або станемо слугами того, що всилюється спинити поступ людський, і поставимо на риск, коли не на згубу й саму нашу національність. Коли ж ми станемо при думці, що головне діло поступ людини й громади, поступ політичний, соціальний і культурний, а національність є тільки ґрунт, форма та спосіб, тоді ми певні, що послужимо добробутові й просвіті нашого народу, а вкупі з тим і його національності: охороні й зростові того, що в ній є доброго.
