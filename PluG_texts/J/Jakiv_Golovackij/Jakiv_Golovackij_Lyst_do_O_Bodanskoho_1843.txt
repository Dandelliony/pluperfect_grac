Милостивий паноньку!
По желанію Вашому посилаю Вам народних пісень галицько-руських і кілька поезій, досі ще ніде не печатаних. Всі пісні збирані із уст миру в різних сторонах Галицької Русі. Я знарошне Вам вибирав із різних сторін, а іменно із задністрянського підгір’я і горіш’я (погоріє) Надвислоцького і дві із Угорської Русі, щоби лучче показати розмаїтії відміни бесіди галицького поднарічія. На листку А: думки або співанки. На В: самі /289/ обрядові пісні (цвіт народної поезії). Коляди ном[ери] 1 по 10 збирані на підгір’ю над рікою Стриєм. 10-а, 11-а, 12-а — над Вислоком у горах Сяноцьких; весільні пісні (або ладканя від слова Ладо, відти ладкати, пісні весільні співати), також там зібрані. У правописанію я держався хоть і не зовсім способу г-на Максимовича; Ђ, ô, û вимовляються як великоруські и, я, коли в галицькім або наддністрянськім нарічію виговорюється, як вел[ико]рус[ькі] Ђ, е, я, значив я. Питомості сяноцького різнорічя я підчеркав рь, чь, де м’яко або як там вимовляють. Коли Ваша воля і потреба, то більше найдете пісень, а може, і кращих в печатних збірниках. Не дивуйте, що так мало поезій вищого слога посилаю. У нас піснотвореніє народне багатше, як книжне, учене, мало маємо поетів правдивих. Віршоробів найшло би ся доволі, бо є того цвіту по всьому світу, та й у нас чимало, бо й не так цвіту, як бур’яну. Прошу імена авторів лишень початковими буквами назначувати. У нас в Галиції все поволі йде — мало новин літературних, бо і давнини небагато.
Г-на Зубрицького «Літопись города Львова» по півтреті года вийшла із цензури — і що диво, же все, що львівськая цензура помазала, то у віденській зовсім пропущено на злість панам ляхам.
Заносилося було щось на часопис малоруську, котра мала видаватися у Відні, але ж бо тяжко упросити, аби друкувалося кирилицею (гражданськими буквами), — та тому мало до неї охоти, бо русини воліли би, щоби жадної не було словесності, як би мала бути латинськими (польськими) буквами. Та, відав, із того або крапне трохи, або борше тії хмари зовсім розійдуться.
Більшу надію маємо на своїх молодих братів в своїм краї, усе то більше розпространяється дух руський, всі раді би кілько сили помагати і підносити, будити народність, всюди займається русчина, молоді і старим дрімакам не дають заспати, але принукують до діланія. Є в роботі, аби язик руський міг бути запроваджен до тривіальних і коби можна і до нормальних німецьких шкіл у цілій Галиції, де Русь переважує. Щось чутка ходить (та ледве правдива), що граматика і словесність польського язика мають бути заведені до гімназії і філософських заведеній. За шість літ, чую, упросили собі пани у єго величества цісаря тую ласку, щоби тоє проізволініє при новім розпорядку шкільнім, котрий колись на-/290/ступити має, у діло ввійшло. А за бідними русинами нікому як вступити, аби для них хоть одну кафедру, хоть одну школу випросити, хоть русинів є за п’яту часть всіх словен австрійському жонду підвласних.
Дякую Вам дуже красненько за казки Іська Материнки 1. Коли Ваша ласка, то і на потім не забувайте мене. Тою самою дорогою пришліть дещо для голодних бідняків, що для них всяка руськая книжка невидальщина. Присилайте, з ласки Вашої, що з нових малоруських сочиненій, або із русских історичеських, назидательних і пр. Скальковського 2, Снєгірьова 3, Сахарова 4, або що з пам’ятників давньої літератури і пр.: «Русск[ие] достопамятки», Нестора літоп[ис]. або другії літоп[иси] Даниїла Паломника, хоть би і Карамзінову історію із дополненієм г-на Строєва 5. Що ласка Ваша, все прийме братія галицька завдячна і буде старатися Вам чим добрим відслужити. Пробачте, що так пізно посилаю пісень, не я виноват, но мені так пізно знати дали. Прощайте і нас не забувайте. Ваш щирий побратим
русин Яцько Чепеленько
Коломия, 4 листопада (22 жовтня) 843.
