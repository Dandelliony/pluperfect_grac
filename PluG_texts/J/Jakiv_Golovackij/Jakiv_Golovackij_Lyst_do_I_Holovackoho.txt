Наймильший з братій!
О, як я ся утішив, пізнавши з твого листа, що-сь ся щире взяв до тої вітцівської ріллі, котра так давно облогом лежить і зовсім бур’янами заросла, що-сь пізнав потребу нашого народу і розгадуєш над средствами і способами, як би свою родиму ниву найлучче справити і для будучого поколіня засіяти можна. І з того ся радую, що-сь ся уже познайомив із братією словенами, котрих я тобі допіру представляти мав по знакомості із г. *. Запом, відтак я мав тобі рекомендувати г. Компелика, яко гідного словено-чеха, а от ти сам мене попередив. Пан Подлипський також несподівано зійшовся із тобою. Так-то свій свого всюди знайде. Жалко ми трохи було правда, як-єсь ми в первім листі писав, що «не шукаєш знакомості у других словен, а жиєш лише із своїми львов’янами».
Тяжко ми було, читаючи твої слова: «Поляки хотять гвалтом, щоби-смо Польщу за своє отечество вважали і їх правопис, а може, і язик (!) прийняли». «Поляки не вірують в словенщину». Такії слова боліснії руському серцю, а ще й то, що не раз о уха мої ся відбило о шляхті, і тих дерунах, що при ній вішаються. Тоє всьо розгадавши і дивлючися живими очима на ту нужду мільйонів, переглянувши свої діянія, з чиєї то причини сталося, не здивуєш, чому-м ся так остро виразив в моїм листі. Була то лише слабка відповідь народолюбця на такії огиднії /287/ слова, на такії кривди, як нам учинили, чинять і завзялися не перестати. Не мав я тоді на гадці ані «світлійших» поляків (коли де який є, бо тут не раз на найлуччих завів’ємся, так що тепер ледве вірю), ані на других словен, котрих доброє наміреніє, щироє родолюбивоє серце... Я добре знаю — знаю я, як добре вони зичуть нам, як і всій братії словенській. Часи тії, із ними пережитії, то найщасливішії мої в житі, тямлю я і вовік не забуду тих годин, перебутих у Пешті із молодими сербами, хорватами, і словаками, і з тими чехами, що-м ся пізнав у Львові. Знаєш сам, яке наше пожитє було. Люба мені згадка за тими хвилями, коли далекії однородці пізнали побратимство своє і вкупі радов потішали, одним духом жили. Хрань мене господи, щоб я подумав про них що такоє, знаю я, як їх болить серце над нашою долею. Не цурався я ними і не цураюся для того, що обряду латинського. У словен є одна народність, один язик, один дух, а віра не чинить, чи не повинна, різниці. А коли-м сказав, що «кирилицькії (і з ними обновленії гражданськії букви) суть спільнії словенськії, прийнятії із вірою», то я так гадаю, що тії букви уложені слов’янином (Кирилом) для словенського язика, заведені були у задунайських словен, потім у панонських (карантанських, як г. Копитар каже), а навіть у чеських і польських, а відтак на Русі прийняті і заховані (з якимись) відмінами до сьогодні. То, відав, могут ся назвати «спільнословенськими». Насупротив, латинський алфабет, во-первих, є пізнійше запроваджений з вірою лат[инською] (волею і неволею) у словен, повторе, по більшій часті через німців, поляків і бог знає яких чужоземців (місіонерів).
Ні, мені дивно, що-сь ся до мене виписав із новими мнініями, представленіями, знаю-бо я серце твоє, знаю твоє стремленіє, догадуюся, звідки тії гадки приплили, звідки на тя вітер завіяв, і думаю, що то все минеся і гаразд остане. Нема що казати, то все я мушу похвалити, але я тобі хочу також дещо закинути, приглядівшися ближче речі. Любо то взлетіти за буйними гадками, в вільну хвилю утвореними, — гадка гадку прошибає, чоловік утворить собі свій ідеальний рай, і красується, і любується ним, не раз літає попід небесами, і забуде за свою бідную землю.
Але глянь на ню, не буяй високо від неї, бо-сь до неї прикований. Не вдивляйся зовсім на далеку красную /288/ зірничку, вважай під ноги, куди ступаєш, щоби-сь не посковзнувся або зовсім у яку яму не впав. О тім я побесідувати гадаю. На самий перед хочу то розібрати, що розуміємо під «просвіщеніє і образованіє...» «Я не розумію ані модних строїв, ані солодкої (але лестної) бесіди панської, ані шварготаня чужими язиками, ані багатих, вигодних палатів, кам’яниць, коршем и пр., у мене європейськоє просвіщеніє, стремленіє народів розширенія правдивой людськості, істинного чоловіколюбія через розширене наук і проч».
А під європейською словесностію що розуміти маємо, знать староє созданіє уміній гречесько-лат[инських], обновлене через їх потомків латинських і сусідів, або новоє созданіє на старій латинській підвалині.
Тепер же ідім дальше щодо первого, чи ще за границею німець (або дальше, як пол[ьська] шляхта ділає) — є Європа і сліди євр[опейського] (як ви наз[иваєте] просв[іщенія]), чи знать уже азійськая барбарія? Тут хочу ся лише застановити над колишніми і теперішніми правленіями словен (пропроче руських) і покажу, що в їх законодательстві не є і не було більше чоловіколюбія, більше запалу народного, як у западних.
Проглянь історію словен в пам’ятниках візантійських, а довідаєшся, що тоді, коли у просвіщеннійшім Римі і Греції тьми невільників носили кайдани, тоді, кажу, словени не знали неволі у патріаршеських заведеніях.
Перечитай літописи старої Русі, а придивися добре республіканським установленіям давнього Новгорода...
