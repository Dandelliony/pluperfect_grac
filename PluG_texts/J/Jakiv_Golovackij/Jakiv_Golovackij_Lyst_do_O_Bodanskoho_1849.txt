Високопочитаємий господине, милостивий пане!
Вже кілька місяців минуло, як я получив від Вас так миле для мене письмо, в которім ласкаво обіцяли-сте частійше переписку продовжати із моєю малостію. Но після відпису мого надаремно я ожидав від Вас дальших писем, наконець рішив-єм ся сам первий перервати так довге мовчаніє і наприкрятися Вам моїм листом. Од посліднього мого листа багато перемінилося — русини наші поступили наперед більше за півроку, як давнійше за десять. Не говорю тут о політичеськім виступі і значені 1, но в літературнім одношеню. Позаяк я ніколи не занимався політикою 2, тою пошестю нашого времені, так і теперка зіставляю її другим. Я занимаюся науками і не гадаю відступати ніколи від них. Нехай собі другії (зва-/291/нії і не званії, котрих послідніх далеко більше) голову ломлять над проісшествіями політичеськими, у мене своє діло. Для того, не во гнів Вам, не учуєте від мене ні жодного політики касаючогося ізвістія, а самі літературні, котрі то Вам по возможності моїй розлучно описати гадаю.
Якоби предитечі нашого воскресенія, кілька літ тому взад ялися луччії русини покріпляти свою народність — старанно ізучувати свій язик, упражнятися в писаню сочиненій в народнім язиці, — чули своє возрожденіє, як тая билинка, що парістки пускає, чуючи весну зближаючуюся. Нині тоє стараніє, тая наука увінчана найлуччим успіхом, ба, пожитком для цілого народу. Високоє правительство ізрекло рівноправність нашого малоруського язика 3 із другими австрійської держави. Вследствіє того має бути язик руський заведен в школах, судах і урядах нашої Русі Галицької. Тепер пора русинам всіма силами робити, щоби все тоє в житя ввести, що правительством ласкаво надано. І о тоє русини стараються. Хоч для малості учених людей к тому способних поволі той поступ діється, но споглянувши навпаки *, за один ще несповна рік много ся зробило.
В школи заводиться руський язик. Молодіж охотно береться до науки руського язика. В народних і городських училищах ледве не всюди уже в нашій Галицькій Русі обучають читаню і писаню руському. При гімназіях також учреждени кафедри руського язика, де вся молодіж должна учитися по-руськи. Сього року по більшій части тільки релігія може бути в руськім язиці преподавана, за неімінієм учебних книг, но на другий шкільний рік будуть старатися руськії учителі гімназій і другії предмети учити по-руськи. В Львівськім університеті учреждена кафедра язика і словесності малоруської, которих то предметів я маю честь бути публічним ординар[ним] професором. Адже сього року шкільного факультети філософський і правний суть замкнені, то преподаванія одбуваються в ліцейному академічеському класі, на которі лекції многоє множество слушателів ходить. В ліцеї перемишльськім сього року преподаються науки релігії і філософії в обох годах філософського факультету по-руськи. Найшло би ся і більше професорів, которії би желали по-руськи преподавати, але, для совершенного недостатка учебних руських книг, тяжко їм приходить переводити або переділивати свої предмети для руських лекцій. В богословських заведеніях у Львові і в Перемишлі преподається уже большая часть предметів в руськім язиці. Всюди відзивається руськоє слово, руський дух — коли перед роком ніхто не учив слова руського в жоднім шкільнім заведенію, кромі хіба приходських училищ. Од місяця червня завелася у нас Матиця галицько-руськая 4 з подобним наміренієм, як то чеська і другії слов’янськії, і має уже сто кількадесять сочленів. Не маючи, однако, значительних грошей, не могла ще більших сочиненій видавати. Первую увагу звернуло тоє общество на ізданіє добрих учебних книжок для дітей. В тім наміренію видала Матиця «Букварь языка малорусского», написаний Антоном] Добрянським, парохом із Валяви, і зачала печатати граматику малоруську, мною сочиненую. Вийде також небавком кілька моїх преподаваній о руській словесності 5 ізданієм Матиці галицько-руської. Тая ж Матиця созвала була в місяці жовтні минувшого года собраніє учених руських, котрі нараджували над піднесенієм народних шкіл і народної словесності. Собор той, поділившися на одділи, держав свої засіданія через цілий тиждень і працював в одділах. Наконець установив «Общество галицько-руське просвіщенія народного». Діланія того собору учених будуть напечатані іждивенієм Матиці. Матиця має наміреніє видавати часописьмо наукове, но недостаток фонду ділає єще такоє іздаваніє невозможним. Міністерство справедливості * учредило перевод законів государственних австрійських на руський язик, і комісія, зложена із десяти членів, работає неустанно над тим.
У Львові виходить дві політичеськії газети руськії: а) «Зоря Галицька» 6 двічі на тиждень, півтора листа, в котрій поміщаються політичеські ізвістія і розправи, також поезії і простонародно ізложені від тутейшого общества земледільчеського руського, б) «Новини»7, також двічі на тиждень, по чверть листа — печатають, кромі політичеських ізвістій, також поезії, межи которими находяться часом дуже красні. Левицький 8 печатає в Перемишлі граматику язика руського. «Маруся», повість Основ’яненка, перепечатується у Львові із житєописанієм /293/ Квітки. Гадають також ще «Енеїду» Котляревського перепечатати, бо книжок із Росії не спосіб получати. Келестин Скоморовський 9 оголосив передплату на «Ермака» Хом’якова 10, котрий переложив стихом на малор[уську]. М. Устиянович, соловей руський, як ту звичайно називають сього талантливого нашого поета, переложив драму Коженьовського 11 «Верховинці» («Gorale Karpaccy»), а любителі драматичеського іскуства, котрим вже кілька разів представляли Котляревського «Наталку», і «Москаля», і інші драм[атичні] кавалки, гадають тую драму представити. О, як би нам ся теперка придали драми Основ’яненка і других малорусь[ких] авторів, а навіть і великоруськії сочиненія драмат[ичні], особенно представляющіє сцени із України, козаччини або древньої Русі. Охотників до переділки, переводів і представленій найшло би ся, коби лиш книжки. А представленія, особливо народнії, сильно дійствують на піднесеніє духа в великій мірі — і на уничтоженіє передрозсудків. В Перемишлі також часто представляють малоруськії кавалки. Іосиф Скоморовський собрав словар малоруського язика до 30 000 слів, із фразеологією і толкованієм польським, і гадає пренумерату оголосити на тоє діло, бо ні сам, ні Матиця не має такого фонду, щоб так обширне діло випечатати. Ів. Гушалевич, учитель руськ[ого] яз[ика] при гімназії львівськ[ій], видав «Стихотворенія», і думає видавати «Розсвіт», журнал белетристичний. В Коломиї завелась «Читальня руська» 12, тоже і у Львові таке общество заводиться. Но всюди одна гадка і одна скарга, що не можна книжок достати малоруських і вообще руських. То все, що досі зділалося к піднесеню народності, — мало воно мало, але сли подумаємо, яка тиха глуш перед роком була, то увидимо, що дуже багато зробилося, а по крайнім мірі підстава сильна для будучності положилася.
Маю честь бути Вашого високоблагородія щирим почитателем
Я. Головацький
Львів 28 марта (9 цвітня) 849.
