Шановний добродію Тарасе Григорієвичу!
Вибачайте, будьте ласкаві, що і досі не доставив Вам брошурок, що Ви казали, — усе ніколи, то за сим, то за тим.
А ось тепер посилаю із земляком-москалем, він живе у Вашій стороні, дак і взявся подати до рук Ваших сі книжечки, щоб і на Вас поглянуть, бо він, коли хочете знать, плакав щирими сльозами, як йому читали Вашого «Кобзаря», і шанує і поважає Вас за ті діла Ваші більше, ніж кого другого на світі.
Бувайте здорові!
Нехай Вам Господь помагає на все добре!
Всею душею прихильний до Вашої милості
Данило Каменецький.
28 ноября 1860
На четвертій сторінці:
Вельможному і поважному добродію
Тарасу Григорієвичу Шевченкові,
До рук подати.
Од Д. Каменецького.