
07.05.1905
Тілько що получила вашу откритку, любая Лілічко! Іспити мої ідуть до сих пір дуже гарно, вже видержала - 3[акон] Божий, історію, космографію і фізику. Тепер готовлюсь по словесності, котра буде 10-го, потім буде фізіологія 13-го, геометрія 17-го, педагогіка 21-го мая, це вже послідній іспит. Коли даватимуть атестати, не знаю ще.
Я дуже рада, що ви хочете їхати в Колодяжне, бо я певно поїду туди. Мама тепер у Гаю, скоро вернеться. Маня Биковська поїхала прямо у Францію, а як вилічиться від малярії, то приїде до вас у Прагу. Шура вже поїхала у Хутір, т[ьотя] Саша до Паші у Мало-Архангельськ (Орл[овської] губернії]). Рада тут з дитиною, дочкою своєю.
У нас страшенно тепло і бузок цвіте, так що зовсім не хочеться заніматись, а тілько гуляти.
Бувайте здорові. Цілую вас міцно-міцно. Привітайте від мене пана Кривинюка.
Ваша Дора