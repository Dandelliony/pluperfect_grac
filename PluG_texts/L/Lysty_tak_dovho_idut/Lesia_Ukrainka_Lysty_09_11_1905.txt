
09.11.1905
Любая Лілічко!
Ти вже, може, і сердишся, що я тобі досі не пишу, але я так “закрутилася в вихрі” тутешнього життя, що трудно було засісти. Зачну по порядку.
Цілу ніч, звичайно, не спала і тілько перед [нрзб.], склонившись на тюк, так “задрімала”, що мало не проспала пересадку, - за п’ять минут до отхода поїзда очнулась і ледве [в]спіла перебратись в другий поїзд. Після [нрзб.] запхали мене в дамське купе, в тісноту і духоту, так що думала - задохнусь, і через те ввесь час просиділа в коридорі вагона. Тісно було страшенно. Їхало дуже багато заграничних студентів-росіян, в Росію.
В Львові на вокзалі зустріла мене Рада і умовила зостатись у неї на сутки, що оказалось можливим і по білету. Я так була втомлена за ніч, що з охотою відпочила у неї. Була дуже погана погода, через те дитину на вокзал не привезли, а мені хотілось її побачити. Вона мені страшенно сподобалась. Просто надзвичайно мила, спокійна, весела і забавна дівчинка, і навіть гарненька і не має уже похожа на Труша, як казали. Уже почті ходить і вміє різні штучки доказувать, танцює, кланяється і каже “па!” - (буковинське привітствіє), і цілує, т. є. лиже язиком. Я “приятно” провела в них день, переночувала і на другий день в 2 год. виїхала.
Тілько я підходжу до вагону з вещами, “аж зирк” - вилітає звідти з радостними воскліцаніями Гольденберґ, так ніби ми з ним стариї друзья-приятелі, що сто літ не бачились. Ото, значить, і їхала з ним до самого Волочиська, і розвлекав мене безконечними разговорами. Чертежі оказались і в вагоні з ним, так що і чертежі мені показав і все негодував, що в Пражському політехнікумі заставляють проектіровать на три плоскості. За скілька станцій до Волочиська узнала, що поїзди ходять, а то було і со-мненіє. Їхала просто без пересадки од Волочиська до Києва.
Приїхала, як наші всі ще спали, о 8 год. рано. Мама, оказалось, виїхала в Гадяч, за скілька день до мого приїзду, садить щепи, що давно вже там получені. Позавчора получився од неї лист, що вона заболіла: простудилась, їздивши на човні в хутір, а на другий день получилась телеграма, що вже нічого. Але папа вчора все-таки поїхав в Гадяч; мама в листі між іншим ще писала, що хоче купить так званий Макою дишин ґрунт, що на горі, проти Завадовської. Отже, папа одчасти і для того поїхав, щоб відмовити її од цього предприятія.
В той же день, як і я, приїхала до нас тьотя Саша. В Малоархангельську Паша [Шимановський] на якихсь банкетах і мітингах ораторствував в радикальному дусі, і по городу пішла чутка, що чорна сотня, під’южена якимись купцями, збирається рознести його квартиру, і тьотя Саша розказує, що вони щоночі ждали нападіння і ввесь час були в такому настрої, що під кінець рішили виїхати звідти. Паша з Анею [дружиною] виїхали на два тижні в Орел, а тьотя Саша сюди. Тут же тепер і тьотя Єля. Вчора вони вдвох уже наняли собі квартиру на [нрзб.], коло Малої Васильковської, і скілька місяців думають прожити тут. Временно тепер тут і Петр[о] Вас[ильович]. Юра [Тесленко-Приходько] поїхав в Мюнхен.
Була я раз у Шури, бачила Імочку. Вона вже здорова і поправилась, так що і не видно, що була слаба коклюшем. Такою симпатією, як колись, у неї я вже не пользуюсь, бо тепер особенное расположеніє вже до Дори. Дора зовсім поправилась, весела і підскакує, як і завше. За курсами нічуть не жалує. На той год хоче поступить тут в Політехнікум і ніби-то буде тепер сама готовитись до конкурсного екзамена, бо з будущої осені вже будуть приймать жінок зовсім нарівні з студентами.
Микось по цілим дням бігає “по партійним ділам”. На питання, чи ідуть заняття в інституті, звичайно одповідає: “Да, здається, читаються лекції, но я, ізвінітє, туда не ходжу”. В лабораторію часом заходить, щоб “свиснути” яку-небудь банку, пробірку і т[аке] і[нше], і все це дуже конспіративно під пальто носить “в воєнную організацію”. Кождий день являється Зоря і часто ведуться диспути на тему о “затемненії класового самосознанія націоналізмом”, як виражається Микось. Сьогодня десь читає реферат “один большевик” і Микось предлагав мені піти туди, причому добавляя, що хоч “постороннії люди” не допускаються, но єслі він скаже, що я “склонная к соціал-демократії”, то мене пропустять.
Взагалі, тут тепер все притихло. Забастовка предполагається тілько через місяць. Мітингів ніяких нема, університет закрит. Хоч все-таки “тревожное настроение” деяке зосталось. Уже скілька раз розносилась чутка, що “сегодня ожидается Варфоломеевская ночь”, нібито мали ізбивать всіх студентів і поднадзорних. На улицях увечері все-таки бояться ходить, бо хуліганів іще немало. Недавно на Фундуклеевск[ій] “підкололи” студента, на улицях пристають. Шура йшла з своєю знайомою, як до них пристав якийсь з требованієм, щоб дали 3 рубля, “а не то сниму калоши и ротонду”. Розказують просто ужаси про події під час недавніх демонстрацій. Про гадяцький погром, між іншим, мама писала, як їй розказували. Як в день маніфеста вийшли жиди з червоними знаменами і кричали “да здравствует свобода”, то гадячане зрозуміли так, що “це вже жиди хочуть взяти над ними верх і кричать, що їм буде свобода в Гадячі”, - “не діждете”. Ну, і з цього погром...
Взагалі, чуєш тут багато цікавого, чого в заграничних газетах зовсім нема. Українських газет буде дві: одна має бути нібито безпартійною, але позаяк в редакцію входят все більше члени радикальної партії (Грінченко, Чикаленко, Матушевський, Єфремов), то, мабуть, буде з певним відтінком. Друга газета має бути соціал-демократична і заміняти видання Р.У.П. Єсть ще проект одної газети - для народа, цілком популярної і маючої на меті тілько інформувати народ про те, що робиться на світі і без всякого партійного напряму. Має бути неможливо дешевою. В організації цього участвує, між іншим, Стешенко, Леся.
Про поїздку до Праги Леся ще не знає напевно. Хоч вона і здорова тепер, і Петербург відозвався тілько втомою, що вже пройшла, але вона все-таки боїться переїзду такого втомного, як до Праги, та ще при неприспособленості заграничних вагонів до зимового холоду, так що дуже легко і простудитись. Вона все каже, що єслі поїде, то, главним образом, щоб тобі в чомусь допомогти, і що вважає цю поїздку, головним образом, потрібною для тебе. А для своєї приятности вона, каже, може, і не поїхала б, бо все таки не певна, що подоріж їй не пошкодить, а єслі прийме постійну участь в одній із газетних редакцій, то і по справам не можна буде. Одним словом, вона тобі про це ще напише, а поки що невідомо, як буде. А, може, і мама з папою поїдуть в Прагу. Папа щось про це говорив, але, здається, несерйозно. Страшно дорого виходить з паспортами. Тепер уже на півроку 25 руб.
Виїжджає за границю страшно багато, Юркевичі збираються виїхати, але вже на два тижні вперед всі білети розібрані - і мусять чекати. Жидівська буржуазія виїзжає масами. Насчот бліжайшого будущого ніхто нічого не може предсказать. Єслі протягнуться все тілько “обещанія” свише, то ждуть серйозних кровавих собитій: і студенти, і робочі настроєні дуже воінственно. Між іншим, тут студенти організують самооборону, і Вадим вже в одному із отрядів дежурить по ночам в поміщенії вольної пожарної команди. Знаєш, Діму [Міаковського] на путі із-за границі в Севастополь якраз захватали желізнодорожния забастовки десь в Роздольній. Просидів він там 11 суток і під кінець попав на скілька день в тюрму, бо приймав участь там в різних мітингах. Тепер його випустили, і він в Севастополі. Має хутко приїхати сюди.
Дора казала, що Баранова в Петербурзі вийшла заміж за болгарина і поступила в Інститут Медиц[инський]. У Шаркових я ще не була, а бачила Вадима і Бориса на Крещатику. Максим] Ів[анович Мережинський] приходив раз до нас. Вчора получився до нього лист від Кривинюка, але ще не вспіли йому передати.
Якось-то недавно зібрались до нас всі родичі, обидві тьотеньки, Людм[ила] Мих[айлівна], Шура, і тьотя Єля об’явила, що вона починає агітіровать, щоб зібрать семейний совіт для обсужденія вопроса, касающегося “дорогой нашей племянницы Лили и через нее близкого нам Кривинюка”. Предполагається послать Кривинюку колективний родственний совіт покинути інженерство - зайнятися сельскохозяйственной деятельностью. “Какие сады! Какие розы! Какие огурцы! были бы через несколько лет!” -
воскліцає при цьому тьотенька. “Но так, как для этого нужно основание”, то тьотя Єля предлагає “посадить их” в Возняки коло Гадяча. Со свойственним їй воображенієм тьотенька ізобразила всю картину будущего вашего благополучія при таких условіях, і в ній, між іншим, фігуріровали “шесть мальчиков і шесть девочек”.
Будь здорова! Цілую міцно тебе і Кривинюка. Що поробляєш? Пиши. Чи получаєш “Киевск[ие] Отклики”?
Фрадкіну поклін і привіт. Увы! всі мої “лестныя отзывы” Дору щось не трогают. Причиной, здається, один із петербургских “знакомцев”, от которого щодня ждуться пісьма.
Цілую тебе.
Твоя Оксана