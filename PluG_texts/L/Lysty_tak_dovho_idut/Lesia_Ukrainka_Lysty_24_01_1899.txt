
24.01.1899
Милий папа!
Не знаю, чого мама послала таку телеграму. На мою думку, це було зроблено у приступі страха, бо мама мені нічого не сказала про зміст телеграми і самої її не показувала. Говорено ж було між нами, щоб послати телеграму тілько про те, що операція відложена. Приписку про твій приїзд вона сама додала, нічого не сказавши. Я допитувався усіх тутешніх людей про опасность операції, і усі кажуть, що хоч операція серйозна, але не така, щоб можна було сказати, що вона грозить життю. Одложили через те, що у Лесі боліла нога і по вечорам була висока температура, на 1° вище, ніж нормальна. Різать при ліхорадочному стані вони, очевидно, не рішились і сказали, що треба виждать, поки нога успокоїться і температура стане нормальна. Ліхорадка ця зо дня на день слабне. Так, сьогодня уже тілько на 0,5 вище, ніж звичайно у Лесі буває, і ввіду, певне, цього сьогодні оце асистент бергмановський сказав, що в понеділок посадять Лесю на дієту, а в вівторок вони уже попробують вправить під хлороформом той хроничеський вивих, которий тепер єсть у Лесі як результат коксіта. Якщо вправить ногу удасться, то наложать пов’язку і будуть чекати од того результатів. Сподіваються, що, може, і не треба буде різати зовсім, що воно і так успокоїться і законсистується. Коли ж вправить ноги не дасться, то вже тоді в той момент під тим же хлороформом зроблять операцію - розріжуть бедро і одпиляють головку бедерної кості. Після операції буде наложена гіпсовая пов’язка, одкритая тілько в самому розрізі, щоб можна було робити перев’язки і промивання.
Тутешні хазяйки клініки, вони ж і фельдшериці, кажуть, що у них уже було багато случаїв таких операцій, і всі з добрим результатом, що оперіровали куди слабших, ніж Леся, і тії добре переносили операцію, що лежати приходиться од 1 1/2 до 2 1/2 місяців.
Теж говорить і асистент бергмановський. Щодо істерії Лесиної, то він каже, що вона в сильній степені завісить од стана ноги і всього здоров’я, і що пов’язка не позволить припадку пошкодити, якщо б навіть він случився, - врешті, такої пригоди він не сподівався.
Чи напевне в вівторок буде це все зроблено, я ще тому зовсім не певний - це рішить завтра сам Бергман, без которого тут нічого решительно не робиться. Взагалі його тут усі бояться і ловлять кожне слово. Держить він їх усіх на чеку, бо приходить він сюди щодень, але не в один і той же час, так що невідомо, коли буде і в який момент. Порядки тут зовсім добрі, готують хороше, а головне те, що обстановка зовсім не больнічна, так що слабії не мусять себе почувати в больниці, але так на досить комфортабельній квартирі. Прислуг багато - все дуже вимуштровані німки і досить симпатичні. Чистота і порядок необичайний.
Що лічно до мене, то я починаю дивитись на діло не з таким уже страхом, як раніш. Сподіваюсь, що все гаразд буде, навіть коли і операцію прийдеться робити. Я думаю, що явно рісковать
Бергман не стане, - по всьому він мені здається чоловіком осторожним і розсудітельним, хоч і не боязким. В случаї треба буде різати, він стане різать, але гарячки пороть не буде. Практика тут у нього, очевидно, страшенна, но управляється він з нею споро, не хапаючись, не поспішаючись, але все іде рівним темпом і через те куди швидше, ніж якби став поганять і хвататься.
Отстрочку операції я не вважаю за знак того, що вона така опасна, але за знак осторожности Бергмана, которий хоче вести діло при возможно кращих условіях.
Мені здається, що при трудності отпуска і всій запутаності справ тобі краще в Ковлі перебути час операції. Якщо б діло справді було недобре, то я в той же момент пошлю срочну телеграму в Ковель - і ти завше через сутки кур’єрськими через Брест і Варшаву поспієш в Берлін. Але я певний, що до цього діло не дійде.
Побуду я тут в кожнім разі до операції і після операції днів кілька, бо боюсь, що мама може буде потребувала більше за собою клопіту, ніж Леся, бо вона тепер чогось страх, як трясеться, коли навіть їй здасться, що щось має бути, і скілько раз на день переходить од страх[у] до надії і назад.
Вибачай, що кінчаю, оце хочу одправить швидше письмо. То ж до зобачення! Цілую тебе міцно, міцно!
Твій Міша
P.S. Адрес зверху. Ще краще зараз за словом Berlin приписать № 24, це номер нашого поштового отделенія. В такім разі письмо ще швидше дійде. На телеграмах теж слід це надписувать.