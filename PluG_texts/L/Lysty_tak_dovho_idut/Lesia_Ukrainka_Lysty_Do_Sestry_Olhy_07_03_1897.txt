
07.03.1897
Люба Ліля!
Спасибі тобі за листа твого хорошого. Гаразд се статкуєш, що пишеш. Роби так і надалі.
Страх як мені шкода бідної Галі1 2 3 4 5 6 7 8. Така подла і страшна смерть, навіть з чого, і навіть для чого, і саме тоді, як справи ставали куди краще і ліпше.
Боявся я колись за неї, щоб часом чого похожого з нею сталося, але в часах перестав думати, щоб що-небудь з нею могло статись такого. Шкода, страх як шкода, бо була вона людина “вишняго града [нрзб.]”, а таких людей у нас мало і дедалі все менше стає. Бідні її діти, нещасний чоловік, яково то йому тепер. Думається мені, не слід було Галі заміж так рано йти, треба було почекати
яких років пару, а то тії діти, та тяганина по різних краях без грошей та з лихом багато їй здоров’я знищили, а його і так небагато у неї було.
На всіх Дерпатських знайомих її катастрофа зробила тяжке вражіння. Шкода, страх, як шкода! Та що робити, одно зостається - не забувати людей, що жили і правду шукали, і самим серцем не засипати та правду шукати.
Не знаю, чи вдасться вам од Лесі заховати сумну новину, трудна це річ, страх як трудна, сам теє знаю, як це неможливо. Припадкова зустріч, малознайомий чоловік, неосторожна фраза, - і страшна новина спада, як грім з ясного неба. Хоч би хутній Леся виїздила до Криму, там це, може, й можна затаїти, але в Києві це страшно трудно. А, зрешта, вам в Києві видніше, як його зробити, тілько мені здається, що слід було б сказати, не зразу, а яким-небудь повольним способом, але сказати.
Коли саме вибирається Леся до Криму і з ким, і хто з нею там буде? Ми з Шурою [дружиною] міцно вибираємося до Криму, але коли саме поїдемо напевне, не знаємо, бо хто його знає, як з грішми діло піде, чи в початку літа їх досить призбираємо, чи в середині. Та до того невідомо, коли саме можна буде звідси поїхати, чи з початку мая, чи під кінець.
Напиши, будь ласка, мені, чи будеш ти після літа в гімназії, чи ні, і взагалі, як твої Beabsichtigungen3 на осінь, чи не настало яких перемін у літніх планах. Якщо літом будете в Колодяжному, то чому б вам не подумати та завести в Колодяжному десь над [нрзб.] або зараз при любитовській дорозі чайної. Тим паче, що розрі-шення на це не треба жадного, а що для Волька це була б викурка добра, то напевне, бо тепер люде йдуть до Волька ж до горі ля, бо насамперед кумпанія є, а коли б була хата простора та гурт людей, то б пішли і до іншої. Коли б ще до того знали, що ніхто їх не ошукає. Та й усякому люду, що вранці чи вечір йде до міста чи з міста, був би притулок. З часом при чайній можна було б заснувати читальню та бібліотеку. Ось одна пані біля Мінська встроїла таку читальню з бібліотекою та чайною, і доход у чайній окупає й чоловіка, що при ній служить, і всі книжки нові й газети. Здається мені, що великих грошей ця справа не могла б коштувати, а польза з цього могла б бути велика. Літом могли б ви доглядати, а решту часу папа мав би догляд і контролював того, хто б сидів у чайній та тим чаєм шинкував. Коли б Пашкевич був у Ковлі, то й він міг би наглядати, тим паче, що він уже раз в Кременщині чайню устроював. А коли б усе діло добре пішло, то можна було б подумати про такий сільський банк, як ото у Сокиринцях єсть Галагана [нрзб.], просто надзвичайно, як там хороше діло йде. От
ще якби заманити Левітського4, бо я думаю,що поліщуки досить здатні до артілі (хоч пригадати наших Добовців). Тілько не знають, як діло встроїти, щоб форма була, а така юридична артіль могла б і гроші здобувати на такі речі, як, наприклад, осушення боліт або риболовство. Як згадаю Бережці та тих нещасних людей, що, жидами обплутані, як неводом, сидять, то, здається, так зараз би поїхав туди рибацьку артіль заводити, щоб хоч трохи жидам поли урізати.
A propos жидів, здається мені, що почнуть оце їх з весни знову бити, бо оце в Шполі їх рознесли, за Шполою щоб не почалося і по других містечках київських та подольських. В Києві не знаю, чи битимуть, а що в других містах, то напевне, бо це аби почалося, то так і далі піде. Які чутки про це в Києві? - цікавий я про це відати.
Чи не мала ти часом якої відомості від тьоті Саші [Косач-Шимановської] і її хлопців? Тепер, коли в Києві заводиться Політехнікум з рільничим відділом, їм, я думаю, єсть [нрзб.] рахуба кінчати Умань, бо не думаю, щоб їхніх учнів не стали приймать на цей відділ в політехнікум, а коли б не стали, то тоді можна буде драпати з реального і подаватись в політехнікум. Я б і сам написав Антосю про цеє, та забув т[ьо]тін адрес - то ж пришли мені його хутній, та й сама пиши, що робиш і як маєшся, а також і решта люду божого.
Напиши також, чи був в Києві Максим [Славинський], чи ні. Бо оце я довідався, що він в Петербурзі уже, то ж цікавий я відати, чи він просто туди через Рівне проскочив, чи таки до Києва заїхав. Там він адвокатує, а як - того не знаю. Передавай мій поклон усім знайомим, а Мих[айлу] Васильовичу] особистий, бідний він, в цілій цій халепі йому, може, чи не найгірше пришилося5.
Ну, бувай здорова, моя люба! Вчись та статкуй, пиши. Шура і Анна Ів[анівна]6 тебе цілують. До зобачення! Цілую тебе міцно.