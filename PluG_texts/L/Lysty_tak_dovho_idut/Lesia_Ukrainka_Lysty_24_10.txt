
24.10.[?]
Милая Ліля!
Я перебралась у другу хату і сплю з Амалією [покоївкою] у тій хаті, де була столова. Трутавок і кукол я перенесла з собою. У новому домі нема нікого, і його зачинили зовсім. Фортеп’яно перенесуть у старий дом. Я ще не можу добре грати, бо палець болить до сих пір.
Не бійся за своїх голубів, їх не будуть різати. Твій переклад [нрзб.] уже в „Дзвінку“ надрукували.
Той ґанок, що під каштаном, розкинули зовсім. Я учусь з мамою і виучила [нрзб.]. Папа вже вернувся і ще не скоро поїде в Київ.
З тої криші, що зняли з ґанка, будуть строїти хату для собак. У нас здихають корови, вже здохла корова й бичок. Мама хоче вам прислати дві гуски. Мочоні грушки уже готові, і ми хочемо їх трохи прислати вам. Я читаю тепер “Піквіка”. У нас ще не дуже холодно. Дора і Микось цілий день надворі, бо сьогодні неділя і до Микося прийшло багацько хлопців.
Я посилаю вам картинки, що я нарисовала. Цілую тебе і Лесю.
Твоя Оксана