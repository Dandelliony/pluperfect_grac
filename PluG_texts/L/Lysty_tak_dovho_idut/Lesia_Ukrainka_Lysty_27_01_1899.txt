
27.01.1899
Милий папа!
Все йде поки досить добре. Головне те, що температура сьогодня зовсім нормальна і пульс сильний і правильний. Хлороформ, правда, ще не зовсім вийшов, бо досі чуть в диханні його запах. Через це Лесі зо вчорашнього дня не дають нічого їсти, а тілько пити вино, або чисте з водою, або лимонад. Зрешти, у неї апетиту майже нема. Втомлена вона дуже операцією - через те ввесь почті час лежить, заплющивши очі і не може довго ні слухати, ні, тим більше, говорити. Вчора робили їй перев’язку ввечері, і це було досить боляче.
Сьогодня болі менше. Вночі, дякуючи морфію, вона спала досить добре, хоч і прокидалась. Крім мами, коло неї ночувала сидєлка-сестра милосердія од тутешного Красного Креста. Сьогодня Леся почувається краще і міцніше, ніж вчора. Перев’язки сьогодні не робитимуть, тілько завтра. При перев’язках не розмотують усієї гіпсової пов’язки, а тілько прорізують проти рани вікно, виймають верхні слої марлі і, наложивши нової, знову забинтовують з гіпсом. Асистент поглядає тричі в день, а фельдшериці через 2 часа. Взагалі, тут дуже добре все приспособлено до уходу і догляду за хворими. Ввечері ще напишу, як стоятимуть справи. Поки до зобачення! Цілую тебе міцно.
Твій Міша