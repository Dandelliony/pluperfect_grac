
16.02.1889 Київ
Милая мама!
Був я у Старицької2, і вона мене зустріла такою радісною звісткою: приїзжають її дівчата3 і сам Стар[ицький] до Києва на цілий піст і оце будуть міститись у неї та ще на деякій квартирі. Так що ж ввиду возобновленія чи реставрації табориська Твого письма Старицькій і не читав. Я не знаю, як і буть з квартирою для Лесі, у Рашевської4 тут не можна замешкати, у неї троє, хоть одне столове, друге спальне її і хлопця, а третя гарненька й на узбіччі, та там мешкає дочка Рашевської. Не знаю, що то воно
буде. Казав я Шурі [Судовщиковій] за стихи, вона каже, що лас-тівкой може б одмінити на „голубом сизокрилим“, а щодо підпису, то каже, що досить ініціалов А. С. та й годі. А про рифму чи то розмір говорить, що не може одмінити і здається, чи що неоднаково чи народний, чи іскусственний.
За удки я ще не питався по магазинах, бо часу нема навіть на пошту побігти книжки відослати, а не то що якісь жилки купувати. Взагалі, піти за ріжними [справами] не багато єсть часу.
Коли Леся що написала на роковини Кобзаря, то нехай пришле, коли може, то зараз - це мені дуже цікаво і навіть були б потрібні які вірші. Як нема, то, коли може, хай напише, буду вдя-чен. “Метеликів”5 уже готово, і відішлю зараз, як кончу, поч[ну] переписувати; я думаю їх забрати у наш збірничок, це саме говорить і Самійленко6. “Метеликів” дуже хвалили, особливо Горленко, рівняв до Тургенева, до Андерсена. Одно тільки сказали, щоб легше було пропустити заборону “Метелика” в річі другого бесідника, бо це, по вираженію Слав[инського Максима], лишнее под-креслюваніє червоним карандашем вже і так очевидячки ясної Ідеї.
Короленка получив сьогодня і у скорому часі візьмусь за переклад, а то моя “Кушетка”7 вилежується. Щоб писати, то деяке душевне успокоєніє і вільний час [потрібні], а цього мені бракує. “Вовкулаки” теж в чорному виді лежать, на цій неділі, може, й вибілю та й занесу Лашкевичу8, десь то там пустить. Думаю, у Аньола [Левицького Ореста Івановича] теми попросить, та я яку-небудь белетристику і зачну, дасть Бог, не гірше „Половинщика“ вийде.
Чи не написала б ти, мамо, що-небудь у защиту Златовр[ат-ського]9 „Гетьмана“, а його лають за неправдоподобіє, та ще якісь дурні чи дурень написав у самих диких виразах лист лаятельний та й махнув у Москву Злат[овратському] і підписався студентами київськими, а Москва тепер глузує та гогоче з письма: воно по руках ходить; аж досадно та злість порива на такую дурость, коли не подлость. Отаке-то твориться.
А нарешті про дещо лиш напишу другим разом, бо тепера ні паперу, ні часу нема!
До зобачення. Цілую тебе, Лесю, Лілю, Оксану, Коха [Микося] та Дору!
Твій Міша