Люба моя Лесічко!
Сьогодні Ліда одіслала до тебе одповідь на твій до їх лист, хоч я й прохала її дать мені трошки місця, щоб приписати і мені. Але й вона добре зробила, що одіслала, бо ми як почнемо один другого чекать, то листи не тільки залежуються, а навіть загублюються.
Ти справді маєш резон питать нас, на якій мові балакать тобі
з нами. Тепер вже у нас столботвореніє вавілонське, бо навіть діти гублять свою українську мову, не навчившись ще по-бол-гарськи. По-нашому вони в Женеві трошки таки говорили, а тепер зовсім забули, та й не диво, бо і з Лідою, як і з нами, такий з’являється феномен, що хочеш сказати по-українськи, а говориш по-болгарськи. Та Ліда хоч добре навчилась по-болгарськи, а ми з Мішею говоримо так, що не дай господи. Ні Михайло Драгоманов, ні я нічого не можемо зробити з предлогами, з существитель-ними без склоненія, з глаголами без неопредельонного наклоне-
нія. Та таки з турецькими словами важко справиться. Читать же ми читаєм і майже все розумієм. Воно ще й то багато шкодить нам, що я з Михайлом нікогісенько не бачимо, окрім своїх і доктора, котрий говорить по-російськи. З цим листом я пошлю тобі болгарсько-французький лексикон і мислю, що ти до приїзда свого до нас навчиш по-болгарськи, в усякім разі, краще від нас.
Коли тільки ти приїдеш до нас? Коли ми діждемось того щастя?! Тим більше, що об цьому треба добре роздуматись - щоб ні дорога, ні життя у нас не пошкодило твому здоров’ю. Ліда запрошує тебе на осінь та зиму. Це дуже було б приємно, але ж квартира наша така, що зимою треба зачиняти зовсім, нрзб. в нашому домі, такому гарному з виду, міститись Ліді в двух хатах, а нам в 4-х малесеньких, із котрих тілько одна хата Михайла (спальня) непроходна. Ліда має проект скористоваться однією із своїх хат, пробивши двері в коридор, і таким способом зробити її непроходну. І це діло зовсім неважке і добре для самої квартири, якби де в другім місті, а тут і хазяїн, і робочі такі, що треба мать нрзб. вік, щоб діждаться кінця тому, що розпочнуть (як розпочнуть ще) робить. Весною ж і літом єсть у нас і салон, і кабінет, де можна все-таки жить. Якщо все буде добре, ми виїжджаємо куди-небудь, може, і в Париж, в кінці іюня. Чи не було б краще усього приїхати тобі в началі мая і прибуть до нашого од’їзда? Поміркуй з мамою добре і напиши нам завчасу. З Зорею4 і Радою я тепер тільки говорю про те, як ти приїдеш.
Мама твоя в останнім листі познайомила нас зо всіма малими своїми. Зоря, розуміється, інтересується більш усього Микосем. Він щось багато вже листів написав Микосю, та тілько так замазував їх чорнилом, що не можна було посилать. Малюнки Мико-ся і Оксани нас зовсім здивували. Справді, хоч печатай в якому-небудь дітському журналі. Хата Оксани має в собі і реальність, і тонкість рисунка. Нехай вчиться малювати, з неї вийде непремін-но щось добре. Пришліть нам ще їх малюнків. Зоря наш зовсім нездатний до малювання, як і до всього, він дуже скорий і непосіда. Хлопчик ж він недурний і незлий, тільки як порох: як розсердиться, сам не знає, що робить, така ж і Рада, така ж була і Ліда. Мені все здається, що ти будеш мати на Зорю і Раду добрий вплив і тим заставиш їх здержувати себе. Треба таки сказати, що Зорі гірш, ніж було Раді в його роки, не кажучи вже про Ліду, бо тепер М[ихайло] зовсім не може займатись ними, я теж не маю ні часу, ні думки до цього, а при тім нема здоров’я, я тільки і знаю, що кажу йому: не кричи, не бігай, сиди та вчись. Коли-не-коли трошки порозказую йому що або почитаю. До Мики сина Лідії пускати його не можна, бо Мика лякається його, як він почне або
голосно говорити (а він у нас голосистий), або дуже швидко крутиться коло нього. Знайомих дітей у нас нема, так що він усе один. За те як вирветься коли на у лицю, то вже зо всіма уличними хлопцями почне балакать, ні одного не пропусте. Тільки це зовсім не корисні для нього стосунки. Багато я замислююсь над цим бідним хлопцем. Яка то буде його доля? На йому ще більше, ніж на дівчатах, нрзб. свого рідного краю.
Здоров’є дядька мовбито трошки тепер краще. Основна хвороба його погана, що й казать, а все ж таки йому було б легше, якби проклятий Натнагель не сказав йому так зразу і гостро, що його хвороба незлічима. Це страшенно пошкодило дядькові, бо чисто попсувало і без того не дуже кріпкі нерви. Він і всі ми пережили страшенну муку перед началом лекцій восени, коли йому здавалось, що він не зможе кінчить лекції, обірветься. Тоді то він заробив безсонницю, з котрою і досі воює різними медикаментами. Доктор, котрий глядить його, знаходить, що йому далеко краще против осені. А лічиться дядько по методі одного паризького спеціаліста, котрий доказує практикою, що такі болісті вилічуються. Для того треба майже зовсім не двигаться, лежать, держать на аорті фляшку гутаперчеву з холодною водою і приймать йодистий калій. Тільки це дуже затяжне діло, треба лічиться два роки, а од йодистого калія чоловік дуже марніє і спадає з сили, через що не можна приймать його раз у раз без перериву. От і тепер дядько уже не їсть його більш місяця. На цьому тижню почне знову. Живемо надією, вона і поддержу є нас.
Вибач, люба моя Лесю, за мову і незграбний лист. Я ніколи не вміла писать листів - Бог не дав мені епістолярного дара, а тепер ще мені і памороки забито, серце тільки хвалить Бога нрзб. хоч і болить воно в мене, та все таки єсть. Люблю я вас всіх, моїх милих, нрзб. безконечно, і так же мені хочеться побачиться з тобою, поговорить і об других.
Сердечно цілую всіх вас. Будьте здорові.
Твоя Людмила Драгоманова
