
Милая Ліля!
У нас єсть клубника. Ми ходили в ліс по ягоди і назбирали дуже багацько. Пава вивела павенятко, воно зовсім таке, як курча.
Магазин уже построїли, а строять клуню.
Твої голуби прилетіли назад в столярню. У нас тепер дуже тепло. Я вже не учусь більше з француженкою, бо вони перебралися в Любитов. Ми купаємося в сажавці. У нас построїли новий ґанок, бо парадного ґанку пристроїли аж під вікно. Ми вже там пили чай. Я варила варення з крижовнику. Миша вчора поїхав. Микось з мамою їздили в Ковель, а я з Дорою виходила на будку.
У нас у парнику росте кавун. Завтра прийде Зозуля, рисовать портрет, в його тепер болить ухо, і він добре не чує.
Ми хутко приїдем до вас. А Микось з папою, може, приїде перше за нас. Цілую тебе, бабушку й Лелю [Лесю Українку].
Твоя Оксана