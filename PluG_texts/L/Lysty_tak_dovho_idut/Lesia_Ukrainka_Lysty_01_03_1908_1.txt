01.03. 1908
Дорогий хтосічок!
Сто раз хтось чорний комусь біленькому за його обширний лист дякує - а ше більше за то, що хтосічок любенький саме так, а не інакше, собі поступив2, і є тепер п[ане]ю „Квіточкою“. Слава Богу, що суть ще люде на світі, і з ними та свята і велика сила, котру зовемо любовію. і що її ніщо не може вбити. Хтось ще раз когось за [нрзб.] „подружіє“ так любить і цінить [нрзб.] тому, що
він показав себе таким сильним і вольовим. Не менш шанує і цінить [нрзб.] і п[ан]а Квітку.
Нині дорогенький дістане лиш тих кілька словечок, а пізніше обширний лист - це хтось більше і про себе Комусь розкаже. Тепер хтось страх спішиться, щоб здати своє оповідання до друку, а в маю знов вибираюсь в купелі до Німеччини. Та хтось напише, бо хоче конче з кимось cero разу бачитись. Хтось любенький нехай буде щаслив і вже свою дальшу адресу до когось до Чернівців подає. Чиюсь „Касандру“ хтось буде незадовго читати. Хтось ще раз когось незмінно дорогого поздоровляє і дякує за листа, і за все, що Хтось перебув і зробив.
Хтось
Хтось аж знов починає вірити в „силу любові“.
Ольга Кобилянська