Я б Вас вилаяв за остатній лист, та вже помилую через те, що Ви хорі та в нерівному настрої. Як то можна так писати: я наприкряюся своїми довжелезними листами! Видно, що Ви в нерівному настрою, а через те і мнительні. Я не знаю, чому Ви не одержали мого листу від 1-го авг[уста], коли я приїхав в Чернігів. Може, він Вас не застав в Криму, а, може, Ви тоді були хорі і Вам не дали листу. Ну, та це діло минувших дней.
Я, мабуть, буду в Чернігові цілий рік, бо в Київ нема чого їхати, та й грошей у мене зайвих нема на прожиття, а вчитися і тут можна. Правда, всіх книжок нема тут, які потрібні, зато тут спокійніш, менше бігатимеш, більше дома сидітимеш, і взагалі менше всякої розривки, хіба панночки, та й вони розоряються - то на службу, то на уроки, то на курси. Та й се од себе залежить, а в Києві не все од себе залежить: там багацько таких справ, котрі почитаю обов’язковими.
Я тут з 1-го авг[уста]. Поки що з ранку до обіду дома вчусь, по охоті читаю на вечір до пізньої ночі повістей. Мушу признатись, що все більше з панночками, або, ліпше кажучи, з одною. Ну,
та й вона в субб[оту] їде, тоді, може, сидітиму і вечорами дома. Я себе виправдовував тим, що поки стоїть гарна погода, то треба користатися лісом, лугом та річкою, а панночка якраз така попалася, що дуже кохається в цих речах. Так цілий вечір і проїздили на човні або проходили по лісу, балакаючи про всячину.
За літературою я таки сліжу, а од соціально-політичних питань одстав, бо ці панночки щось їми мало цікавляться. Тая, що я з нею гуляв, виправдовується тим, що на літо дала собі спокій з читанням газет і журналів, а через те і мало цікавиться. Прийш-лось вірити на слово! А тепер вже й совісно мені становиться, що я за поезією так одстав од політики. Ну, та дасть Бог, надолужу, тим більше, що я колись дуже налягав, то пропуск невеликий буде. Вже, мабуть, кінець поезії, бо не тільки треба самому більше вчитись, а ще й треба уроків шукати, запрягшись у ярмо як слід. Та, праду кажучи, за літо вже й остогидла ця панія. Воно все добре в міру!
Що найбільш мене цікавило літом, так це критика українофільства і росс[ійська] література з публіцисті и кою]. Але я про це писав в остатньому листі. Сподіваюсь, що він знайдеться як-небудь, а, може, й знайшовсь, так удруге не хочу писати про те ж саме.
Та годі вже критикувати, треба щось і робити, а найбільше вчитись, хоч би й [у] тих же россіян, вони далеко дальше пішли за нас, в літературі і в науці, а саме головне - в життєвій практиці. Вони вміють теорію при так же прикрих політичних обставинах перевести на практику, приспособите до обставин. От хоч би народна педагогічна література, устройство читалень, наукова література і просвітні товариства в центрах та й багато іншого, а ми тільки плачем, що нас обіжають, та хвалимся своєю мовою та народними святощами. От якби нам інші порядки, показали б ми себе, а тепер що ж - сиди у моря та жди погоди, нема чого й сіпатись! Ніщо без боротьби не дається і ніщо саме не ворушиться. Всякий порядок, коли на бумазі, то нічого не вартий, він реалізується живими людьми, їх стосунками, поняттями, усилієм, практичністю, бажанням і переконанням, енергією і т. д. Вода капає по каплі і то розмиває камінь. А у нас - менше всього уміння, знання, працьовитости і терпеливости (снаги), тому-то й нема у нас нічого. Порядок порядком, а діло ділом. На Бога надійся, а сам не плошай.
Де Миша [Косач]? подайте його адресу. Нашим поклон.не дуже дорогі, от хоть би одвертістю.