Милая Ліля і Леся!
Дякую вам за книжки і за вазочки, вони мені дуже понравились. Мені подарували цілий туалет. Мама подарувала дзеркало таке саме, як у тебе, Лілю, тілько більше і збоку нарисовані цвіти. Папа подарував щітку і гребішок. Дора подарувала перстеня, такі коробочки, що аж є одна в другу повкладені, і духи, називаються вони „Індійський цвіток“. А Микось подарував мені столик, з випиляними бережками і з стрілами. Я вам його нарисую, щоб ви знали, який він.
Я в Ковель тепер не їжджу і по-французьки читаю з мамою, а арифметики ми з папою уже дійшли до умноженій.
Тепер у нас усе розтало, так що сковзатися не можна. Ми часто печем вергуни і пончики, і вони нам добре вдаються.
У нас перекрасили залу і перекрашують новий дом, тілько не все, а самі стіни і підлогу.
Я тепер п’ю риб’ячий жир, тілько вже сьогодня на іменини не пила, бо він мені не дуже добрий.
Дора каже, щоб ти, Лілю, прислала сюди мікроскоп. Дора тепер каждой день танцює, а я їй граю на фортеп’яно. Ти, Лесю, не бійся, що я не граю гам, бо я граю.
Порохова у нас уже нема, він розсердився, що йому не дали собаки, та й поїхав додому.
Цілую вас.
Ваша Оксана.
Вам кланяється Амалія.