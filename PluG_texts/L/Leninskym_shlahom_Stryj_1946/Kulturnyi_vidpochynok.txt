 Культурний відпочинок
Молоді села Станків у вихідні дні і вечорами не доводиться нудьгувати. Вона культурно і весело провадить свій відпочинок.
Щовечора клуб села Станків залюднений молодими і літніми селянами та селянками. Завідуючий клубом тов. Купринець організував драматичний гурток. Сільські аматори вже виступали перед своїми односельцями з постановкою п’єс «Назар Стодоля» — Т. Г. Шевченка, «Будка № 27» — Івана Франка та ін. Глядачі з захопленням дивляться кожний виступ драмгуртківців.
В клубі часто відбуваються цікаві лекції на міжнародні та науково-популярні теми, агітатори провадять цікаві і змістовні бесіди серед селян. Особливо багато слухачів збирається на заняття по вивченню Закону про п’ятирічний план відбудови і розвитку народного господарства СРСР на 1946-1950 рр. Під час занять слухачі задають керівникові політгуртка багато запитань.
Зараз гуртки художньої самодіяльності станківського клубу готуються до жовтневих свят. В програмі виступів гуртківців будуть: співи, танці, декламації і. т. ін. Аматори сцени розучують нову п’єсу.
