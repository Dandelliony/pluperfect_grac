Достойно зустрічаємо новий рік
	Робітничий колектив паровозного депо, включившись у Всесоюзне соцзмагання за дострокове виконання першого року нової сталінської п’ятирічки, з честю виконав свої зобов’язання.
	Паровозники ремонт локомотивів перевиконали на 83,7 проц. Річної програми. Цього успіху колектив добився завдяки впровадженню кооперованого ремонту, лунінського догляду за паровозом та впровадженню інших передових методів роботи. Понад 200 паровозів відремонтовано кооперованим методом, що становить 120 процентів річного завдання.
	Пам’ятаючи слова тов. А. О. Жданова, сказані ним, в доповіді про 29 річницю Жовтня щодо режиму економії, паровозники зекономили по господарському розрахунку державних коштів на суму 134.228 крб., а також заощадили двохрічну норму палива.
		Наші паровозники успішно провели сотні важковагових поїздів.
	На протязі 5-ти місяців робітничий колектив депо веде першість по Львівській залізниці і міцно тримає за собою перехідний Червоний прапор дороги. Передові люди депо, які своїми трудовими подвигами показали найкращі зразки соціалістичного відношення до праці, машиністи тт. Бризгалов і Жильцов протягом трьох місяців тримають першість по всій мережі залізниць Союзу РСР. Паровози цих машин пройшли між підйомним ремонтом по 72 тисячі кілометрів при нормі 40 тисяч кілометрів.
	Слід також відмітити кращих ремонтників депо, які виконали по дві і більше річних норми. Це – токар тов. Щербинін, який своє річне завдання виконав на 205 проц., слюсар Дяків – на 198 проц. Котельник Курило – на 172 проц. Ці товариші, застосовуючи передовий метод ремонту паровозів, відмінно зберігаючи устаткування і ущільнивши свій робочий день, добились високих показників в роботі.
	За перший рік нової сталінської п’ятирічки 44 кращих робітника та інженерно-технічних працівника нагороджено знаками „Ударник сталінського призову“, 2 чоловіки – знаком „Почесний залізничник“ і 2 машиністи – знаком „Відмінний паровозник“. 196 робітників були премійовані грошовими преміями і 228 робітникам управлінням залізниці висловлена подяка.
	Зараз колектив паровозників готується достойно зутсріти день виборів до Верховної Ради УРСР. На честь цієї знаменної дати весь колектив депо став на стахановську вахту.
П. ЄРИОЛАЄВ, секретар парторганізації депо Стрий.
