ПАРТІЙНЕ ЖИТТЯ
ПЛОДИ „НЕВТРУЧАННЯ“
	Знання комуніста – почесне, і разом з тим воно багато до чого зобов’язує, насамперед, невпинно працювати над засвоєнням марксистсько-ленінської науки, політичного і організаційного досвіду більшовицької партії.
	Ось чому найпершим обов’язком партійних організацій є піклування про марксистсько-ленінське виховання комуністів, і особливо молодих членів і кандидатів в члени ВКП(б). Партійні організації повинні домогтись повного охоплення марксистсько-ленінським навчанням всіх комуністів.
	В парторганізації, де секретарем тов. Церковнюк, окремі комуністи систематично працюють над собою і добились непоганих успіхів в цій справі. Наприклад, комуніст тов. Бейко, якого маслороби висунули кандидатом до складу окружної виборчої комісії, вивчає самостійно „Короткий курс історії ВКП(б)“ при допомозі творів Леніна – Сталіна. Тов. Бейко керує гуртком по вивченню „Короткого курсу історії ВКП(б)“. Комуніст тов. Капітоненко непогано працює самостійно над опануванням більшовизму, він добре розбирається в питаннях історії і теорії більшовицької партії. В цій парторганізації відмінно оформлена вся документація, ведеться облік того, хто і я к з комуністів працює над засвоєнням марксистської науки.
	Але, не дивлячись на це, в згаданій партійній організації є безліч істотних недоліків.
	Для комуністів, які самостійно працюють над собою, протягом двох з половиною місяців не було організовано жодної співбесіди, семінару, партійні збори не заслухали жодного комуніста, як він працює над собою, як конспектується та чи інша тема.
	Більш того, парторганізація не контролює навчання кожного комуніста. Це привело до того, що багато комуністів напротязі трьох місяців „сидять“ і досі над першою главою „Короткого курсу історії ВКП(б)“. Великим недоліком в роботі первинної партійної організації і її секретаря тов. Ценрковнюка є і те, що при організації гуртка по вивченню „Короткого курсу історії ВКП(б)“ підійшли не деференційно, тобто без врахування політичного і загально-освітнього рівня кожного комуніста зокрема. Так, наприклад, комуніст тов. Філіпов має освіту 5 класів, а комуніст тов. Грименко має вищу освіту. Само собою розуміється, що такий шаблонний підхід до організації гуртка не дасть потрібного успіху в справі оволодіння комуністами марксистсько-ленінської теорії. Таке становище привело до того, що комуністи, які навчаються в гуртку, до цього часу не можуть закінчити першої глави з „Короткого курсу історії ВКП(б)“ не дивлячись на те, що вони над цією главою працюють з 30 вересня цього року.
	Парторганізація і зокрема її секретар тов. Церковнюк стоїть на нерівному шляху керівництва і організації вивчення комуністами основ марксистсько-ленінської теорії
	Треба, кінець-кінцем, рішуче ліквідувати неправильну практику „невтручання“ партійної організації до навчання комуністів. Пора також покінчити з шаблонним підходом до організації гуртків по вивченню марксистсько-ленінської науки.
Ф. ГРИЩУК.
