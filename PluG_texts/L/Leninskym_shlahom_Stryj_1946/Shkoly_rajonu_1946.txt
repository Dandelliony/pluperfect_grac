Школи району напередодні нового навчального року
Наближаються дні нового навчального року. Понад 7060 дітей Стрийського району з 1 вересня з новими силами приступлять до навчання. Щоб 
дітям надати потрібні їм знання, багато вчителів навчаються в заочних відділах (педшколах, інститутах). 55 вчителів вчаться заочно в 
Стрийській педшколі, 25 - в педінституті. Наполегливою працею у будівництві відзначився директор П'ятничанської НСШ тов. Дергало, який 
зумів організувати населення на будівництво школи. Значну роль у допомозі в ремонтуванні шкіл, за досвідом житомирців відіграли і голова 
сільради тев. Мелешко В. та голова земгромади тов. Шурабура. Вони по-бойовому віднеслись до виконання своїх почесних обов'язків, 
організувавши громаду на будування школи та завезення палива. В школи району уже завезено 2.300 кубометрів палива. Крім Комарівської та 
Вівнянської початкових шкіл, (де ще не повністю завезено паливо) всі інші забезпечені паливом повністю. Для учнів одержано 58.000 зошитів, 
1.500 ручок, 52.000 олівців, 1.090 штук пер, 155 чорнильних порошків, підручників на сумму 10975 крб. і інших канцелярських речей. Це 
забезпечить нормальний початок нового навчального року. 