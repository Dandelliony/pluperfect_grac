В змагання вступають деревообробники
Підхоплюючи звернення паровозників депо Стрий про розгорнення переджовтневого соціалістичного змагання, колектив робітників та інженерно-технічних працівників Стрийського деревообробного комбінату включається в соціалістичне змагання на честь XXIX роковин Великого Жовтня і бере на себе такі зобов’язання:
Виконати виробничий план жовтня на 110 проц.
Виробничу програму четвертого кварталу виконати до 25 грудня ц. р.
До 7 листопада повністю підготувати підприємство до роботи в зимових умовах.
Відремонтувати до 20 жовтня внутрізаводський транспорт.
До 25 жовтня ц. р. відремонтувати парову машину, а до 10 жовтня пустити в експлуатацію котел.
Знизити собівартість продукції, що її випускатиме комбінат, на 7 проц.
Довести простої технологічного устаткування до мінімуму.
За рахунок підсобного господарства забезпечити сім’ї військовослужбовців, демобілізованих воїнів та інвалідів Вітчизняної війни овочами, городиною та паливом.
Відзначимо всенародне свято — XXIX річницю Великої Жовтневої соціалістичної революції новими виробничими перемогами. 
