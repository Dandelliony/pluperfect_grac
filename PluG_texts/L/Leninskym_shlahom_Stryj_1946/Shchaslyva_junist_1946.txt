Щаслива юність
Коли-небудь, після кількох років самостійної праці, зійдуться друзі по педагогічному училищу та й згадають свої студентські роки. Хіба 
можна забути цей чудовий, хвилюючий фрагмент часу життя! Скільки цікавих, незабутніх подій відбулося за роки навчання в училищі. Вони не 
тільки оволоділи знаннями. В стінах педучилища учні розвивали свої таланти, привчались до громадсько-політичного життя. В дні, коли 
радянська країна готувалась до виборів у Верховну Раду СРСР, учні 3-го курсу тт. Крілик, Максимович, Візна, Чабанович і інші працювали 
агітаторами на виборчих дільницях, несли слово більшовицької правди в маси трудящих. Студенти шефствували над військовим госпиталем, 
виступали з художньою самодіяльністю перед бійцями і командирами Червоної Армії. Особливою популярністю не тільки в училищі, а й серед 
населення міста користувався спортивний гурток. Серед учнів систематично провадились лекції, доповіді, бесіди на міжнародні і науково-популярні 
теми, про визначні дати в житті нашої країни. Росла і зріла політична активність і свідомість студентів. Ставши на самостійний життєвий 
шлях, молоді педагоги будуть не тільки носіями культури і освіти, але й активними пропагандистами слова.