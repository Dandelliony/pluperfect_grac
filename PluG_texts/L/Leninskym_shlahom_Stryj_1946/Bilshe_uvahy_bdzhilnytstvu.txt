Більше уваги бджільництву
Бджільництво нашого району минулої зими помітно підупало. І в цьому у великій мірі винні самі пасічники. Багато з господарів, які мають бджіл, продають на ринку віск, замість того, щоб переробити його на штучну вощину. Маючи потрібну кількість вощини, ми забезпечимо бджолородинам нормальну зимівлю, а звідси — збереження бджільництва.
Цілком правильно роблять ті пасічники, які зараз здають віск до райземвідділу, а незабаром за це вони дістануть штучну вощину.
Товариші пасічники! Розводьмо більше пасік. Зробимо все для того, щоб дати країні в першому році нової п’ятирічки велику кількість меду.
