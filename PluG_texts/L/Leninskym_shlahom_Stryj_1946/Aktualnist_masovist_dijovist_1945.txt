Актуальність, масовість, дійовість
Стінна газета "Дорожник" (редактор тов. Львова) - одна з кращих стіннівок у нашому місті. Висвітлення актуальних, життєвих питань, широке 
залучення авторів, дійовість вміщеного матеріалу роблять газету цікавою, привабливою, авторитетною. В останньому номері "Дорожника", 
крім змістовної передової, вміщено 10 заміток на різноманітні теми. Читач знаходить на шпальтах стіннівки матеріал про партійне навчання 
комуністів свого підприємства, про виробничі успіхи передових працівників, про роботу місцевкому профспілкової організації і інші. 
Дописи - не багатослівні, але конкретні, змістовні. Під критичними замітками - карикатури, виконані майстерною рукою художника. Візьмемо 
для прикладу статтю "Про партійне навчання", вміщену в №5 "Дорожника". В ній послідовно, без зайвих слів розповідається, як проходить 
навчання комуністів і безпартійного активу в гуртку "Короткого курсу історії ВКП(б)", хто з комуністів успішно оволодіває теорією 
марксизму-ленінізму, хто відстає в цій справі. 3 такою ж глибокою змістовністю написані інші статті. Критичний матеріал, як правило, 
обговорюється на партійних і профспілкових зборах, вживаються конкретні заходи щодо усунення того чи іншого недоліка, висвітленого газетою. 
Так, в стіннівці був вміщений допис про слабку роботу комісії робочого контролю профорганізації. Редколегія "Дорожника" домоглася того, 
що це питання було поставлене на загальних зборах. Тут же, на зборах, члени профспілкової організації переобрали комісію робочого 
контролю, до її складу більш енергійних людей. Зараз комісія по-діловому виконує покладені на неї обов'язки. Ще один характерний факт 
дійовості виступів стінної газети "Дорожник". Стіннівка сигналізунала про незадовільну підготовку до проведення інвентаризації майна 
підприємства. Сигнал газети не пройшов повз увагу адміністрації, вжито відповідних заходів. Зараз редколегія "Дорожника" готує черговий 
номер стіннівки, присвячений виборчій кампанії. В цьому номері буде широко висвітлено, з якою політичною активністю, з яким виробничим 
піднесенням зустрічає колектив підприємства вибори до Верховної Ради Української РСР.