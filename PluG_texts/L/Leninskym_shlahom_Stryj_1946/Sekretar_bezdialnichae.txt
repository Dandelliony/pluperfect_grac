	Секретар бездіяльнічає
 Комсомольська організація при виконкомі міської Ради депутатів трудящих об'єднує комсомольців всіх відділів виконкому та ряду інших установ.
 Цілком зрозуміло, що така комсомольська організація повинна бути одною з кращих організацій міста, так як від гарної роботи комсомольців залежить успіх роботи у виконкомі. На жаль, ця комсомольська організація працює незадовільно. Протягом періоду, що минув від звітно-виборчих зборів, а в первинній організації не досягнуто ніяких зрушень в бік покращення роботи.
 Секретар комсомольської організації тов. Стоянов бездіяльнічає. Тут досі не організовано гуртка по вивченню Статуту і програми ВЛКСМ серед молоді. Ця комсомольська організація не зростає за рахунок передової молоді.
 Не впорядку комсомольське господарство. Протоколи комсомольських зборів оформляються наспіх, комсомольська організація працює безпланово. Виконання комсомольських доручень не заслуховуються на зборах, часто не всі комсомольці з'являються на комсомольські збори. Молодь виконкому міськради не залучена да громадсько-політичного життя.
 МК ЛКСМУ потрібно звернути особливу увагу на бездіяльність тов. Стоянова. Найкоротшим часом слід вжити належних заходів для покращення роботи в первинній комсомольській організації міськвиконкому.
	О. Андрійчук.