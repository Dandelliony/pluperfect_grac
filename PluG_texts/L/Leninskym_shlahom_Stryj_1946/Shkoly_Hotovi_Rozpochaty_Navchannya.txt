Школи готові розпочати навчання
	Основним завданням, що ставить більшовицька партія і радянський уряд перед нашими радянськими школами, - є здійснення закону про загально-обов’язкове навчання дітей семерічного віку. В наступному 1946-47 навчальному році ні одна дитина шкільного віку не повинна бути поза школою.
	Школа Стрийського Міськ ВНО в цьому році в повній готовності зустрічають новий навчальний рік. Ще в травні місяці для ремонту шкіл силами батьків учнів булот завезено 3 тонни крейди, 9 тонн вапна, 4 тисячі кафлі і належну кількість піску та цегли.
	Школа № 5 (директор тов. Гунявий) при допомоги батьків учнів т.т. Сольмана і Бровко перша у місті закінчила ремонт. Тут відремонтовані парти, стільці, дошки і інше. Батьківський комітет при середній шкокі № 4 подбав про ремонт парт, виготовив сцену і лавки в шкільному залі. Батьки учнів СШ № 2 завезли в школу пісок і цеглу для ремонту. Також непогано проведений ремонт у школах № 4, 5, 6,. Немалу роботу зроблено в школі № 4. Тут виготовлено 50 нових парт, 10 класних дощок. Упорядковано невеликі кабінети по фізиці та хімії.
	Станом на 27 липня майже всі школи у нашому місті були відремонтовані за методом житомирців. 
	Сесія міської Ради депутатів трудящих зобов’язала міський промкомбінат забезпечити всі школи міста наочним приладдям. Зараз виготовляються рахівниці, лінійки, чорнило.
	В цьому році учні будуть краще забезпечені підручниками, які уже завезено в книгокультторг.
	Всі школи міськВНО мають газове опалення. Кадрами також школи забезпечені і уже укомплектовані. З метою підвищення кваліфікації учителів ОблВНО організував в м. Стрий обласні курси для вчителів I-IV класів. Учителі, які навчаються заочноо, були на сесії заочників у Львівському університеті та дрогобицькому учительському інституті. Повертаючись з відпуску, навчаються з учнями, що мають складати осінні іспити. Зараз проводиться підготовка до учительської наради, яка відбудеться від 23 по 16 серпня цього року.
	Ми вступили в перший рік четвертої сталінської п’ятирічки.
	Перед працівниками освіти п’ятирічний план ставить завдання – підвищити якість навчально-виховної роботи і ідейно-політичного рівня.
	Доблесна червона Армія під вмілим керівництвом Генералісимуса товариша Сталіна вигнала клятих ворогів і повернула нашому народові щастя, незалежність, волю і розум. В наступному 1946-47 навчальному році учителі шкіл м. Стрий віддадуть всі свої сили для того, щоб відповісти цим вимогам, які ставлять перед нами радянський уряд і більшовицька партія.
	День 1 вересня – початок навчального року зустрінемо наших щасливих радянських учнів у чистих, добре відремонтованих класних кімнатах.
М. ГИСЯК, зав. Міськвідділом народної освіти.
