В авангарді молоді
Комсомольці паровозного депо Стрий в дні переджовтневого соціалістичного змагання ведуть авангардну роль на виробництві. Серед 
комсомольсько-молодіжних бригад депо все ширше і ширше розгортається змагання за дострокове виконання виробничих завдань. Три 
комсомольсько-молодіжних бригади та два комсомольських паровоза працюють ударно і безаварійно. Комсомольці стали прикладом самовідданої 
праці серед неспілкової молоді, ставши в перші лави борців за виконання завдань першого року нової п'ятирічки. Токар-комсомолець тов. 
Щербинін, який комсомольсько-молодіжну бригаду, щоденно виконує виробничу норму на 230-250 проц. Його верстат - кращий в депо. Тов. 
Щербинін сам відремонтував його і зараз ретельно слідкує за нормальною роботою верстата. Добрі наслідки роботи показує токар-комсомолець 
тов. Приємченко. Змагаючись за достойну зустріч XXIX річниці великого Жовтня, він систематично перевищує задану норму виробітку. У вільні 
від роботи години комсомольці, разом з неспілковою молоддю, підвищують свої технічні знаня, обмінюються досвідом роботи, провадять читку 
газет та художньої літератури.