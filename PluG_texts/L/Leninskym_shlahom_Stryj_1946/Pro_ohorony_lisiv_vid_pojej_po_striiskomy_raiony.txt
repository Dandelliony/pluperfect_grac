	ОБОВ'ЯЗКОВА ПОСТАНОВА
	Виконавчого Комітету Стрийської районної Ради депутатів трудящих.
	від 20 травня 1946 г.	№2
	"ПРО ОХОРОНУ ЛІСІВ ВІД ПОЖЕЖ ПО СТРИЙСЬКОМУ РАЙОНУ"
 З метою боротьби з лісовими пожежами та попередження їх виникнення в наступному пожежонебезпечному часу в 1946 р., Виконавчий Комітет Стрийської Районної Ради депутатів трудящих ПОСТАНОВЛЯЄ:
	1. Зобов'язати всіх лісозаготувачів, які провадять лісорозвозку в лісах Стрийського р-ну, до 15 травня 1946 року зробити повну очистку місць рубок від захламленності, хмизу, порубочних решток і інш.
	2. Заборонити на весь пожежонебезпечний час (до 1 листопада) розкладання вогню в лісі при роботах, а також на полях навколо лісових масивів, на віддаленні 100 метрів.
	3. Зобов'язати директора Стрийського лісгоспу тов. Коваленка закрити всі неплановані шляхи в'їзду в ліс, а на шляхах, по яких провадиться рух населення, поставити таблиці з об'явами про заборону кидати недогашені цигарки при проїзді або проході лісовими шляхами. Очистити від захламленності та сухої трави насадження на 250 метрів по обидва боки шляхів.
	4. Зобов'язати начальника Стрийського залізничного участка служби руху та служби колії застосувати до паровозних труб іскрогасителі та заборонити машиністам проїзд через лісові масиви паровозами з відкритими піддувалами.
 Очистити по обидва боки залізниці смуги шириною 50 метрів від сухої трави і валежа.
	5. Закріпити з населених пунктів до прилеглих лісових участків населення, на випадок виникнення пожежі, для гасіння в кількості, згідно доданого до цієї постанови додатку №1.
	6. Зобов'язати голів сільрад визначити в двохденний термін відповідальну особу за гасіння пожежі та в разі виникнення пожеж, притягувати для гасіння, в порядку мобілізації, необхідну кількість населення зі своїм протипожежним реманентом (лопати сокири, відра, граблі та інш.), а також і транспортним засобом.
	7. Винних у невиконанні цієї постанови, притягти до адмінпокарання до 100 крб., або до судової відповідальності.
	8. Догляд за виконанням цієї постанови покладається на лісову охорону та органи міліції.
	9. Затвердити при районній Раді депутатів трудящих постійну трійку по організації і контролю та догляду за проведенням протипожежних міроприємств в складі: Зам голови районної Ради депутатів трудящих тов. Сергієнка, нач. міліції райвідділу МВС тов. Шувалова та директора лісгоспу тов. Коваленка.
	10. Ця обов'язкова постанова набуває чинності з дня оголошення її в газеті "Ленінським шляхом".
	Голова виконкому райради депутатів трудящих О. ВАЩИШИН.
	Секретар виконкому райради депутатів трудящих І. БОРОДАВЧЕНКО.