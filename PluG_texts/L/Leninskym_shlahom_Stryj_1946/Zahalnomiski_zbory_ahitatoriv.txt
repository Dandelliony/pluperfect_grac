Загальноміські збори агітаторів
7 грудня ц. р. в приміщенні залізничного клубу відбулись загальноміські збори агітаторів. На збори з’явилось понад триста агітаторів.
З доповіддю про роль і завдання агітаторів міста в зв’язку з підготовкою до виборів у Верховну Раду Української РСР на зборах виступив секретар МК КП(б)У тов. Орленко.
По доповіді тов. Орленка виступили з передачею досвіду агітаційно-масової роботи серед робітників підприємств і установ міста, а також серед населення тт. Войтецький, Азаріна, Плохій, Хачанов.
Наприкінці зборів агітатори міста надіслали привітального листа Голові Ради Міністрів УРСР т. М. С. Хрущову.
