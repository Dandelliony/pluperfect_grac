Бесіди в селянській хаті
Вечоріє. В привітній і теплій селянській хаті зібралась молодь. Бадьорі юнаки і дівчата весело гомонять. Вони розмовляють про те, що 
наближається день виборів до Верховної Ради Української РСР. В цей день вони віддадуть свої голоси за кандидатів блоку комуністів і 
безпартійних, за кращих і відданих партії Леніна - Сталіна людей. Через деякий час появляється вчителька Нежухівської неповної середньої 
школи тов. Левченко Анастасія Михайлівна. Розпочинаються заняття по вивченню Положення про вибори до Верховної Ради УРСР". Агітатор 
повагом читає: "Стаття 3. Депутатом Верховної Ради Української РСР може бути обраний кожний громадянин РСР, який досяг 21 року, незалежно 
від расової і національної приналежності, статі, віросповідання, освітнього цензу, осілості, соціального походження, майнового стану і 
минулої діяльності." Прочитавши цю статтю, тов. Левченко докладно роз'яснює її слухачам. 3 великою увагою слухають бесіду агітатора 
18-pічні дівчата Олена Дронь та Ганна Яцик. Вони вперше будуть брати участь у наступних виборах. Вивчаючи радянський виборчий закон, 
молоді виборці з розповідей літніх селян дізнаються про те, як їхні батьки обирали до сенату і сейму, якими несправедливими були вибори 
під час панування угорських магнатів та польських панів. Голосували тоді за поміщиків, баронів, князів. Тільки тепер в єдиній, дружній 
радянській сім'ї почесний і відповідальний обов'язок депутатів несуть справжні представники народу, виховані партією Леніна - Сталіна.
По всіх десятихатках села Нежухів діяльно розгорнули свою роботу агітатори, серед яких особливо відзначаються тт. Левченко А. М. і Kізюк 
Дмитро. Велику допомогу агітаторам села в їх роботі надає представник РК ЛКСМУ тов. Федірко Стефанія, яка широко роз'яснює селянам 
права і обов'язки громадян Радянського Союзу, дає вичерпні відповіді на хвилюючі запитання виборців, зв'язані з виборчим законом 
української радянської держави.