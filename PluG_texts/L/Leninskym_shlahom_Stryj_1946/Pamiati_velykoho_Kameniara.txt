Пам’яті великого Каменяра
28 травня ц. р. в приміщенні міського муздрамтеатру відбулися урочисті збори, присвячені 30-річчю з дня смерті великого українського письменника-революціонера Івана Франка.
Доповідь про життя і творчість великого Каменяра зробив інспектор міськвідділу народної освіти тов. Білик.
Після доповіді відбувся великий концерт. Силами артистів міськдрамтеатру була показана п’єса Івана Франка «Будка ч. 27». Особливе враження справив на глядача фінал п’єси. Другою частиною концерту був виступ Львівської хорової капели «Трембіта».
