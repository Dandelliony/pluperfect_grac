	Достойно зустріли свято
 Є що сьогодні підсумувати нашим залізничникам! Рік творчої праці залізничники Стрийського вузла ознаменували новими трудовими перемогами в ім'я дальшого розвитку і могутності країни Рад.
 Гордістю сповнені серця робітників, інженерів і техніків паровозного депо, відмінну роботу яких відзначено не лише в управлінні Львівської магістралі, а й Південно-Західній залізничній окрузі. Депівці за відмінну роботу в липні одержали перехідний Червоний прапор міськкому КП(б)У та виконкому міської Ради депутатів трудящих.
 Чудових успіхів домігся колектив відділку руху (начальник тов. Богданов). Липневий план навантаження движенці виконали на 130,7 проц., розвантаження - на 108 процентів. У Всесоюзному соціалістичному змаганні відділок посів третє місце по мережі залізниць серед служб руху, завоював премію в 40 тисяч карбованців.
 Колектив Стрийської дистанції колії протягом року тримав перехідний Червоний прапор МК КП(б)У та міськвиконкому. Серед колійовиків виросли десятки передових людей - стахановців, новаторів виробництва. На дистанції колії є кілька казанцевських бригад які показують хороші зразки роботи в підготовці до зими.
 Успішним завершенням виробничих вимірників зустріли Всесоюзний день залізничника колективи паровозного відділку, вагонно-ремонтного пункту та інших відділів і служб залізничного вузла.
	В. Войтецький, секретар партійного комітету Стрийського залізничного вузла.