Вчасно зібрати цукровий буряк і здати його державі
Посівна площа цукрового буряку по Стрийському району збільшилась проти минулого року в два рази. На 1947 рік передбачено також подвоїти 
посівну площу під цукровий буряк. Зараз на полях району на повний хід розгорнулося копання буряків і здача їх державі. Першим привіз на 
заготівельний пункт 715 кілограмів цукрового буряку хлібороб села Ходовичі тов. Вельгош. Його прикладу наслідував селянин с. Новий Світ 
тов. Логінський, який здав державі 10 центнерів цукрового буряку. Везуть на приймальний пункт цукровий буряк селяни сіл Грабовець, 
Завадів і інших. За перший день прийнято від селян 3907 кілограмів цукрового буряку. Ця цифра на сьогодні виросла більш як в три рази. 
Господарі, які здають цукровий буряк, одержують, крім грошей, крам: сухий жом, цукор, меляс. Слід зазначити, що окремі селяни поступають 
не чесно: копають цукровий буряк і залишають його для власних потреб. Такому шкідливому явищу не може бути місця. Всі бурякосійники 
повинні вчасно і повністю вивезти цукровий буряк на державний приймальний пункт. Необхідно найближчими днями завершити копання цукрового 
буряку, протягом 4-5 днів здати його державі. Завдання голів сільрад і земгромад, агровиконавців - допомогти селянам швидко і правильно 
провести копання і очистку цукрового буряку, своєчасно здати його на державний приймальний пункт.