Після роботи
Не буває такого вечора, коли б робітники та службовці станції Стрий не збирались після роботи в своєму червоному кутку. Тут завжди людно.
Молоді комсомольці допомагають виборцям добре вивчити «Положення про вибори до Верховної Ради УРСР». Особливо великим авторитетом користується комсомолець Дубінський Леонід. В дохідливій формі він розповідає трудящим про великі права, які надала Сталінська Конституція радянським громадянам, про те, що дала радянська влада робітникам і селянам визволеного Прикарпаття.
Бесіди проходять жваво і захоплююче. З кожним вечором збільшується число відвідувачів.
