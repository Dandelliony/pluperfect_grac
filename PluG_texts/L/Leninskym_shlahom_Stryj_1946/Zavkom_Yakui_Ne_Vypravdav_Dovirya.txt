Завком, який не виправдав довір’я мас
	Два дні проходили звітно-виборчі збори профспілкової організіції вагонноремонтного заводу.
	Учасники зборів піддали гострій критиці роботу заводського комітету, зокрема його голови тов. Лагодського. В своєму виступі майстер вагонного цеху тов. Азейштейн сказав: 
	- Завком профспілки незадовільно керував масовоагітаційною роботою на заводі, не був зв’язаний з агітаторами. Я довгий час працюю агітатором, але жодного разу не одержав будьякої допомоги або вказівки з боку заводського комітету. Не цікавився завком і виробничим життям підприємства.
	Слово бере тов. Підуфалий.
	- Слабо був поставлений робітничий контроль на нашому заводі, - говорить тов. Підуфалий, - бо цій справі не надавав ніякої уваги завком. Бездіяльність заводського комітету привела до того, що видача талонів на промтовари відбувалася часто без його участі. Не контролював завком роботу магазинів, їдальнів, буфетів.
	Погано займався завком і такою важливою справою, як організацією індивідуального та колективного городництва серед робітників. Голова завкому Лагодський байдуже поставився до того, як робітники забезпечені земельними ділянками під городи, насінням городніх культур.
	Різко критикували учасники зборів заводський комітет за незадовільне керівництво соціалістичним змаганням серед робітників. Керівники профспілкової організації навіть не знали кращих виробничників заводу, не обліковували виробничих успіхів стахановців.
	Збори одностайно ухвалили зняти бездіяльника Лагодського з посади голови завкому, до керівництва профспілковою організацією обрано енергійних людей, передовиків виробництва. Новому складу заводського комітету наказано рішуче поліпшити роботу профспілки, мобілізовуючи трудящих на виконання грандіозних завдань п’ятирічного плану відбудови і розвитку народного господарства СРСР. 
В. ТЕЛЕПІН.
