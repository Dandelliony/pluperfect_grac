Дозвольте одержати решту!...
Народну поговірку: "миру по нитці - голому сорочка" я вже давно забув. Але оце недавно, нажаль, довелося її пригадати. За п'ять з 
половиною місяців "голому на сорочку" з мене взято небільше-неменше як 327 карбованців 50 копійок. Купуєш в магазині продукти, платиш 
гроші за електроенергію, розраховуєшся в домоуправі за квартиру, - вам ніколи не віддадуть решту дрібною монетою. Коли ж ви насмілитесь 
потребувати решту, тоді касир або продавець огляне вас насмішкуватим поглядом і з уїдливою усмішечкою скаже: 
- У вас температура нормальна? Соромилися б говорити про такі дрібниці! 
Таким чином, утруднення відносно розмінної монети багато касирів і продавців магазинів та буфетів використовують для особистої наживи. 
Простіше кажучі, безчесні особи цим самим обраховують трудящих. Годі миритися з цим явищем! Ми повинні настійно вимагати від касирів 
належну нам решту розмінної монети. При відсутності ж дрібних грошей в касах, треба мати поштові марки або, принаймні, робити на відповідних 
квитанціях помітку про заборгованість касою решти.