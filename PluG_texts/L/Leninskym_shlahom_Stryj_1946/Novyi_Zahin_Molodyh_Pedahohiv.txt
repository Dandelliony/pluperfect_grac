Новий загін молодих педагогів
	Тридцять юнаків і дівчат Стрийського педагогічного училища нині виступають на самостійний життєвий шлях. Всі, без винятку, слухачі третього курсу училища успішно склали екзамени по всях предметах і одержали почесне звання народного вчителя. Серед випускників є шість чоловік таких, що мають з усіх дисциплін оцінки „5“. Це – Катерина Журавель, Ірина Красик (секретар комсомольської організації педучилища), Віра Микитин, Ада Павленко, Оксана Ткач, Марта Чабачин.
	Наполегливо і завзято оволоділи знаннями учні протягом навчального року. Кожен студент вчився з однією думкою: успішно закінчити школу і стати достойним вихователем підростаючого покоління. Траплялось що той чи інший учень не встигав з якогось предмету. Так було з студентами Рижко Василем та Маївською Марією. Але коли з ними почали працювати додатково, коли до них прикріпили для підтягування відмінників навчання, - справи значно поліпшились. Тт. Рижко і Маївська закінчили училище з непоганими оцінками.
	Дирекція педучилища тримала щільний зв’язок з батьками учнів. Шляхом індивідуальних бесід, розмов з батьками виявлялись недоліки та потреби студентів, спільно вирішувались питання щодо покращення побутових умов слухачів. Це в свою чергу сприяло підвищенню якості навчання випускників.
	Самовіддано попрацювали викладачі тт. Злата Є. А. (педпрактика), Шамштейн С. В. (математика), Ріжук Г. Л. (українська мова) та молодий педагог Петрошенко О. М. (українська мова). Вони з великою майстерністю передавали свої знання учням.
	Протягом навчального року студенти набували практики в базовій школі педагогічного училища та в школах міста і району. Практика, які пройшли слухачі, дасть змогу їм з перших днів самостійної праці сміливіше і впевненіше взятись за виконання своїх почесних обов’язків – за виховання радянських дітей в дусі комунізму.
	Моє побажанням молодим вчителям – випускникам педучилища: успіхів і успіхів вам у вашій роботі, молоді друзі!
	Разом з громадськістю міста Стрий я радію тому, що тридцять молодих, повноцінних вчителів нашого училища вливаються у велику фалангу шкільних працівників неосяжної соціалістичної Батьківщини. Радію тому, що всього лише рік з лишнім після розгрому німецько-фашистських варварів ми змогли дати перший загін народних вчителів. Впевнений що ви, товариші випускники, віддасте всі свої сили і знання вірному служінню радянському народові, любимій партії Леніна – Сталіна.
К. ЗАЛАТА.
Директор Стрийського подучилища.
