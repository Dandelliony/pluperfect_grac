Впорядкуємо міський стадіон
Позавчора, 10 червня, відбулася нарада господарників, секретарів партійних і комсомольських організацій, голів профспілок, на якій секретар міськкому КП(б)У тов. Орленко проінформував про рішення міського комітету партії і міськради про впорядкування стадіону силами трудящих міста Стрий. 
Роботи розпочинаються з сьогоднішнього дня. До 24 червня трудящі Стрия мають повністю завезти будівельну цеглу. Стадіон повинен бути впорядкований до 4 липня ц. р. 
Керівники підприємств тт. Кузьмин, Сташкевіч, Гладкіх та інші дали запевнення, що очолювані ними колективи зроблять все залежне від них, щоб якнайшвидше відбудувати наш стадіон.
Справа честі кожного трудящого міста Стрий прийняти активну участь у відбудуванні міського стадіону. 
Працівники міськвиконкому уже приступили до виконання всенародної будови міського стадіону.
