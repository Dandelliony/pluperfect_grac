Подарунок Жовтню
Небувале виробниче піднесення панує в ці дні на підприємствах нашого міста. Робітничі колективи готують достойну зустріч жовтневим святам.
Широко розгорнулося переджовтневе соціалістичне змагання серед колективу будівельників 3-го виконробського пункту. Робітники всіх професій домагаються нових і нових виробничих показників.
На основі соціалістичного змагання бригада тов. Лотоцького на 3 дні раніше строку закінчила покриття даху ковальського цеху. В бригаді особливо відзначились стахановською працею тт. Назарук Василь, Гайвонюк Степан та Височин Дмитро. Не відстає від них в роботі і робітник Печонкін Іван, який щомісяця перевищує задану норму на 60-80 проц.
Застосовуючи передові методи соціалістичної праці, продуктивно використовуючи кожну хвилину робочого часу, колектив 3-го виконробського пункту дав запевнення виробничу програму поточного місяця виконати дотерміново.
