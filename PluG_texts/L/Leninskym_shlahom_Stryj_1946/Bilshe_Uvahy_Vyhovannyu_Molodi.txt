Більше уваги вихованню молоді
(З звітно виборних зборів у комсомольських організаціях)
	В житті комсомолу Радянської в ці дні відбувається велика подія – звітно-виборні комсомольські збори. Звіти і вироби рішуче піднесуть рівень всієї роботи комсомольських організацій по ідейно-політичному вихованню молоді і мобілізації її сил на виконання п’ятирічного плану.
	Відбулись цими днями звітно-виборні збори в ряді первинних комсомольських організацій нашого району.
	На звітно-виборних зборах в комсомольській організації міського відділу МВС комсомольці заслухали звітну доповідь секретаря первинної організації КСМ тов. гунько. По звітній доповіді виступило ряд товаришів, які піддали гострій критиці недостатній зв’язок комсомольської організації з широкими масами молоді. Промовці зазначили недостатній зріст первинної організації ЛКСМУ за рахунок передової молоді, мало надавалось уваги питанню ідеологічного виховання комсомольців і молоді. Було також зазначено, що стінна газета, яка випускається при міськвідділі МВС, не достатньо розгортала на своїх сторінках критику і самокритику в роботі комсомольської організації.
	На високу ідейно-політичному і організаційному рівні, під знаком ще тіснішого згуртування комсомольців і молоді навколо більшовицької партії пройшли звіти і вибори в комсомольській організації райздороввідділу. Після звітної доповіді секретаря, комсомольці в дебатах по-діловому обговорювали і давали оцінку роботі комсомольській організацій за звітний період. Викриваючи недоліки в роботі організації, комсомольці націлювали всю увагу на дальше організаційно – політичне зміцнення комсомольської організації, піднесення ідейно-політичного виховання комсомольців і молоді.
	Роботу комсомольських організацій РВ МВС та райздороввідділу на звітно-виборних зборах визнано задовільною.
	Звіти і вибори керівних комсомольських органів в первинних комсомольських організаціях району проходять під знаком дальшого піднесення діяльності комсомолу, ще більше згуртовують комсомольців і молодь навколо партії більшовиків і нашого великого вождя товариша Сталіна.
В. СНИТКІНА, зав інструкторським відділом РК ЛКСМУ.
