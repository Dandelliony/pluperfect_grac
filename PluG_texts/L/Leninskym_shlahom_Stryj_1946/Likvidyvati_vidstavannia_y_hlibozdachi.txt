	Ліквідувати відставання у хлібоздачі
 Переважна більшість сел нашого району чітко виконуючи рішення липневого пленуму ЦК КП(б)У про виконання хлібопоставок, по-більшовицькому розгорнувши молотьбу і хлібоздачу, добились чудових успіхів у виконанні п'ятиденного графіку хлібопоставок. За відомостями райуповмінзагу за станом на 12 серпня ц. р. більше 16 сіл району виконали річний план хлібоздачі від 42 до 89 проц.
 Так селяни с. Слобідка виконали річний план хлібопоставок на 83 проц., Ходовичі - на 50 проц., Завадів - на 55 проц., Дуліби - на 50 проц., Фалиш - на 48 проц.
 Проте у нашому районі є ряд сел, які під різними мотивами закривають п'ятиденні графіки хлібоздачі. До тих, що ганебно відстають і тягнуть райони назад відносяться такі села, як Зарічне (голова сільради тов. Сербин), Олексичі (голова сільради тов. Гумен), Станків (голова сільради тов. Ковальчук), Яблунівка (голова сільради тов. Стасула), Пукеничі (голова сільради тов. Будинкевич).
 Щоб ліквідувати ганебне відставання у хлібопоставках, цим головам сільрад слід негайно організувати в своїх селах круглодобову молотьбу, залучить весь актив села - десятихатників, учителів на допомогу у вивершенні плану хлібозаготівель. З 10 по 15 серпня громадськість району чекає від вас наполегливої праці, корінного перелому у виконанні річного плану хлібоздачі.
	Д. Ізюменко.