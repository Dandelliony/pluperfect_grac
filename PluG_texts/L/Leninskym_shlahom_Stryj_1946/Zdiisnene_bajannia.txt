	 Здійснене бажання
 Доля бідняцьких верств і дрібної інтелігенції українського населення за часів панування польської шляхти та австро-угорських магнатів була гіркою. Для дітей робітників і селян двері вищої і середньої школи були закриті. Ще гіршого лиха зазнали ми під час німецької окупації.
 Після визволення західних областей Радянської України від гітлерівської погані знову засяяло нам сонце Сталінської Конституції. Ми - знову вільні радянські громадяни, знову маємо право на працю, освіту відпочинок.
 Моя давнішня мрія була - стати вчителем. І як тільки був оголошений набіручнів до Стрийського педучилища, я з радістю поступила до нього.
 Вперто і наполегливо оволодівала я знаннями. Коли надійшов час складати випускні екзамени, у мене від хвилювання стискалося серце. Проте я була цілком впевнена, що закінчу училище з відмінними оцінками.
 Так воно і вийшло. Мені тепер присвоєно звання народного вчителя. Здійснилося моє давнішнє бажання!
 Як бувший класний керівник 3-го курсу, а також від імені всіх товаришів по навчанню висловлюю палку подяку колективу вчителів педучилища, які з великою майстерністю прищеплювали нам знання. І перше слово подяки ми, студенти, висловлюємо нашому великому вчителю, геніальному вождю, Генералісимусу Радянського Союзу товаришеві Сталіну. Це він, наш любимий вождь, дав нам змогу вчитися і розвиватися, йти світлим шляхом до кращого майбутнього.
	Оксана Ткач.