Порушення правил радянської торгівлі
З 10 березня ц. р. на посаду завідуючого крамницею змішторгу по продажу посуду випадково потрапив Пасенко Петро Ільїч.
Спостереження за роботою Пасенка дали підстави органам МВД зробити одноразову перевірку діяльності магазину по продажу посуду.
Виявилось, що тільки в один день, 16 травня, Пасенко, відпускаючи скляний крам шляхом підвищення цін, одержав в свою користь 1497 крб.
Пасенко відпускав значну кількість скляних виробів в одні руки особам, які скуповували скло з метою для спекуляції.
В квітні місяці ц. р. Пасенко по дорозі зі склозаводу до магазину продав в одні руки 2.000 склянок по підвищеним цінам і за одну годину «заробив» 720 крб. Каса магазину перетворилась з державної на приватну Пасенка, і він втратив здібність вести облік своїми торговельними операціями.
Заплутавшись в шахрайських справах Пасенко «перебрав» собі з каси гроші на 1006 крб.
Багато споживачів позбавлялось змоги придбати необхідні речі хатнього обіходу.
Повстає питання, де ж була торговельна інспекція і міськторгвідділ, коли Пасенко систематично і відкрито порушував правила радянської торгівлі.
10 серпня 1946 р. Пасенка засуджено нарсудом на 5 років позбавлення волі в таборах у далеких місцевостях Радянського Союзу з обмеженням прав на 1 рік.
23 серпня 46р. вирок нарсудом на Пасенка набув законної сили і направлений до виконання.
