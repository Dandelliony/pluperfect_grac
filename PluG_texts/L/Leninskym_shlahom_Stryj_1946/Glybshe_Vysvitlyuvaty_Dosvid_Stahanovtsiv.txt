ОГЛЯД ПРЕСИ
ГЛИБШЕ ВИСВІТЛЮВАТИ ДОСВІД СТАХАНОВЦІВ
	Не можна сказати, що Стрийська міська газета „Ленінським шляхом“ не друкує статтей про виконання завдань першого року п’ятирічки, не висвітлює хід відбудовчих робіт, не показує передовиків змагання. Майже в кожному номері під рубрікою „соціалістичне змагання за виконання і перевиконання сталінської п’ятирічки“ газета розповідає про роботу підриємств міста і залізничного транспорту. Однак робить це вона однобічно. Редакція фіксує голі цифри роботи передовиків змагання і зовсім показує якими методами підприємство, або стахоновець домагається успіхів.
	В статті „Досвід роботи глиноміса Петра Тимчишина“ газета зробила спробу показати досвід роботи стахановця, розповісти, як він виконує норми на 300 процентів. Але про це газета написала незрозумілою для читачів мовою:
	„ . . хто не знає спеціальності глиноміса, тому важко зрозуміти цю капризну (?!) і відповідальну роботу. Тут потрібна своя математика з загадковими формулами ф рецептами (!?).
	Не відомо про які „капризи“ хотіла розповісти газета. Ще більш „загадковими“ є „формули і рецепти“ роботи стахоновця, про які газета пише в статті. Цілком зрозуміло, що всі ці „капризи“ і „загадкові формули“ є нісенітниця, яку працівники редакції намагаються видати за досвід стахановця.
	Такі несподіванки редакція відкриває часто. 21 квітня газета вмістила матеріал про роботу кращого стахановця – бляхаря Василя Самко, який домігся рекордного виконання денної норми – 500 процентів. Автор матеріалу тов. Телепін говорить, нібито словами стахановця:
	„Так може працювати кожен з нас. Зараз настали такі дні що треба нажимати на всі пари“.
	Основна маса робітників підприємства, де працює стахановець самко, ще не виконує норм на 50 0процентів. Очевидно у них ще вистачає досвіду, технічних знань, щоб давати таку продуктивність праці. Про вмілу організацію праці, про досвід роботи бляхаря тов. Самко і повинна була б розповісти газета.
	В статті „Річне завдання за 5 місяців“ газета знову здивувала читачів підсумками змагання колективу вагонно-ремонтного завод. Замість розкриття досвіду роботи передових людей, редакція в кількох рядках познайомила читачів з іменами п’яти кращих робітників.
	Газета забуває, що її головне завдання день-у-день, наполегливо, яскраво і всебічно висвітлювати досвід і методи роботи передовиків змагання, розкривати кожну цифру стахановської продуктивності праці, допомагати всім робітникам і підприємствам домагатися загального піднесення в роботі.
	Газета сама визнає що в Стрию є підприємства, які систематично не виконують державних планів. В одному з номерів ми читаємо:
	„. . . є у нас підприємства, які місяць-у-місяць не виконують 	виробничої програми. В числі відстаючих є млинокомбінати 	№№ 20, 21, 6, 7. Не виконують програми міськпромкомбінат, 	заводи ім. Кірова і ім. Ворошилова“.
	Чому ж відстають ці підприємства – про це газета замовчує. Зате редакція закликає: „Запал передових виробничків – ентузіастів повинен підняти всіх, в тому числі і робітників млинокомбінатів, і вище згаданих заводів.
	Так газета „Ленінським шляхом“, в гонитві за рекордами, фактично ігнорує досвід роботи стахановців, лише реєструє факти, не наважується розгорнути критику і самокритику недоліків в роботі підприємств, забуває, що вона є не тільки колективним агітатором і пропагандистом , але й організатором мас.
	З газети „Радянське слово“.
