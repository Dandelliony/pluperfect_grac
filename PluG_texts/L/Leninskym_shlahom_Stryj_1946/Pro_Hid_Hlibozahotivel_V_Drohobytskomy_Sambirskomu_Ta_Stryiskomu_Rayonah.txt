Про хід хлобозаготівель в Дрогобицькому, Самбірському та Стрийському районах
Постанова облвиконкому та бюро обкому КП(б)У
	Заслухавши звіт секретаря Дрогобицького РК КП(б)У т. Котенка, голови райвиконкому т. Кулика, райуповмінзага т. Вівденка; секретаря Самбірського РК КП(б)У т. Мартинова, голови райвиконкому т. Банас, райуповмінзага т. Мельника; секретаря Стрийського РК КП(б)У т. Шуліки, райуповмінзага т. Ізюменко про хід хлібозаготівель, виконком обласної Ради депутатів трудящих і бюро обкому КП(б)У відмічають вкрай незадовільну роботу по розгортанню хлібозаготівель, в наслідок чого на 30. VII 1946 року липневе завдання виконано – Дрогобицьким районом на 1,4 проц., Самбірським – на 8,9 проц., Стрийським – на 9 проц.
	Такий незавдовільниий стан з виконанням хлібозаготівель стався тому, що райкоми КП(б)У, райвиконкоми і райуповмінзаги Дрогобицького, Стрийського і Самбірського районів не забезпечили масового розгортання молотьби, допустили черговість сільськогосподарських робіт, формально поставилися до виконання рішень липневого Пленуму ЦК КП(б)У про організацію хлібозаготівель у 1946 році.
	Виходячи з цього, виконком обласної Ради депутатів трудящих і бюро КП(б)У постановляють:
	1. Звернути увагу секретарів РК КП(б)У, голів райвиконкомів та райуповмінзагів Дрогобицького, Самбірського та Стрийського районів на незадовільне розгортання хлібозаготівель та попередити, що, коли вони на протязі першої п’ятиденки серпня не забезпечать обов’язкові здачі хліба державі кодним селянським господарством та не виконуватимуть п’ятиденних завдань, до них буде вжито суворих заходів стагнення.
	2. Прийняти до відому заяви секретарів РК КП(б)У, голів райвиконкомів Дрогобицького, Самбірського та Стрийського районів, що в першій п’ятиденці серпня 1946 р. вони виправлять допущені недоліки, виконуватимуть п’ятиденні завдання та ліквідують заборгованість по хлібоздачі за липень місяць.
	3. Звернути увагу всіх райкомів КП(б)У, райуповмінзагів на недостатню з їх боку організації групової здачі хліба селянськими господарствами, в наслідок чого є випадки в Мединицькому, Рудківському районах, коли хліб на пункти Заготзерно привозять по груповій здачі без списків, не виділено в кожному селі відповідальних людей за організацію групової здачі хліба.
	Зобов’язати райкоми КП(б)У, райвиконкоми та райуповмінзагів ліквідувати вказанінедоліки і забезпечити належну організацію групової здачі хліба на пункти Заготзерно.
	4. Відмічаючи наявність грубого порушення постанови липневого Пленуму ЦК КП(б)У про негацний розрахунок з хлібоздацями в день здачі хліба Рудківським пунктом Заготзерно, де виявлено затримку виплати грошей хлібоздавцям,- доручити облпрокуратурі (т. Кравченко) провести слідство та винних в затримці виплати грошей хлібоздавцям притягнути до судової відповідальності.
5. Виконком обласної Ради депутатів трудящих і бюро обкому КП(б)У звертают увагу всіх райкомів, райвиконкомів, райуповмінзагів на необхідність посилення масово-політичної роботи серед селян-хлібоздавців з тим, щоб забезпечити повне і своєчасне виконання кожним хлібоздавцем своїх зобов’язань по обов’язковій постановці зерна державі.
	6. Цю постанову оголосити в пресі.
	Голова виконкому обласної Ради трудящих І. КРАВЧУК.
Секретар обкому КП(б)У С. ОЛЕКСЕНКО.
