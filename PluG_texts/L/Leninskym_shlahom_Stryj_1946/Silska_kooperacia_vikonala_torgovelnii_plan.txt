	Сільська кооперація виконала торговельний план
 Задовольняючи все зростаючі запити трудового селянства сільська споживча кооперація нашого району попрацювала в першому півріччі цього року непогано. Вона продала через свої крамниці для працівників села різного краму та взуття на суму 524 тисячі 500 крб., виконавши шестимісячний торговельний план на 104,9 проц. Зокрема селяни нашого району за перше півріччя закупили у споживчій кооперації 113 тонн солі, на 23 тисячі карбованців сірників, на 75 тисяч крб. гасу, на 41 тисячу будівельних матеріалів. За цей же час трудове селянство одержало від споживчої кооперації бавовнянки, панчох, трикотажу, взуття, ниток, господарського мила, на суму 128 тисяч карбованців.
 Досягнення що їх здобули працівники сільської кооперації у виконанні торговельного плану на 6 місяців першого року нової Сталінської п'ятирічки, не можуть ні в якому разі нас заспокоїти. В роботі сільської кооперації є багато ще недоліків: зокрема слабко ще розгорнута робота по охопленню селян пайщиками кооперації. Є випадки крадіжок краму з кооперації ворожими елементами. А окремі голови правлінь споживчої кооперації не ведуть ніякої боротьби з розкрадачами соціалістичної власності, мало турбуються за виконання плану товарообігу. Неподобства що є в роботі споживчої кооперації треба негайно усунути. Зростаючі запити трудового селянства нашого району повинні і будуть повністю задоволені. Цього вимагає від нас більшовицька партія і радянський уряд.
	І. Боженко.