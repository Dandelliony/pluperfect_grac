Косимо конюшину і тимофіївку
Погідне блакитне небо дихає на землю гарячим повітрям. Віють з поля п’янкі пахощі свіжих трав і польових квіток. Лунає вгорі дзвінка пісня жайворонка.
Це звечора господарі села Луг-Лисятицький приготували коси, граблі, мантачки, бабки. А з настанням ранку дружно вийшли на поле косити кормові трави.
Дзвенять коси. Зрізана трава повагом валиться додолу. Луг-лисятицькі селяни вже скосили конюшину і тимофіївку на площі понад 5 гектарів. Першими впоралися з сіножаттю тт. Дергало Микола, Петришин Іван, Дармохвал Стась. Незабаром вони почнуть складати сіно в копиці. 
