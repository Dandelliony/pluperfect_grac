ЮНІ ТАЛАНТИ
		Чим вища культура народу, тим різнобарвніша його музика, тим багатіше його музичне мистецтво. Радянський народ пишається своєю музикою, піснею танцями.
	В Стрийській державній 7-річній музичній школі навчається 123 учні, з них по курсу фортепіано – 87, по скрипці – 26 і по солоспіву – 10. З 16 по 22 травня в школі провадились іспити. Підведено підсумки річної роботи учнів і вчителів.
	Коли бачиш, як маленькі рученята Марісу й Галі Тугай, Інни Рой, Андрюші Лемцьо зосереджено шукають клавіші, а ніжки цих маленьких музикантів ще не досягають педалів фортепіано, але очі горять хвилюванням відповідальності за рухи своїх пальчиків, – мимоволі віриш, що в недалекому майбутньому ці малята виконанням творів великих композиторів захоплюватимуть широку аудиторію. Хто з них досягне найвищих висот творчого мистецтва цього зараз не скажеш. Але присутній на іспитах в музичній школі з захопленням міг спостерігати, як учні різних віків поступово оволодівають технікою музики, як їхні руки набувають правильної постановки, як струни інструментів відгукуються на правильні удари пальців рук. Вже на четвертому році навчання віра Дмитречко, Рома Левицька та інші грають менш складні твори Бетховена, Шуберта, Грига, Шумана. Олег Микласевич і віра Гарасимів на шостому році навчання цілком свідомо, з музичним почуттям виконують сонату Бетховена, а також твори Гайдна, Баха, Шуберта. Юна скрипалька Леонтіна Мельничук добре виконує „Концерт“ Моцарта.
	Дирекція і викладачі музичної школи з великою любов’ю прищеплюють учням музичні знання. Можна з впевненістю сказати, що з Стрийської музичної школи вийде не один талант, майбутній знатний музикант радянської країни.
	Слід заначити, що поряд з західно – європейською класикою в репертуар роботи учнів необхідно ввести твори російських класиків: Чайковського, Глінки, Драгомижського та інших, а також твори радянських композиторів.
В.ДИМНІКОВА.
