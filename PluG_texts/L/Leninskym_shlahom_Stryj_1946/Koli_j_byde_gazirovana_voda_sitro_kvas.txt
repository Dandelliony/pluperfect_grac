	Коли ж буде газірована вода, сітро, квас?
 "І виходить: без води - ані туди, ані сюди",- такий висновок зробив у своїй знаменитій пісеньці водовоз з кінофільму "Волга - Волга".
 Вірно, дядю водовоз, ой як вірно! Ще коли знаходишся вдома або на роботі, то нічого, можна терпіти. А як тільки вийшов до міста - хоч гвалт кричи: ані тобі квасу, ані сітра, ні просто холодної шипучої води.
 А скільки було обіцянок! Лише в одній артілі "Трудовик" передбачалось виробляти щоденно кілька сот літрів газированої води. Та й у змішторзі, на маслозаводі планували зайнятись "водяними справами". Складалася така думка, що цього літа всі лотки й буфети будуть заповнені прохолоджувальними напоями.
 Не виправдались плеканні надії. Напустили товариші з змішторгу, артілі "Трудовик" і маслозаводу однієї води в свої обіцянки, а справи залишилися сухими.
 Поменше води в обіцянках, побільше вод - сельтерської, квасу, сітра для трудящих!
	П. Сивашський