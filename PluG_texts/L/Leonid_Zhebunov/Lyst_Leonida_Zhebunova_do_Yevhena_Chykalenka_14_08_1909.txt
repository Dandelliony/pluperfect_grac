Дорогий Євген Харлампієвич! Одібрав я Вашого листа од 12 августа, то першим ділом - про „Раду”. Сім літом мені випало уважно придивитись до читання газет і книжок (не українськіх, а всіх) по всім верствам провінціальної людности, і прислухатись до відношення цієї людности до літератури, і я - жахнувся... Такої байдужосте, такої темнота і зневірья я не пам’ятаю навіть за сами глухійші часи дореволюційного періоду! З цього дива мені стало ясно, через що упадають одна за одною російські газети, а книгарські фірми банкротяться: на весь СанктПе-тербург зосталось 3 поступових газети, а книгарських фірм збанкротилось, або просто закрилось - 7 на протязі одного року. Ці відомосте подав мені Чижевський, який приїздив оце з СПб. Так от, приймаючи до уваги такий сумний стан громадянства і занепад російської] преси і літератури, треба признать, що побільшеннє числа передплати на „Раду” до 250 і продаж українських] книг на 27000 р. виявляють великій успіх українського руха... Оці 250 передплатників для „Ради” все одно, що 25,000 для „Р'Ьчи”, або „Слова” (котре мусило умерти через недостачу перед платників), пам’ятаючи, що по українські не вміють читать, а по російські усі звикли, і я радію 250-ти передплатникам в наши часи так, як не радів би 2500 в инший час...
Цілком серіозно і впевнено це кажу. З цього й вивожу, що будучність „Ради” духовно забезпечена, аби тільки пережить оці надзвичайно тяжкі часи (з усіх боків тяжкі, а головно - байдужість громадянства до всього!) та забезпечить її матеріяльно на цей важкий період. В цьому вся „заковика” і ні в чому ин-шому... А як розвязать цю „заковику” - нічого иншого не можу придумати, крім того, що говорив при од’їзді з Кйєва. Додаток до „Ради” - важна річ. і тут наші думкі стрілись у повній згоді: ще з початку літа мені спало на думку про додаток з дрібних книжок, та откладав мову з Вами до нашого побачення (думав, що Ви будете проти того), а тепер дуже радий, що й Ви тієї думкі, але - ні в якім разі не складать комплекту бібліотекі, бо деякі книжки иншим передплатникам вже відомі, а другім - непотрібні. Треба так зробить: скласти довгий реєстр з просвітянських та инших дрібних книжок і розіслать той реєстр при „Раді” в ноябрі, та нехай кожний і вибірає з того реєстру, що кому до вподоби, коштом на карбованця чи на якусь там иншу ціну. Тоді цей додаток для всякого передплатника буде інтересний, а инак-ше - додаток не замане. Повторяю, що такий (з дрібних книжок) додаток .-- важна річ, бо з одного боку - заманіватиме до газети, а з другого боку - ширітиме українську літературу, і полиці в книгарні трохи полекшають. Думаю, що ця вигадка дуже вподобається й Василеві Федоровичу]3, і він охоче запоможе „Раді”, коли Ви заздалегідь доведете до відомості йому. Що до підвищення ціни на газету, то... хто його знає... Хіба спробувать на рубль підвисить? Чи може лучче вибрать того рубля або два з додатка, коли точно вищитаєте суму, яка получилась од Аркаса в чистий прибуток, тоді й можно вирішити про підвищеннє ціни. Але у всякім разі не можно доводить її до 10 р„ як хотіли торік, бо це вийде на убиток: стратите силу передплатників. В додаток треба додати не заваль, про яку писав я в попередньому листі, а порядні, новійші книжки. Заваль продаватимете мені на мою книгарську справу.
Ця вигадка з книжками допоможе й „Просвіті”.
Потім - ради бога здержуйте лайку на „молодих”, та їхні органи. Ця лайка (докучлива як муха!) обуряє навіть байдужих людей і дуже діскредітує авторітет Єфремова. Як би він знав, як він понизив себе в очах читачів,,Ради” своєю „критикою”!.. Мені часто доводиться змагаться за його статті, я обстоюю його, але в душі мушу признатись, що це не критика, а тільки осуда, і ніякого виховуючого значіння немає... А між тим оця псевдокритика шкодить „Раді”: ніколи не доводилось мені чути стільки нарікання на неї, як після нападу на ,,Українську Хату” і присних їй. Разом з тим він прислужився „Хаті”, бо я знаю й тут кілька людей, що виписали „Хату” тільки ради того: „Хоч прочитати, що там за „молоді” такі?” Прочитали... і дивуються за що напали на їх... Досадно мені, що він знищує своє літературне имья!.. І як не остогідне йому товкти про одне й те без перестанку?..
Ви радите мені їхать до Криму замість Київа. Але ж Ви не знаєте, яку моральну муку я терплю, коли доводиться мені покинуть українські справи - трохи не смерть... Правда, удалось мені й в Криму дечім занятись, так це ж дрібниця і якось щасливо випало, а в другий раз може й не випасть. Через те неохота й думать про Крим, і поїду туди в крайнім разі. Як би мені удалося добре встроїться в Київі, щоб я не клопотався про домашні дрі-бязгі, то й здужатиму, а то ж біда в тім, що ніяк не вигадаю такого встройства. Через те й нерви псуються, а вони вже впливають і на фізічний стан. Побачу, що буде... Ольга Петрівна казала мені, що Ви поїхали в Крим, і я уявляв собі як Ви страждете на своїм участкі од спекі, бо там вона прямо смертельна од розпечених з гори скель. Добре, що поминули літню пору, а то - розчарувались би. До речи про Ольгу Петрівну: пожалуста позичте мені до мого приїзду в Київ 40 рублів і оддайте їх Ользі Петрівні, бо я винен їй за дачу. Будь ласка Ваша! Будьте здорові, та нехай Вам бог помога в Ваших справах!
Два чи три тижні назад я предлагав хлопця в контору, бо чомусь здавалось мені, що Макар не буде довго - отповідав Прокіп Дмитрович, що не треба, а вчора я одібрав од його проханнє прислать хлопця. Але ж того хлопця вже не можно взять. Шукаю й вишукав двох. Особисто не знаю ні одного з
них, а рекомендують мені знайомі люде, то й доводиться здаваться на їх. Як тільки виправить собі пашпорга - зараз пришлю одного. Може й сьогодні вспію вирядить.
Л. Жебуньов.
