Пожалуста, любий Євген Харлампієвич, пришліть мені мій проект відозви до передплатників1: може припаде мені такий настрій, що спробую знов написать: чи не краще вийде? А думкі ті забув. Та може ще хто узявся б написати? Іноді у Дорошенка статті виходять жваві. Чи не збираєтесь Ви на виставку в Катеринослав? Коли збіраєтесь, підождіть мене, то поїдемо разом, побуваємо й на з’їзді земців „всего юга Россіи”, як пишуть в газетах. Дозвіл вже одержаний, одбудеться в сентябрі, та й виставка, чутно, простоїть сентябрь. Побачимо на з’їзді багато земляків, познайомимось та послухаємо про що вони гомонітимуть. Загадайте в редакції розглянути уважно „Спра-вочникъ по югу Россіи”, виданний статистичним отделом, Полтавською земською управою (це збірник тих картограм, що виставлені на виставці); надзвичайно цікава книжка і може дать багато матеріялу для писання в „Раді”. Нехай випишуть з управи полтавської, а то й я прислав би, та певно, Ротмістров вже прислав в редакцію.
Михайлець (що сидить в конторі) запитує мене, чи не знаю я кого, хто шукає грошей в позичку під залог дома або землі по малим %? Може Вам здасться? Йому хтось препоручив шукать зайомщиків.
Бувайте собі здорові! Ваш Л. Жебуньов.