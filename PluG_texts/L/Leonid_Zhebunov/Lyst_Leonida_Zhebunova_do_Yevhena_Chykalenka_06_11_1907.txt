Любий Євген Харлампієвич! Ще з иншого боку виявилась неможливість зовсім переїхать мені тепер до К[иєва]: мені треба цю зіму наїзжати кілька разів до Харьк[ова]1 (тільки що повернувся звідти, і там виявилась ця потреба), а може й до Катеринославу, та й тут є що робить. З часом, коли побачу, що присутність моя в К[иєві] потрібна і користна для чогось, я переїду, а тепер не можно. Що до моїх наїздив до К[иєва], мені здається, я міг би запомогти Вам в справі „Ради” не тільки як „совітчик”, під час мого пробування в К[иєві], та й в инших справах взяв би участь, бо прохали ж люди переїхати не тільки для „Ради”. Одним словом, через ці наїзди, я дізнався б: оскільки потрібно мені жити в К[иєві]? Так я згодний, але ж як не вишукаєте квартирі, то й наїзжати не можу, бо роз’їзди зпорожняють мою кішеню. Я писав до М. М. Требин[ської]2 ~ відповіді нема. Може вона не одібрала того листа?
Що до Вашої поради: „Треба було просто замовчати (справу з Чиж[евським])”, то я так і зробив весною, замовчав і навіть пол[тав]цям не казав про неї, але позаяк, восени, Ви знов заговорили про ту ж несинитницю і додали инші відомості про Ч[ижев-ського], значно гірші, і казали, що й Рус[ов] (якого я знаю за дуже терпимого чоловіка) ворожо ставиться до Ч[ижевського]. (Ви забули про те, що казали мені про Рус[ова] та й Стеб[ницького] поминали, тільки не пам’ятаю, що іменно про останняго), і знаючи, що Ч[ижевський] скоро поїде до Петербурга] - тоді вже не можно було мовчати: треба було щось вдіяти, щоб ворожі
відносини до Ч[ижевського] не пошкодили справі, якою він мав занятись. Через те й написав до Рус[ова], запитуючи його про причину недоброго відношення до Ч[ижевського]. З того ж уривка з листа Р[усова], що я заслав до Вас, Ви бачите, що хтось веде цілу інтрігу проти Чиж[евського], (бо останні пет[ербурж]ці тільки „здвігають плечіма”) і намовляє инших проти його. Як же Ви можете не виявити його п[етербурж]цям? Хіба ж Ви не розумієте потреби в тому, щоб перешкодить цій інтрізі, яка може одхи-лити Ч[ижевського] од громадської] праці, як бачите з уривку, дуже користної для справи? Крім того і головнійше всього, коли вже п[етербурж]ці взнали про цю інтрігу, то вони мають право требовать, щоб їм було вказано ймення того чоловіка, який розпускає погані чуткі про їхні відносини до Ч[ижевського]. Я прохав Вас написати те ймення не для того, щоб „роздимати” справу, як Ви пишете (я сам хочу, щоб вона не розгорілась і де які заходи вжив для того), але, підлягаючи настоянню Рус[ова] (цілком справедливому) треба вказати йому джерело цієї пльоткі. Я не знаю того джерела, а Ви знаєте, та не хочете виявити його -то що ж мені робить в такім разі? Нічого не отповідати - не можно, бо знов нагадують. Значить, приходиться написать, що я чув од Вас, та й тільки. Цього Ви хочете? Побалакайте з тими, до кого було писано письмо, і одповідайте мені швидче.
Ще раз кажу Вам, що не з охоти „встрявати” в перекори п[етербурж]ців між собою я написав до Р[усова], а для того, щоб упередить шкоду для громадської] справи, якою мав і має занятись Ч[ижевський]. Боявся ж я цієї шкоди через те, що вірив тому, що Ви маєте відомості од певних людей. Як видно, Ви забули чимало дечого з того, що говорили мені, особливо - в останній раз. Через те Вам і дивно, що я „встряв” в цю справу. Я не терплю сварок з личних інтересів і завжди уникаю од їх, а коли виникає якась шкода для громадської] справи, то приходиться „встрявать”, щоб уцередить ту шкоду. Оскільки Ви знаєте мене, то мусите вірить, що я правду кажу. Розуміється, коли б я знав, що ті відомості, які були прислані до Вас, є погляд на Ч[ижевського] і його діяльність тільки одного чоловіка, якого може й не поділяють инші громадяне, то я плюнув би на цю
пльотку, і не „встрявав” би, але з Вашого оповідання виходило, що пет[ербурж]ці ставляться ворожо до Ч[ижевського], а не один пет[ербур]жець, і що навіть не листа Ви одібрали, а листи і завіряли, що вони були од вірних людей. Пригадайте Ви оце все, то не дивуватиметесь тому, що я не міг „мовчати”. Та й тепер, дізнавшись вже з Вашого листа, що все те натворив один чоловік, мабуть з єдиноличних своїх ворожих відносин до Ч[ижевського], я не намагався б, щоб Ви виявили ймення його, але ж, ще раз кажу, підлягаючи требованию Рус[ова], повинен настоювати, щоб Ви це зробили. Може Ви гуртом (з Груш[ев-ським] і Матуш[евським]) придумаєте який инший спосіб „придушити” цю справу хоч би, наприклад, присилувати Вашого корреспондента повиннитись перед петербурзькими] громадянами, то инша річ, це було б добре, або що инше придумаєте, а коли не вигадаєте чого, то що ж я мушу отповідати на домогання Русова? Підожду Вашої відповіді.
В Х[аркові] я пробув 4 дні, дізнався де-чого інтересного, а де-що й сумне виявилось (в студ[ентській] громаді) і удалося те сумне трохи полагодити. З часом, коли наїзжатиму туди, може й зовсім полагодиться справа. Бувайте здорові! Коли Ви не сподіваєтесь ніякої користі для „Ради” од моїх наїздів до К[иєва] - напишіть, то я покину й думку про ці наїзди. Щиро прихільний до Вас Л. Жеб[уньов].
