Любий Євген Харлампієвич! Оце сьогодні я в 10-й раз перечитував Вапюго листа до мене од 21 /VIII, що адресували у Гадяч, і кинулось мені у вічі таке місце його: „Умре „Рада”, то висохне й джерело, яким вона питалась, бо. умре віра в нашу прессу, в нашу націю і у мене, як вона вже вмерла у моїх спільників”. Я не хочу торкатись взагалі такого занадто пессімістичного погляду навіть на всю націю, бо це - довга пісня, та й не йму віри у щиристь Вашого зневірення, а тільки я дивуюсь ось чому: з якого поводу Ви і Ваши спільникі сподівались, як роспочинали газету, що у Вас буде не 1500 передплатників, а 10 або 20,000 їх? З того, що українців 25 міліонів? Але ж хіба Ви не знали тоді, що свідомих - маленька жменька, в якій числились 100-200 чоловік, і як би Вам сказали раніш 1905року, що співчуваючих українству набереться на всій Україні 1500 чоловіка, то Ви не повірили б тоді такому оптимістичному факту. В 1905 році уся людність в російській] державі занеслась у своїх мріях до такої висоти, що згубила з свого ока землю і все, що єсть на неї, забула те, в чому ще вчора була переконана, сучасні події забили її паморокі, і вона впала в якийсь псіхоз, нечуванний і невиданний до тієї пори. Ви і Ваши спільникі теж підлягли тому псіхозу і уявили собі, що люд на Україні трохи не увесь прокинувся од національної
байдужості і накинеться на українську газету, як бджоли на мед. Ви забули, що українці ще не вміють читать по українські, та ще й фонетикою (яку одразу почали вживать, наче навмисно, щоб утруднить читаннє людям!), що вони взагалі знають тільки елементарну побутову мову, а про літературну, в массі, і не чули, масса навіть не чула і не розуміла слова: „Україна”, вона - темна, а інтеллігенція перевернулась на кацапів та поляків. Якого успіху української пресси можно було сподіватись при таким стані річей? Дуже малого, майже ніякого. Але... не дивлячись на всю таку невдячну для української] пресси обстанойу, проявився дивний, великої вагі факт - українська людність справді цілим натовпом кинулась на свою прессу: коли б Ви та ,,Р[ідний] Край”1 порахували, скільки у Вас та у нього перебувало за два роки передплатників, то, певно, нащитали б їх не меньш, як ЗО, або 40 тисяч. Що це значить? Людність якось інстіктивно потяглась до свого рідного слова, потяглась не тільки з серця України, а навіть з найдальших кутків, куди закинула їх недоля, з якої небудь Сочі коваль Руденко, садовник Самограй, пан Самійленко (несвідомі люди) на перебой поспішили передплатить ,,Гром[адську] Думку”2 та ,,Р[ідний] Край”, усі кинулись на українську газету, останні гроші витрачали на передплату її (я знаю багато прикладів на Полтавщині і тут), але... на першому кроці вживання її, вони гірько розчарувались - не вміють читать і багато слів не розуміють... Одні, з досадою, другі з великим жалем покинули передплачувати газету, а треті з гнівним серцем писали до редакцій сердиті листи і скаргі за те, що вона не зрозуміло для їх пише. Оці обурені листи ображали письменників і редакторів, але даремно, панове, Ви сердились: ці листи свідчать про те, що люди хотять читать на своїй мові, щиро хотять, та не вміють, або трудно їм. Я радів, як дізнавався про ці листи, радів через те, що вони свідчили мені про те, що українській „дух” не вмер, таїться він у глибині серця і потрібує собі задоволення, люди не байдуже відносяться до своєї мови, а Ви...
ображались і впадали в одчай. (З боку дивиться)*. Що не вміють читать, то це другорядна річ, яка з часом зникне, особливо, як би усі наши письменникі пильно узялися за полекшеннє мови до читання, простіше писали, а не намагались би до вживання таких вивертів, що іноді і другий письменник не розуміє ціх висловів, або не переносили б до нас галицької мови (див. „Літературно-науковий вістник”). Не треба було сподіваться на те, що люди в одну мить переробляться, і одразу навчаться тому, чого ніколи в своєму житті не чули і не читали. Це тільки с[оціал]-д[емої<рати]4 думають, або думали, що можно завтра встановить демократичну республіку, і знищить до останку увесь „старий хлам” - так за те ж розсудливі люді і сміються з них, і кажуть, що с[оціал]-д[емократи] з глузду зсунулись. Так от я й кажу, що біда наша, та й не тільки наша, а всіх россіян, в тому, що ми й досі не можемо розлучитися з тими мріями, якими захопились в 1905 році. Чім швидче їх покинемо і розглянемо справу розсудливо, тим корист-ніше буде для неї і спокійніше, здоровіше для нас. Справа стоїть так, що наша пресса принужденна не тільки розносить думкі, нахилять людей до національного відродження, а ще й виховувать їх в такім нарямі, навіть вчить їх грамоті*. Скрізь вона, ця справа, стояла так, у всіх народів, які були перевернуті на чужий лад, або забиті в лоск (як от у сербів, болгарів, ірландців і ин-ших), та й досі так стоїть на Литві. Справа трудна, довга, потрібує терпіння і спокію, але зовсім не безнадійна, як Ви і Ваши спільникі думаєте. Успіх її вже й тепер є, факти свідчать про те, але Ви не хочете помічати, або не можете, через те, що факти ці роскідані по всім просторі України, обставини не спріяють виявленню їх, а до того ще - одчай обхопив Вас з такою силою, що Ви помічаєте тільки усе чорне, сумне, а білого, та радісного - не добачаєте. З цього одчаю навіть перекручуються самі факти на
сумний лад, як це сталось з спектаклем у Гадячі на пам’ятник Шевченка, про який писалося у „Раді”, що прибутку було 1 р. 26 к., тоді як на самом ділі збор досяг до 100 карб., та тільки упоряд-никі спектакля якось безглуздо упорядкували, що зосталось 1 р. 26 к., або, може вкрали на с[оціал]-д[емократичну] справу. Крім того, не забувайте, панове, що 1500 передплатників, а не 5 чи 6 тисяч, залежить ще й од того, що всю людність обхопила мертва байдужість до всього, а до читання газет - якась огідливість, не-навість, бо газети тільки дратують, а до того ще й брешуть так, як ніколи не брехали, усі зневірились у їх. Ви думаєте, що тільки Ви стогнете од недостачі передплатників? Де там! На сіх днях я балакав з співробітниками „Р'Ьчи”6, „Товарища”7 і ,,Рус[ских] Відомостей]”8 - так вони кажуть, що дві перші ледве-ледве животіють, і коли б не субсідії з боку - давно вмерли б, як вмерла „Страна”9, коли меценати покинули давать гроші на неї. Що до ,,Рус[ских] Від[омостей]”, то передплата на неї зменьшилась рівно у троє против того навіть числа, яке мала до войни. Кажуть, що усі столичні газети обтяжені страшенними позичками, і тільки під час Думи підживляє їх рознічний продаж, а закритись не можно, бо кредітори зараз почнуть требувати свої гроші. Так от Вам, як люди живуть, та сподіваються ще й довго жити і пережити лихий час, а ви вже зневірились навіть в саму націю, завдаєте собі і другим жалю. Нація єсть, живісінька, тільки несвідома, і коли випала нам щаслива, і несподівана ще три роки назад, змога нагадувати їй про її саму і потреби її, то необхідно, треба, надзвичайно важно, користуватись цією змогою, бо инак-ше ми - вмерли, а не нація. Література - єдиний наш спосіб противитися обмосковленню народа і, коли цей спосіб покинуть, то це буде, хоч усе таки не смерть нації, але... роззявляннє рота, якого не простять нам наши потомки, та й куди ми самі подінемося од великого сорому і горечі в серці нашому, до чого, або до кого пристанемо?!.. Воно ж буде гнітить нас, бо нема матеріялу иншого для нашого духовного життя... Я розумію необхідность припинить справу, коли немає ніякої можливості далі тягти її -хоч і з тугою в серці, а припинаєм, і зовсім не розумію припони через те, що 1500 передплатників, а не 2000, або 2500... Це вже,
вибачайте, панове, - якесь нервове вередуваннє, а не розсудливе відношеннє до справи...
Розуміється справа потрібує деяких реформ як з техничного боку, так і з боку літературного зміста, бо й з цього боку вона слабенька, та й ще б була не слаба, коли співробітник! газети якісь випадкові люди. Треба вжить усі сили, щоб повернулись до газети хоч деякі письменикі з тих, що були в 1906 році. От, наприклад, які чудові коротенькі заміткі „На злобу дня” писав тоді Єфремов 10, а теперешні його довгі статті люди майже не читають, кажуть: „Нудні, і наче для щоту рядків розтягнуті”. Такий погляд ще вчора довелося чути мені. Аби тільки Ви не здумали побільшить ціну газети, бо це одразу значно зменшить передплату, і Ви не виберете і тих грошей, що зараз вибираєте. Це - безперечно. Ви посадите себе „на мель” цією зміною.
Знаєте, як одібрав я тиждень назад Вашого листа од 21/VIII, то так засумовав, що хоч вьяжи колодку до шиї, та - в воду!.. Кілька днів нікого не бачив, нікуди не ходив з своєї дачі11 (до того ще й хворий був, та й зараз ще трохи не здужаю), усе думав про „Раду”, перебрав усі Ваши думкі і сумління, і прийшов до того висновку, що стан газети зовсім не такий безнадійний, як це здасться Вам і Вашим спільникам, і от, пишучи цього листа, і дивлячись на море та гори, осяїні полуденним сонцем, мені страшно хотілось би побалакать зо всіма видавцями і редакторами „Ради”, і влить у їх душі ту надію, яка жевріє в моїй душі, а коли цього не можно, то прошу Вас перечитати, разом зо всіма їми мого листа, коли Ви знайдете, що він заслуговує увагі.
Поки ж бувайте здорові, та не сумуйте, мій любий друже. Як приїду до Полтави, то завітаю до Вас (чи можно зупинитись у Вашій квартирі?), а завтра від’їзжаю до Катеринодару і побалакаю там про „Раду”. На превеликий жаль, не довелося мені продати мою дачу, бо покупців нема, а дача чудова: щось феєричне вона нагадує собою. Міцно обіймаю Вас і цілую. Л. Жеб[уньов]