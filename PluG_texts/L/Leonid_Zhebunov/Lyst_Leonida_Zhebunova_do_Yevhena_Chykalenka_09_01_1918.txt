Дорогий Євгене Харламповичу! Пишу Вам цього листа (раніше послав Вам одкритку) та не знаю, коли Ви дістанете його, бо почта, телеграф і телефон захвалені большевиками, котрі позавчора прийшли до Полтави з Харькова, і цілком вільно заняли її, бо все українське військо було покотом пьяне (розбили на вокзалі 2 ціс-терни з горілкою і понапивались). Поставили большевіцьку охорону біля каси державного банку (а може й коло инших банків - не знаю), на почту і телеграф нікого не пускають, і чиновники не працюють. Самі ухилились чи большевіки усунули - невідомо. Взагалі в Полтаві нічого ніхто не знає, що діється, бо місцьової газети нема вже два місяці, і ні одного рядка не можно надруковати через забастовку друкарів. Скрізь в городі вартують большевики. Український військовий штаб кудись втік, а військо, кажуть, розбіглось по домах. Зо внішняго вигляду большевицьке військо значно більше дісціпліноване, ніж було українське. Поки що - тихо, а що буде надалі - невідомо. Большевики кажуть, 
що вони йдуть до Київа розігнати Центральну Раду, а покі - хотять підживитись харчами, бо в Харькові все поїли і зголодались. Сьогодні з трудом можно було найти в Полтаві хліба, а завтра, кажуть пекарі, і зовсім не буде. Чисте нещастя!
З якого приводу пишу до Вас? Спало мені на думку от що: я переклав три оповіданнячка Єфименкової: ’’Татарські напади”, „В куріні” (з життя на Запоріжжі) і „Чумак” (з чумацького побуту)1 та ще кінчаю переклад книжки (143 сторінки) Пименової „Англичане и ихъ страна”2 (докладний, популярний опис життя та державних і громадських установ)3. Ці переклади були замовлені мені педагогичним бюро губернського земства, але ж, як тепер не можно нічого друкувати, та й хто знає, коли можно буде, а, між тим, мені потрібно одібрати платню за роботу, то я й надумався предложить ці переклади якомусь иніпому видавництву за плату 100 р. за печатний аркуш, або 120 р. (покладаюсь на саме видавництво). Чи не згодились (придатні) би вони „Благодійному товариству”4, яким Ви заправляєте, або якомусь иншому, котре могло б заплатить мені, перечитавши переклади і ухваливши їх до друку, себто не дожидаючись виходу книжок на продаж? Перекажіть, будь Ваша ласка, кому знаєте з видавців, та й самі зауважьте собі. 
Я не люблю і не визнаю галицької мови і тих виразів з неї, що увійшли в нашу літературну, то й старався уникати їх, перекладав, оскільки була змога, народною, пристосовуючись до полтавського говору.
Вище я написав Вам, що в Полтаві „тихо”, а от зараз, кажуть мені, що сьогодні і вчора трусили трохі не всіх кадетів, шукали зброї, а в юнкерськім училищі багато її забрали, пильно розшукують офіцерів і наче б то одного чи двох вбили; українські с-деки і с-ери (з числа відомих, як от Токаревський5, Янко6 і инші) кудись зникли, бо чутка була, що їх визначено арештувати. Залізна дорога за Решетилівкою розібрана.
Поводіння большевиків цілком коректне, миролюбнеє, крім трусів у кадетів, а розстріляно не офіцерів, як вище написав, а хуліганів-злодіїв, котрих пильно росшукують і зараз карають. Вони кажуть, що прийшли приборкать розбещених і пьяних українських солдатів (справді таки в останній час страшенно розбештались, бо ніякої дісціпліни на їх не було). Український штаб кудись втік, як тільки почув про наближення большевиків.
Оце все придбало і все більше набуває сімпатії до больше-виків, і тим іпвидче і більше падає престіж Центральної Ради, ледве-ледве йдуть на вибори... Тільки й чуєш: „Похвалилась рада, что у нея есть сила и народ слушаетъ ея, а вотъ что оказывается. ..”. Виходить дуже погано і прикро... 1 що то значить діс-ціпліноване військо: 4 місяці полтавські вулиці не прибирались, звощики повернулись у розбійників, крамниці одчинялись тоді, коли схотять прикащики, на головних вулицях з ранку до півночі - натовп солдатів і t д. Як тільки прийшли большевики, скрізь наліплено „об’явленій” про те (по руські і по українські), щоб нічого того не було і військовий стан знищено. Другого ж дня вулиці прибрано, грабіжники зникли, крамниці вчасно одкрились, натовп солдатів зник, пьяних ні одного не видно, стрілянина перестала і все вчухло і т. д. Усі банки большевики замкнули, в середині перевіряють якісь рахунки, і оповістили, що через два дні всі банки одчиняться. Почтові чиновники було забастували, 
а потім визнали, що вони мусять служити населенню, а не большевикам ~ тому й рішили забастовку перервати і кажуть, що завтра почта почне функціоновать. Що далі буде невідомо, але мені не віриться, щоб було так тихо, і щоб грошей з банків не забрали. Українські солдати порозбігались, кажуть, по домах. Вороги українців злорадствують...