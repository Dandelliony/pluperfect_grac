Хоч я й дав собі зароку не втручатись у справи „Ради”, але ж вчора в численному гурті людей, що повернулись до Києва з великодніх канікул, довелось мені чути таке глузування, переказане з провінції, що не можу втерпіть (пече в серці!), щоб не переказать і Вам. Глузують, головно, з одділа „Дописів”, про якого кажуть, що він не тільки втеряв інтерес в цьому році для читачів (провінція цікавиться їм), а ще й викладається безграмотно (і справді таки - перечитайте, щоб не ходить далеко, хоч би у вчорашньому числі). Кажуть: „Один одділ газети був дотепний, тай той попсувався”. В инших одділах читаються тільки статті Єфремова, а чимало є таких передплатників (особливо з інтелегентних), що й не розгортають „Ради”, бо звикли до того, що нема там цікавого матеріалу до читання; передплачують тільки з патріотизма. І сьому я вірю, бо сам бачив у Катеринославі у 2-3 передплатників кучі нерозпечатаних чисел.
Обіцяли мені вчора подать ймення 3-х дописувачів до „Ради”, давніх, котрі тепер зріклись писать до „Ради” через неувагу до їхніх дописів, хоч їхні писання до теперешняго часу завжди містились з охотою (про се було писано їм в „Листуваннях редакції”). Далі не переказуватиму, бо й так прикро...
Не диво, що передплата упадає. Л. Жебуньов.
