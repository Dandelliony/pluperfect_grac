Ви не зрозуміли мене, дорогий Євген Харлампович, бо я пропоную написать не до всіх передплатників і не друковати , того листа, тільки написати до тих людей (їх набереться з 10-20), котрі найбільше дбали про нахиляння до передплати инших, і обовьязалися стежіть за тим, щоб нахилені їми поповняли передплату по скінченні строків. Такім тільки написати. Цім щирім українцям не набриднемо. Наймення їхні відомі з листів, що сховані в конторі, коли б переглянути їх, а Григорій Пилипович, певно, пам’ятає де якіх з них. Ся справа допомогла б газеті. Я завів „Раду” до читання в читальні санаторській, читають її так пильно, що я сам ледве можу прочитать: коли не поткнеться в читальню, то все „Рада” занята. Гоїться тут 850 душ, і з них трохи не % числа усіх - з Росії, а найбільше з України. По всьому санаторію лунає українська мова, бо ми (я та Ротмис-
тров) инакше не говоримо з жителями України, як тільки по українськи. Примусили їх говорить по українськи хоч ломано, а де-які (головно - жиди) чудово говорять по українськи. Коли б було більше часу вільного, то багато чого можно б зробить, а то ж нема: 14 разів на день роздягають та одягають для всяких операцій гоїння, 5 разів їм, 4-5 годин мушу сидіти голим на дворі і багато чого иншого треба робити. А все ж таки 3-х передплатників „Ради” дістав та санаторій на власний кошт передплатить з нового року на цілий рік2. Ротмистров усе грімає на мене за те, що занімаюсь українськими справами, бо се шкодить гоїнню, а як його не заніматься. Коли вони самі набігають проти мого бажання. Через тиждень виїзжаю в инші місця. Пишіть мені на Львів poste restante. Л. Жебуньов.
Сьомого августа старого стиля.