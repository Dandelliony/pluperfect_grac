Любий Євген Харлампович! Прочитав я Вашого листа од 30/11 з надзвичайним інтересом і дуже Вам, дуже дякую за нього, бо все те, про що пишете, дуже обходить мене... Кепська справа, і боляче одбивається вона в моєму серці, та що поробиш!.. Гірко ставитись пасівно до неї, але ж і активности виявить нема ніякісінької змоги. Не хочеться й жити... Про дачу напишу, як тільки стануть приймать листи до Москви. Тепер не приймають з Полтави. Спитайте на ближчому понеділку: чому ,,Нова Рада” не схотіла мого співробітництва за досилку мені газети? Нічого не одповіли і газети не маю в новому році. Це дуже вразило мене, згадуючи мої колишні клопоти про стару „Раду”... Видно, настали нові часи, нові птиці і нові пісні, як писав колись Михайловський1. Ну що ж, і цьому треба коритись... Обіймаю Вас і цілую.
Л. Жебуньов.
