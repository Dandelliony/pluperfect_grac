Дорогий Євген Харлампієвич!
Оце, сидячи дома майже безвиходно (бо не можу ходити, тільки до лікарні їздю на трамваї) здумав я переглянути колишні листи до мене, попались і Ваши, перечитав де-які, пригадав колишні часи, колишні події та справи, наши клопоти та турботи про газету „Раду”, перечитав відозви, складені мною, про допомогу „Раді”, і... Боже ти мій, чого тільки не пригадалось!.. Скільки людей (де-які вже й померли) наче живі повстали перед моїми очами, а головно - колишні наши переживання пригадались мені, наче от зараз переживаю їх... Стиснуло мені серце од жалю, такого гострого, що ледве вдержуюсь од нервозу... Під впливом і навіть під тиском тих спомин, закортіло мені написати до Вас. Зручно це, чи незручно - але ж непереможно кортить... Пригадуючи ті часи, що ми колись переживали спільно, я питаю себе: чи тоді було краще, що до наших мрій, ніж тепер є? Одразу одповів собі: безперечно тоді було краще і надійніще... бо один тільки настрій тодішній, чого тільки вартий перед сучасним кошмаром! Та зараз і піймав себе: торкає моє серце особистий мій душевний, тодішній, настрій, такий теплий, романтічний, так гарно було кохатись в ньому, і так страшно хочеться мені пережити його ще, почувати його зараз в реальности, тішитись їм... Але ж, чи одповідав той настрій реальним обставинам, чи були вони кращі од сучасних? Отже, мабуть, ні. Те було в моїй душі, в моїм уявленні, а не в складі реальних річей. Тепер в моїй душі - якийсь жах, непереможний тягарь тисне моє серце, бо справжня катастрофа настала, катастрофа загальна, що обняла пів-світа, але ж під час всякої катастрофи виринають нові обставини. Вони тепер непомітні, навіть можно заприсягтись, що їх нема, не чутно і не видно. Це так. Однак, як пригадаємо історію - ніколи того не бувало, щоб з катастрофи не виринали нові обставини. Ідеї, коли вони життєві, не вмирають, вони ховаються під час катастрофи (от як і зараз, наче зникли), а після неї знов виринають в нових обставинах, ближчих до реалізації їх. Чи думав рімлянін, 
щоб хрістіянство,таке загнане, огідливе для нього, засуджене на смерть, повстало після повалення Ріма, після побіди його дикими народами, повстало з такою могутньою силою. Або: чи думав гордий середнєвічний лицарь, що все те, до чого він так при-зирливо відносився, що ховалось в кельях вчених ченців, вирине на світ Божій і повалить всі святощі лицарські... Коли я пригадую собі історічні епохи (де-які епізоди з них наче вимальовуються в моїй памяти з читанного колись!), переломи, хід ідей, зникання їх і виринання, то я дохожу до висновка, що мені не слід жахатися видимого страховища катастрофи, а требе холодно, розсудливо розвиватись, обміркувати: чи життєва ідея, котра годувала серце і розум? Коли життєва катастрофа не поламає її. Вона неодмінно вирине, і - хто знає - чи не в кращих обставинах, ближче пристосована до життя? Коли віриш в неї - нема чого жахатися. Це - певно. Тільки от яке горе, моє особисте, і кожного мого сучасника. До тих нових обставин пристосуються і люде нові, з иншою псіхологієй, з иншими приладдями, а я - інвалід буду, викинутий з життя... От, од чого я тужу, чім я пригніченний, можно сказать - вбитий! Помимо загальних причин моєї нікчемносте, ще додаю собі і моє індівідуальне, особисте становище, в котрому знахо-жусь вже У2 року, се б то моя хвороба. Що не роблю, не можу одсахнутись од неї, і через неї вже став інвалідом. Зараз ще нічого. наче легшає, а літом я так страждав, як ніколи не бувало, дійшов до такого одчаю, що вже був зовсім готовий накласти на себе руки, і вдержався єдине через те, що тоді моє майно пішло б за водою... Настрій мій дуже сумний, бо я знаю, що хоч і одужаю, нездатний буду працювать хоча б в тій мірі, як було, а без тієї праці - нема для мене смисла в житті... Через оте душевне і фізічнє страждання, що пережив літом, я дуже підупав фізічно і душевно... Наче тінь моя лишилась. Трохі держе мене на світі ще цікавість до того, що вийде з цієї невиданої і неслиханної катастрофи, бо ж справді ж, вона мені уявляється трохі некосміческою, 
щось в роді землетруса, або потопа. Головний жах у мене од неї той, що всі ті моральні цінносте, які виробила наука, містецтво і життя, досягла до них тисячелітнєю працею, геніяльною думкою - ламається враз, нищиться. Про руйновання матеріяльного добра я вже й не кажу. Воно поновиться, а от - моральні закони, чи звички - куди вони поділись, і що замісць їх встановиться, як затихне ця заверюха?!. Як подумаю іноді -теряється віра в поступ людський... Ну, досить філософії. Скажіть мені, як Ви живете, яке Ваше фізічнє і моральне самопочуття? Чи Ви зовсім одсахнулись од Київа, не приїдите сюди на довгий час? Буваєте в Одесі? Як там люде живуть? Під час жаха в Київі од наступа німців, у мене самого була думка втікти, вибірав місця, думав і про Одесу та отдумав, бо й там можуть бути вони.
Тепер жах той зник і люде, що повиїздили, знов повертаються до Київа. Осів і я. Коли одужаю, кудись поїду, хоч на тиждень, бо якось втомився од цього гаспидського сидіння в 4-х стінах. Страшно обридло.
Одвів душу цім листом до Вас. Вибачайте, коли не до смаку він Вам. Бувайте здорові! Сердечно вітаю Вас. Л. Жебуньов.
Коли цікавитесь світовими подіями, передплатіть ,,Русские ВідЕомости” (особливо цікаві в них дописи з закордону), бо з Кіевской Мишели1 взнаєте тільки натяки.
Юлії Миколаєвні перекажіть мого поклона.
