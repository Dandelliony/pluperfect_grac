Любий Євген Харлампієвич! Вчора одібрав Вашого листа. Дожидаю з від’їздом до Києва, щоб хоч трохі спала спека. Коли і в Київі така сильна (до 40°), як тут та суша, то боюсь, що не витрімую такої мукі, яку й тут ледве видержую. Крім того, боюся моральної мукі... од „Ради”. Ви не можете уявить собі, як я стражду через неї, і не знаю як перенесу її смерть... Скільки ночей не спавши, вигадав собі непевний спосіб підсобить „Раді” грішмі, поїхав на Харьківщину, був в двох місцях і... звернувся позавчора в такому настрію, що хоч возьмі та й топись - нічого доброго не вийшло з моєї подорожі... Не хочеться й розказувать...
Що до Василя Федоровича то, певно, придумаємо гуртом спосіб побачення або листування, аби тільки Ви схотіли говорить з ним. До того ж часу Ви напишіть зараз до старого Вовка2 і попросіть його, щоб він звелів своєму синові приїхать до Вас, або де-инде побачився з Вами, і пособив би Вам в Вашій справі. Попросіть Вовка про це як найусердніше, щоб він вплинув на сина, а, побалакавши з сином і дізнавшись од його
про що треба, дістанетесь і до Василя Федоровича. Тільки не знаю що лучне: побаченнє з ним, чи листуваннє? Це вже од Вас залежатиме: що Вам зручніше. Коли листуваннє, то обміркуємо листа гуртом, бо треба підобрать найсильнійші аргументи. Я певний в тому, що коли він повіре кому - то тільки Вам.
Що до Вашого „шматочка”, то Ваш намір „сховатись на йому од усякіх справ”, ще більше понукає мене умовляти Вас перепродать його, тим більше, що на тому місці не доведеться Вам „ховатись” ні від чого: через рік-два Ви опинитесь з Вашим „шматочком” серед галасливого, нудного, курортного містечка. Ви не бували в Криму під час курортного наїзду і не знаєте, навіть поняття не маєте, про те, як противно, іноді незносимо жить в такому місті і який гідкий люд тоді наповняє місце, отравляє життя в йому, а мені не раз доводилося тікати, хоч я, не по Вашому, люблю вештатись серед народу і знайомитись з ним... Завіряю Вас, що втечете! Коли вже „ховатись” од життя і роско-шувати природою, то не в Алупці треба куповати, а далі - в Кар-гополі (за Сімеїзом), або біля Байдарськіх воріт. Там справді - роскіш і до того значно дешевше, або - між Алуштою і Гурзуфом. В тих місцях за 7000 р. купите 3-4 десятини, а не городскій двір, по обидва боки якого сусіди поставлять клозети і Ви нюхатимете... В Лебедині я бачився з чоловіком (до його й їздив), який тільки що втік (буквально втік!) з Криму, і росказував багато такого, якого й мені не доводилося ніколи терпіти, хоч я знаю Крим з дитячих літ... Я ж Вам казав і писав: „Підождіть куповати одразу те, що попалось на очі, роздивіться инші місцьовості по Криму, та з допомогою Колмикова4, який знає Крим, як свої 5 пальців, росшукаєте щось краще і дешевше” - так ні, послухали Івана Миколайовича, знаменитого своєю недотепністтю в практичних справах (старий Беренштам6 зазнав цю недотепність його, поки слухався його поради). Коли добре жить в такому місці, то чого ж він так нетерпляче дожидає провода залізниці, сподіваючись тоді вигодніше і швидче продать свою дачу?..
Щиро бажаю Вам найшвидче збутись свого „шматочка” та, як поладнаєте свої хозяйські справи, купить собі в Криму кращий куток, в якому на старості літ, можно було б справді спокійно
і втішно жити, а не нудитись та проклінати курортян, як це звичайно доводиться чути од місцьових жителів. Росшукатй і купо-вати треба зімою, коли курортне життя завмирає і попит на все затихає, а жителі шукають грошей. Загадаїмо Колмикову, то він і росшукає. Коли вже заготовлять куток на старість, то треба вже такий, щоб було чім заніматись на йому (сад, виноград, цвіто-водство, або що инше), а на 600-х чи 1000 сажнях чім можно заніматься? Содержание ж наименьшей дачі в Криму, з платою за воду (або за чистку протока), сторожу; налоги і ремонт будівлі і огорожі коштує найменьше - 600 руб. Коли ж щось порядніше, то й за 1000 р. перевалює, не рахуючи росходу на сад чи виноград. То вже окрема справа.
Коли б хоч трохі похолодало, або випав дощ, то зараз виїду до Київа (чи й в Києві нема дощу та курево стоїть?). Сподіваюсь в кінці цього тижня приїхати, бо деякі справи вимотають моєї присутності в Києві. Ольга Петрівна писала, що Ви скаржитесь на відсутність співробітників до „Ради”. Однак по газеті цього не помітно: куди краще, ніж бувало літом в попередні роки. Хоч Ви й не любите моїх доказів про становище (загальне) преси в теперішній час, та не можу втерпити, щоб не подать до Вашій відомості інтересні ціфри, про які випадково дізнався тут: в 1905 році получалось на гадяцкій почті 905 усякіх газет, в 1906-му - 1246, в 1907-му - 520, в 1908-му -345, а в 1909 -126. Продавалось в кіоскі: в 1905 і 1906 од 200 до 300 (в базарні дні 300), а тепер продається 20-25 і кіоск має закритись в сентябрі. Бачите який стан загальної преси, а ми думаїмо, що тільки українських] газет люди не хотять читать!.. Ваш Л. Же-буньов.
