Дорогий Євген Харлампович!
Вчора знов одержав листа од Шелухіна', з которого бачу, що нарешті й він схаменувся, повірив в небезпеку Савенкової справи, а до того ставився так, як і ви всі... Схаменувся од того, що взнав, що Савенко надруковав свого доклада2, уже розіслав членам Думи і Ради (певно, й міністрам), і що той доклад наче впливає. Зараз же роспочав писать, але бачу по програмі (він прислав її мені), що захватався занадто широкою темою, якої вистачить на цілу книгу, тоді як треба памфлета, в одповідь на доклад Савенка, спростувати його докази і наклепи - більш нічого не треба. На жаль, він не може в Одесі дістати Савенка доклада і вельми прохає дістати і прислать йому. Ради бога, постарайтесь дістати од Лучицького або через инших послів, може через СПб, і пошліть йому найшвидче. Шелухін хоче надруковати свою одповідь окремою брошурою і також розіслать усім членам Думи4 і Ради5, і я цілком згожуюсь з його думкою, певний, що вона буде добре написана, але все таки - чи не слід би перечитать її нам, перед там, як друковать? Як Ви думаєте про се? Мені здається, що слід, бо він же, думаю (певно не знаю), говоритиме од усього українського громадянства, а не од себе особисто! Коли Ви згодні зо мною, напишіть йому (я теж пишу) і разом з там подбайте про доставку йому брошюри. Поставьтесь, любий Євген Харлампович, серіозно до сієї справи, бо вона ж має не аби-яку вагу! Мені дуже подобається вигаданий їм шлях розповсюдження, бо газетні статті чи прочитають ті, кому слід, а брошюру, як отповідь на ту тему, про яку вже читали доклада, певно прочитають. Разом з там Шелухін скаржиться, що в нього, може, не вистачить матеріальних засобів для надруковання. На мою думку, коли справа з друком затягнеться, то слід напечатать на машині печатній, на підставі рукопису, бо се дозволяється, аби вона не йшла в продаж, і не розповсюджовалась широко, помимо тих особ, якім призначена до читання. Се робиться скрізь, і кари за те нема. Шкода мені, що Двернидького нема в Житомирі і, кажуть, не буде до 8 січня, та й Вязлов не второпав мети мого бажання познайомитись з ним: він справді подумав, що я хочу побачитись з ним тільки ради банка, і на картці прохає його „удЬлить часокъ для разговора о банкі”, і що наче я хочу взять акції того банка8. Такий і прийом був би...
Та й взагалі, щось, чи не даремно я приїхав сюди, і причиною тому повна байдужість, або прямо неохота Василя Петровича, котрий завтра навіть виїзжає з Житомира „провітриться”, як він каже... Занепад тут повнісенький! Ні іскоркі нема.
Бувайте здорові. Л. Жебуньов.