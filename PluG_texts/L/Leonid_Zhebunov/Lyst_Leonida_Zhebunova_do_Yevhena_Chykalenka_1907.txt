Шановний Євген Харлампієвич!
Хоча кияне вже так гордують Полтавою, що навіть „не цікавляться тим, що робиться в Полтаві”, але ж полтавці инакше відносяться до кіян, і думають що те, що робиться в Київі торкається і їх, коли вже не з боку партійності, то хоч з боку землячества - братерства, і приймають близько до серця те, що робиться там... От через те і я написав Вам про „Раду”, почувши, що кажуть люде про неї*, але ж, мабуть, неясно - то я хочу пояснити. Хоч Ви й кажете, що склад редакції зостався старий, але зміна в газеті помітна для всіх читачів її. „Рада” з 1-го числа вразила їх не тільки непопулярною мовою, иншим складом відділів, иншим підбором звісток (до того ще й загіізнених), отсутносттю телеграм, але головно тим, що вона призначається тільки для інтеллегенції. От що більше вразило, і не розуміють, для чого се вигадано, коли торішня „Рада” була інтересна як для інтеллегенції, так і для инших читачив, .матеріял підбирався цікавий і зрозуміло викладений для всіх, навіть - для селян? Отже, Ви й самі пишее, що передплата утроїлась на сей рік, а через що? Через склад газети в минулому році, а зовсім не через Вашу обіцянку змінити газету на безпартійну, бо всі бачили, що вона и була безпартійна, і не через те, що вона призначається для інтеллігенції. Треба Вам було почекати вияснення передплати, а тоді вже й зміняти, коли б вона зменьшилась. Уявіть собі, як незадоволени ті передплатники, які виписали „Раду”, маючи на увазі торішню, особливо - не інтеллігентні люде?!.. Вчора був у мене з села піп - так він каже, що селяни-читачі прямо ображені і кажуть, що се навмисно „для угожденія панам” зроблено. Він обіцявся написати про се цілий лист і хотів помістити в ,,Р[ідному] Кр[аєві]”, та я умовив його, щоб він сього не робив, а заслав би мені листа, якого я перешлю Вам. Що ж до мого власного погляду на „Раду” (сучасну), то я скажу Вам, що замір навмисно поділяти тепер українську] газетну прессу на інтеллегентну і народню, я цілком вважаю не тільки непрактичним, але й прінціпіально дуже шкодливим для нашого культурного розвою, і антідемократичним. Сила українського руху набирається з дрібної (нижчої) інтеллігенції і народу, а не з високоосвіченої, і пресса повинна служити для сіх кругів читачів, і по малу підтягати їх до вищого світогляду. Коли ж вона (пресса), тільки що народившись, хоче відокремити, чи поділити, читачів на ріжні стани, то се значить поновити велику історичну помілку російської літератури... Але ж на Україні се не вдається, і слава Богу, що не вдається. Що до безпартійності „Ради”, то де-які наши люде теж обурені і на редакцію, і кажуть, що з часом вона, замість безпартійної, стане с-децькою, коли дозволе уряд (та Ви й самі сподівались на те), а я не обурений, через те, що на мій погляд, вона і торік була безпартійною, і разом з тим задовольняла мене.
Що до мови, то Ви самі пишете, що вона „не зрозуміла для людей, що, окрім,,Енеіди”, нічого не читали, та вона викупається глибоко-цінним змістом”. Але ж таких людей на України - сила і „глибоко-цінний” зміст марно пропадає...
Мені здається, що Ви задоволені „Радою” через те, що більше прислухаєтесь до відгуків з маленького, виключного, гуртка, а я чую відгукі з ріжних, меньше освічених, сфер, яких треба навернути газетою до повного свідомства, для них і треба видавати часопись, бо „гурток” не виправде Ваших старань і втрат, та не варт і писати для кількох десятків людей...
Я не знаю, чи добре я з’ясував чужі і свої думкі про „Раду”, бо я бачу з статті Груш[евського] (коли се відповідь на мій лист, про яку Ви пишете), що мій лист був незрозумілий, і він даремно „мічет громы”. Вони не попадають в мене, і не дошкуляють мені... Де хто каже мені: „На що Ви втручаєтесь в сю справу? Тільки ворогів наживаєте собі”... Я знаю се, але ж не можу втерпіть, щоб не втрутитись, коли на мій погляд щось шкоде громадській справі. Це вже діло тих людей, до кого звертаюсь - принята до увагі мої погляди і відомості, чи ні - а я, поки не висловлю їх, почуваю себе наче хворим псіхічно. Так і тепер зробив, не вважаючи на те: наживаю ворогів, чи ні? Може й обурив редакцію протів себе, але ж їй богу, даремно... Ніяких „лиць” я не мав на меті, а тільки - саму справу. Коли ж і Ви сердитесь за моє втручання, то - вибачайте. Я думав, що роблю послугу Вам, як робив і тоді як зауважував Вам, що „Рада” занадто гостро висловлює свої думкі, і от наслідкі того - заборона про яку Ви пишете...
Чижевскій був у Полтаві 5-го і казав, що коли Дума вийде не чорносотенна і хоч трохі буде в ній свідомих українців, то він поїде до Петербург] гуртувати українську фракцію, а для того буде прохати Вас зробить його корреспондентом „Ради” з Думи. Майте се на увазі. Коли ж Дума буде не здатна для сього, то він поїде у Київ з наміром принята участь в Літерат[урно]-науковим Вістнику2 в економичном виділі його, бо він знає сю справу.
Бувайте здорові.
Шануючий Вас Л. Жеб[уньов].