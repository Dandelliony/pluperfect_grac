Дорогий Євген Харлампович! Хоч би що небудь взнати про Вас. Така нестерпима ця невідомість, що й не сказати!.. Напишіть, ради Бога!.. Газет з Києва нема, чуток - безліч, але вони якісь фантастичні, та й нічого не розбереш в них. Напишіть правдивих. Тільки й чуєш: „Один жах”, та й усе. Чи лишилась в Києві якась преса? Хто живий? Що тепер діється? От, до чого дожили!.. Песімистичні пророкування надзвичайно швидко, як у казці, збулись... Сегодні дістав числа „Ради” до 15/1 (мені таки й не схотіли посилать, хоч дописи мої помістили), однак з тих чисел нічого не взнав, бо в них і натяку нема про те, що далі сталось. Посилаю цього листа навмання, бо не знаю, де Ви тепер, то може хтось з присутніх у Вашій квартирі одповість мені. Буду дуже вдячний тому! Міцно обіймаю і дожидаюсь, нетерпляче дожидаюсь, звістки од Вас, чи про Вас.
Л. Жебуньов.
