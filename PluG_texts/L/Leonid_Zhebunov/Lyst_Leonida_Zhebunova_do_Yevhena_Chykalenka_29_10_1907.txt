Дорогий Євген Харлампієвич!
От дивна штука сталася, чи краще сказати - виявляється! Почну ab owo. Коли ще Ви весною, на Великдень,сказали мені, що з Петербурга] йдуть непевні чутки про П[авла] Ів[ановича] і бачучи, як поводиться з ним Піснячевскій, наче навмисно приїхавшій до К[иєва], щоб діскредитувати П[авла] Ів[ановича] перед нами - це все й тоді обурівало мене проти такої нісенитниці, але я думав, що нісенитниця з часом сама згіне, і не робив ніяких заходів для того. Коли ж тепер, в останній мій приїзд до К[иєва], Ви знов нагадали, що в П[етербурзі] ставляться ворожо до П[авла] Ів[ановича], нічого доброго він не робив, користувався якоюсь сінекурою і т. ин., що Вам, чи кому иншому, писало про те кілька особ; меж иншими і Русов держіться такого ж погляду на П[авла] Ів[ановича], то я побачив, що нисенитниця про П[авла] Ів[ановича] все збільшається і шириться і, боячись, що коли вона дійде до П[авла] Ів[ановича], то страшно вразить його і цілком одпихне од важної справи - треба значить перешкодить тому. Коли пам’ятаєте, я тоді ще казав Вам: „Буду обстоювати П[авла] Ів[ановича] усіма силами”. Приїхавши до дому, я написав Русову, поки ще не обурюючись в тому листі, а тільки запитував його через що виникли ворожі відносини п[етербурж]ців до П[авла] Ів[ановича], про які вони писали киянам, нікого не називаючи, а також і про те, що П[авло] Ів[анович] нічого не робив, користувався сінекурою і т. д., що треба було поперед написати до полтавців, бо звідсі він був засланий. Уявіть же моє здивуваннє, коли зараз одібрав од Р[усова] листа, в якому він пише (привожу увесь уривок з того листа, який відноситься до П[авла] Ів[ановича]):,,Як одібрав Ваш лист, дак бачив тільки Забілу та Стебницького: вони так само, як і я, тільки плечіма здвигають! Через те прошу Вас, щоб Ви написали докладно, точно, хто це кому про Ч[ижевського] писав, бо так ображати чоловіка, та ще якесь incognito робити - прямо неможливо. Я лаявся з Ч[ижевським] тільки після розгону Думи, коли він виводив з цифр нового закону таке, що треба
бойкотувати треті вибори. Чи він був прав, чи я - хто розбере? А може й він був прав, проповідуючи бойкот. Але ж хто з нас міг таке писати у Київ, як Ви кажете, коли ми бачили, що коли б Ч[ижев-ський] хоч одну ніч поспав як треба, то не було б ніякої думської громади, ні „Рідн[оґ| Справи” - нічого! Нельзя, голубе мій, писати таке, не вказуючи, хто сіє таку мерзену брехню! Напишіть мені толком: хто, кому, коли писав ці calumniae, бо на основі того, що calomniez, calomniez - il en restera quelque chose, то хоч буду знати кому треба морду бити, або й просто плюнути, коли це Листопад (не розумію цього виразу?) верзе таку погань на найкращого з наших громадян!”. От Вам, буквально, що пише Русов. З одного боку, я радію, що справдилось моє недовірья, до безглуздих чуток, а з другого боку - ще більше обурений проти джерела тіх чуток (на жаль, незвісного мені) і цілком згоджуюсь з думкою Р[усова], що неможливо, ніхто не має права, таїти імья того джерела, та хоч би й хотіли, то тепер вже не вдасться, бо п[етербурж]ці візьмуться серьозно за цю справу. Якомога швидче треба її розв’язати, і це залежить од Вас, бо тільки од Вас я й чув (вперше, коли памьятаєте, при Кошовому', на балконі того ж дня, як я і він запитали Вас про поводіння Пісняч[евського] до П[авла] Ів[ановича]). Ваш моральний обовьязок виявити, кажучи словами Русова: „Хто, кому, коли писав ці calomniae?” Обовьязок виявити, не тільки з громадськіх відносинах до Ч[ижевського], а також з инших причин. Це дуже важно зробить швидче, бо справа розгорається, і треба її затушить, поки вона не дійшла до ушей Ч[ижевського]. Крім того, не тільки пет[ербурж]ці, але й полт[ав]ці обурені, бо мій лист до пет[ер-бурж]ців був написаний з відома декого з них, і навіть - по ухвалі їх мого листа, Прошу Вас відповідати мені на цього листа - зараз, бо не можу ж я мовчати на такий серьозний запит Русова! Нема часу писати про що инше. Коли відшукаєте мені помешкння для приїзду у К[иїв], то наїзжатиму туди, як писав Вам. Написав і до М[арії] Миколаївни]. Бувайте здорові і може й до скорого побачення!
Ваш Л. Ж[ебуньов]..
P. S. Дивно мені ще й то, що коли не помиляюся, Ви казали, що й Стебницькій ставиться ворожо до Ч[ижевського], чи писав про таке у Київ, а от тепер і він здвігає плечіма”. Очевидно, що Вас запоморочено і через те ще більше треба Вам виявити джерело того запоморочення.
