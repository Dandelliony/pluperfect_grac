Любий Євген Харлампієвич! Чи Ви живі, здорові, чи може Вам так добре живеться, що й не до приятелів вже?.. Що до мене, невесело живеться мені, бо не почуваю себе міцнішим, ніж було в Київі, і з жахом думаю про те, чи не доведеться знов тікати зімою до Криму? В усякім разі держатимусь в Київі якомога упертіш і займатимусь справами. Одна з таких справ, яка звернула найбільшу мою увагу до себе оце літом з враженій тутешніх та листів, що одержувались мною, та з зімняго досвіду цієї справи, є задовольненнє неїмущих читачів українськіми книжками, тих, котрі соми охотяться читать, а не тих, котрих треба заохочувать ще до того. Як Вам відомо, од таких охочих одержується чимало проханів в книгарні, в редакціях часописів, в „Просвіті” і приватними людьми. Я бачив ще торік, що наспіла потреба організованного виконання цієї справи і гукнув до земляків, та нічого не вийшло з того гукання, крім того, що Скрипник жваво й діяльно пристав до справи. І от, з технічною допомогою його та з моїми власними грішмі розпочалась справа і на протязі зіми було розіслано дурно до 2000 книжок. В отповідь на ці посилкі одержувались надзвичайно інтересні і вдячні листи*, які доказували, що ця справа важніш і серіозніш, ніж здавалась з першого погляду на неї. Очевидно, треба повести її ширше і дотепніш, бо не всі прохання задовольнялись через нестачу грошей на покуп їх та пересилку. Хоч видавці книг давали мені велику знижку (до 50 %), а все таки ця справа коштувала мені до 200 карбованців. Так от я й міркую тепер про те, як повести її далі і вигадую ріжні способи. Між иншим, спало мені на думку: чи не час би „почистить” українську книгарню, як звичайно робиться во всіх книгарнях, се б то виділить „заваль”, яка не йде в продаж тепер (нема запросу на неї на книжному ринку) і продається ця заваль по найдешевшій ціні (за знижкою 50-60-70 %). Це робиться в книгарнях звичайно з одного боку для того, щоб висвободить місце для свіжого товару, не наймать помешкання для мертвого грузу, а з другого боку, щоб реалізувать хоч частину капиталу для оборот. В даннім же разі виникає ще й третя потреба: пустить завалящі книжки до читання.
Коли Ви пристаєте на мою думку, побалакайте, пожалуста, про цю справу з Василем Пилиповичем та нахилить його до того, щоб він звелів своїм хлопцям зробить цю роботу і скласти список завалі оце тепер, коли є вільний час, бо, певно, що тепер „мертвий сезон” для продажу книжок, а далі вже ніколи буде їм занятись цім ділом. По списку тих книг, числу примірників їх і визначеній знижкі в ціні я бачитиму: чім і в якій мірі можу скористуватись „завалью” з книгарні. Розуміється, не можно буде мені чи нам (коли знайду товаришів до цій справи) обмежатись тільки „завалью”, вона тільки трохі полегшить справу з матеріального боку, а головно треба буде куповать по зниженій ціні нові книжки, але де взять ті кошти на цю справу, бо з власних грошей не зможу дать в цьому році навіть тієї суми, яку дав торік - про це міркую, гадаю, та ні до чого певного ще не додумався... А між тим справа дуже важлива і слід єю серіозно
На зразок тих листів прикладаю копію одного з них, що одібрав на сіх днях тут. 
 Я недавно тільки взнав, що в Чехії і на Литві національне відродженнє в массі почалось іменно з ширення книжок. До 1905 року в Сілезії 2 друкарні печатали тільки популярні літовські книжки, які перевозились на Литву, і досягли того, що в кожній селянській хаті була складена бібліотека і уважно читалась А результат тієї свідомості ми бачимо тепер з того, що 3,000,000 литовців содержують 15 часописів... З цього не виходить, що нам слід кинуть прессу, а взятись за книжки - ні в якім разі не можно робить такого висновку - а треба разом з часописями, більше уваги звернуть на ширеннє книжок, бо инак-ше наши книгарі і видавці не знатимуть, що робить їм з книжками, якіх навидавали і видаватимуть далі, та й само видаваннє їх затрімується. Коли пильно приглянетесь до сходу українських] книжок, то бачите, що головна частина їх купується не читачами, а „благодійними” людьми, які й ширять книжки. Читача ще треба привчить до читання - тоді й він сам куповатиме. Зараз же найголовніше треба задовольнять потребу тих людей, що сами охотяться читать і просять книжок, бо ці люде - найдорожчий елемент в сучаснім громадянстві...
Поки написав до Вас цього листа - так знесилився, що ледве держуся... Отаке стало тепер моє здоровле! Хто його знає, як мені й жить з такою слабістпо надалі? Хоч би ще можно було встроиться мені в Київі так, щоб не клопотаться про домашні дрібязкі, той ще - півбіди, можно було б жити - так де ж там, коли й обіда собі не знайдеш поблизу, бігатиму до Франсуа, а вже про иншій комфорт - нема чого й думати, чиста біда... Оце головна причина, яка може примусіть мене виїхати з Київа, бо якось в иншіх місцях удавалось мені встроиться спокійніше і зручніше, а в Київі - як заворожене для мене місце, не удається... Коли почуваєш себе слабим, то всяка дрібниця нервує і ще більше знесилює...
Всього найкращого бажаю Вам!
Л. Жебуньов.
