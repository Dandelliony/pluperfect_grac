Зараз почитали гуртом (випадково знайшов я тут кілька свідомих українців і сьогодні звів їх до купи, бо досі не знали одно одного) статтю Піснячевского „Про наше життя” і... наче промінь соняшний майнув перед нашими очами!.. От так слід писать, щоб розвинуть український] рух, а не скіглить та лаяти, як це
звичайно роблять Ваши кулешики і думають, що в тим самозневажанні себе єсть гражданська доблесть... Це ганебне відно-шеннє до справи, а не доблесть! Давно вже треба його покинуть, а вони усе скавулять, один одного на всі боки лають, та ще й оглядаються з пихою круг себе: „От мов, як я втнув”... Гідко й згадувать про таку писанину! Якби Ви бачили й чули, яке враженнє зробила на моїх слухачив ст[атля] Піснячевского, як їм самим захотілось теж що небудь зробить для справи, і зараз же пішли з охотою на мою пропозіцію уладнать українську] бібліотеку в санаторії Олександрівській, в якій перебувають за рік сотні людей, а потім повертаються до дому - як би Ви оце побачили, то, певно, залишили в газеті всяке скіглиннє... Хвала Писнячевському ! Очевидно, що наступає черга таким діячам як він, а кулешики сидітимуть по своїм норам, та потихеньку скавулитимуть, бо без цього вони не можуть, звикли і не розуміють завдання часу... На щасття наше скавуляччі статті в „Раді” поминають читачи, як я дізнався тепер, так що одповіді Піснячев[ського] Єфремову не зрозуміли мої слухачи, бо статтій Єфре-мова „З нашого життя” не читали: як побачили довгу росправву його, то й поминули, на мою радість що до клубу. Ні в Харьк[ові], ні в Полт[аві] ніхто не прочитав тих статій і ніхто не знає того, що він писав про клуб, а то, може, й перепинило б заходи про клуб в Харькові, і я, розуміється, нічого не казав. Ну та годі по це, лучче до справи взятись: на днях поїду в санаторій, подивлюсь, що там за люде єсть, кажуть, що й діректор там такий, що хоче завести українську] бібліотеку, та не вистачає грошей, бо санаторій для бідних хворих, дешевий, і содержується на благодійні заходи. Коли це все правда і побачу, що варт поклопотатись, то прохатиму Вас і О[льгу] П[етрівну] засилати дурно „Раду” і ,,Рід[ний] Край”, а книжок вистачу туди на власний кошт.
І цього листа пишу для Вас одного. Бувайте здорові ! Ваш Л. Ж[ебуньов].
Ви, мабуть, здивуєтесь тому, що другого листа пишу Вам про „Раду” на протязі двох днів... але ж їй богу не можу вдержатись, коли діло торкається тії справи, про яку болить моє
серце... Хоч і обридну Вам, так принаймні висловлюсь, і од того легче на серці стане. А болить воно через те, що чогось мені здається, що передплатникам] не вистаче того числа, що було чи єсть при кінці року.
