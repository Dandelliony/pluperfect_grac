Тільки що був у мене Калужській, довго я балакав з ним і переконався, що він дійсно поставив би розповсюдження „Ради” як слід, але... не хоче їхать в Київ. „Кіевекій Голос”1 предлагав йому 100 карб, на місяць, та й то не поїхав, бо заводе собі тут інше діло: транспортну контору. А от що він порадив: єсть на світі, а тепер він у Київі гостює, Григорій Абрамович Толчинсь-кій, котрий служив в Криму, в конторі якійсь кримської газети, добре знає цю справу, чоловік молодий, моторний, честний і має повну змогу завести широкі зв’язкі; газета була задоволена їм, та начальство вислало з Криму за політичну „неблаго[на]деж-ність”. Зімою (сю зіму) він жив в Міргороді, продавав од Калуж-ського „Раду”. Тепер не має ніякої служби і, каже Калужскій, що з радістю піде служить в конторі Вашій, бо він бував в редакції, і люди подобались йому. Калужскій раде його не в „зав[і]ду-ющіе” конторою, а просто - в агенти по розповсюдженню газети, на виїзди по иншим городах і т. д. на жалованнє 40-50 карб, та якійсь там процент за придбаннє передплатників, оповісток і рознічний продаж. В Криму він получав 65 карб., а тепер і меньше візьме. Я вже казав, що він тепер гостює в Київі, або біля Київа у родичів (брат його має якусь мануфактурну торговлю в Києві), так я прохав Калужського довідаться - про адресу його і написати, щоб Григорій Абрамов [ич] прийшов до редакції. Майте це на увазі, і не упустіть його, принаймні побалакайте з ним.
Може таки й згодиться чоловік для „Ради”. Не можно ж так вести діло! Скажіть в редакції, щоб не одіслали його, коли Вас не буде там. Я сам ніколи не бачив Толчинського, але чув, що він здатний вести цю справу. От тільки боюся чи не с[оціал]-д[емократ] він? Побалакаєте, побачите. Коли б і не погодились з ним, то може він пораде кого. Євреї скрізь мають зв’язкі. Коли ж погодитесь та поведе справу добре, то з часом зробите його завідующим конторою. От тільки... чи уживеться він з Сініцькім2? Тут люди кажуть, що з ним не уживаються, не знаю: правда це, чи ні? То вже Ваше діло, якось зладнати відносини.
Кому ж Ви препоручите редакцію, як поїдете з Київа? Як би не вийшло якого великого скандалу в роді торішняго), коли препоручите чоловіку непевному, нетвердому... Чи не взявся б Матушевскій? Хоч навряд він „твердий”! Добре, що Ви добудете в К[иєві] до 10 іюня, бо я мушу спинитись в К[иєві], щоб візіро-вать паспорт (напишіть мені в усякім разі адресу австрійського консула), і хотів би побачитись з Вами, а раніш іюня навряд встигну вибратись. Ще поїду в Х[арків] радиться з лікарями. Про 10-у адресу, яку поминув, я вже писав Вам: Станція Гоголево, Кієво-Полтавской жел[езной] дор[оги], въ м. Устивицу, Данилу Петровичу Омельченко.
Коли дістанете собі коммерційного чоловіка, то нехай він знайде Вам кращий папер для газети, бо це не папер, а якась ганчірка, на який дуже трудно читати, навіть привикшим людям до читання, а не то що селянам. А до того ж ще й шрифт поганий, і не витискується як слід. На такому папері Ви не побачите тепер ні одної газети, навіть самої біднійшої, а це має своє значіння, бо публика звикла вже до елегантних виданній і звертає увагу на показну сторону. Подивиться, на якому паперу друкується ,,Рід[ний] Край”, або „Рідна справа”, та яким розбірним шрифтом, а воно ж коштує не дорожче Вашого, оскільки я чув про цю справу.
Так от, мій голубе, як Ви до наших клопіт про ширення „Ради” доложите ще ті поліпшення, про які пишу Вам уже в 3-му листі, тоді тільки газета і піде в ход, а без поліпшенній - нічого не зробимо. Сховайте оці мої три листи, та як обійме Вас сум
про стан „Ради” - перечитайте їх. Вони писані кровью мого серця... Поліпшення такі: комерційна справа, літературна (різноманітність і недопущення с[оціал]-демократичних] сгатій) і технична. З початку цього року писалося більше в „Раді” про національні речі, а тепер і того нема.
Тільки що одібрав листа од Кобринського5. Пише, що закордонні лікарі посилають хворих на ішіас6 лічитись в Россію на лімани, то й мені раде те саме. Отаке то. Поїду ще в Х[арків] порадиться. Коли й там скажуть те ж, то за кордон не поїду.
Л. Ж[ебуньов].
