Тільки що одібрав Вашого листа, який приглушив мене, як грім... Я доводив Вам думкі і висновки про „Раду” не для Вас, а для тих людей, з кім говоритимете про неї, але ж це даремно було, як виявилось з Вашої подорожі. Тепер зостається Вам добитись безпосередних зносин з Василем Федоровичем, і я не можу допустить, щоб не можно було добитись побачення, або - в крайнім разі листування з ним певним шляхом, а не навмання. Ви скажите, що це Вам ніяково, не годиться і т. д., але ж тоді чого ж „болить серце” Ваше, закриваючи газету, коли Ви не можете подолати цю „ніяковість”?! Або Ви самі не певні в тому, що треба видавати газету? Тоді, чого ж нарікаєте на мене, що я довожу Вам потребу газети? Що небудь одно мусить бути і на тому треба стать: або газета не потрібна, або, коли потрібна, треба побороти всякі „ніяковості” і вжить усі заходи для того, щоб надалі вона жила. Пишу Вам на спіху, не можу більше писати.
Не доводьте мені про Ваши матеріальні обставини, бо я ж ніколи не казав і не думав, що Ви „не хочете” давать гроші на, ,Раду”, а з другого боку я буквально не розумію того, як можно, не маючи засобів навіть для виплати % по боргам, і, бувши примушеним продавать дім, одночасно з тим витрачать 7000 р., на той „шматочок”, який надалі вимогатиме ще більшого росходу?!.. Коли через те, щоб не втеряти 1000 р. задатку, то Ви ж самі кажите, що якась там пані позакупляла всі участкі, сподіваючись на великий заробіток (зазнав я цей„заробіток”!..), то, певно, що й Ваш „шматочок” взяла б, навіть з баришом для Вас. Або я, через свою недотепність в ,ділах”, не розумію Вашої вигадкі? Може й так.
