Знаєте, любий Євген Харлампієвич, через що Ви „співаєте все старої та старої”? Через те, що Ви зовсім не бачите, навіть не знайомі з людьми сторонніми, крім маленького гуртка своїх людей, і нічого не чуєте, що гомонять ті сторонні люди, як впливає на їх українська пресса, як руйнує вона стародавню рутіну, що до українства, а про молодь я вже й не кажу... Ви зовсім не свідомі в тому, що робиться (краще сказать - відчувається) по за
межами Вашого гуртка і Київа, і от ця несвідомість надає Вам ще більшого пессімізму, до того, що Ваш природний (чи природжений?), а звідні вже - „співаннє старої пісні”... і як що, хоч трохи невдале виходить з газетою, то вже й „не доросли до газети” і таке инше... Я в 100 раз більше Вас вештаюсь по світу і заглядаю в найріжнороднійші куткі, і мене тішить не тільки похвала українству, а й те, що люди споряться про українство, навіть ганьбять його, коли воно чим дошкулить їм, як оце дошкулила Русова на з’їзді „лиги образованія”, що аж сюди пише Фальборг: „И откуда взялось это украйноманство? Точно изь головы Минервы родилось, и всюду носъ суетъ! И при томъ, какой тонъ усвоило себ±!... Это раздражаетъ, и если бъ оно не было все таки угнетено (оце „все-таки” подобається мені), то, право, надо бы положить конецъ этимъ дерзкимъ домогатель-ствамъ...”. Оця виписка з листа переповнила моє серце радісттю, бо це „раздраженіе” межує вже з тим, що через кілька років Фальборг напише: „Надо считаться съ этимъ украйноманством!”. От як, голубе мій, а Ви - „не доросли до газети”... Розуміється якби були Шевченки, Драгоманови і т. д. Було б краще, але... друже мій, покажіть мені в россійській літературі Пушкина, Лєрмонтова, Тургенева, Добролюбова і т. ин. - буду Вам вдячний! Один тільки й є Толстой, та й то через те, що смерть забула про нього... Сторонні люде дивуються, навіть неймовірним здається їм, що на протязі 4 літ з’явилась українська література і „приличная пресса”, як оце довелося мені чути в санаторії, а Вам усе здається нікчемним...
Сьогодні нишком навернувся до санаторія (сучі лікарі не пускають досі) і як раз настиг на лаштуваннє сцени до спектакля домашнього „По ревізії”, питаю: „Чом же не граєте російської п’єси?” - „Не люблять хворі”. - „Та більшисть хворих не розуміють по українські?” - „Кажуть, що зрозуміють, бо трохи вивчились, чуючи нашу розмову по українські та читаючи українські книжки. Я вистачив до санаторія української літератури на 40 карбов. і весь санаторій заходився читати ці книжки. Та й багато иншого міг би Вам росказати, але ж Вам що не кажи, то Ви все „співатимете старої”... Така вже Ваша вдача! А от, що книгарня
вторговала в 1908 році на 27000 карбов. (замість 19000 р. в 1907 р.) - так про це Ви й не поминаєте, наче не знаєте...
Теж саме й про число передплатників: передплата збільшується, головно на протязі року, як і по всіх газетах, і, певно^ що в цьому році буде більше 2000. А от, що треба необхідно зробить: оголосить в „Раді” од імені книгарні, що історії Аркаса вже нема в продажі, бо ті примірникі її, що зостались непродані, тільки для рокових передплатників „Ради”, а так, без передплати на „Раду” - не можно купити її. В такім роді треба скомпонувать дотепну оповістку, та й помістить на видному місці в газеті, наче відповідь на запитання в книгарню про покуп історій. Ця оповістка наддасть передплатників.
Чому нема сторонніх оповісток в „Раді”, які були торік? От же треба упорядковати контору, щодо цієї та й до инших справ! Чому не „клеїться” з Кучерявенком? Він же так охотився... Бувайте здорові. Поспішаю на збори... Ваш Л. Же[буньов].
Чи не ущухли морози в Київі? Я написав Чернях[івській], щоб вона виписала Коваленка з Полтави читать реферат в Клубі, то Ви побалакайте з ним уважно про співробітництво в „Раді”.
