Дорогий Євгене Харламповичу! Яка це нестерпима мука - нічого вірного і докладно не знати про Вас та й про инших, про стан теперішній в Києві і таке інше. Большевицькі газети брешуть, що наче б то Центральна Рада арештована, де-хто, як от Петлюра, вбиті і т. д. Будь Ваша ласка, ради Бога, напишіть певні відомости! Сьогодні харьківські газети (з Києва - ніякіх нема) сповістили, що німці справді йдуть рятувати, і по городу бігають люде, з радістю сповіщають один одного, в Полтаві наче мобілізують військо, і це, кажуть, обурює призваних: „Три роки мучились, а оце знов!!!”. Большевицького війська тут мало, потягли все до Києва. „СовЬт робітничих і солдатських депутатів) окріп (головні діячи - жиди) і збіраються на ближчих днях ліквідувати земські повітови і губернську управи, сільські уже ліквідовані, а замісць їх - комісаріати. Скликаний губернський з’їзд селянський. З них 600 большевиків, а 180 українців, що признаюсь Центральну Раду київську. В городі покі що тихо, хоч скрізь панує 
большевізм. В населенні все більше чується незадоволення їм, однак голосно ніхто не сміє говорить про нього. Настрій дуже нагадує колишнього білого терора. Знов таки прошу Вас написати про себе, і про все... Вчора взяв у Цімба-ла1 кілька чисел ,,Нової Ради” за січень (мені редакція не сподобилась посилати, хоч 2 моїх дописа помістила, якесь дивне відношення!..), та з тих чисел нічого певного не взнав про те, як складався і чім кончився міністерський крізіс, бо останнє число -11 січня. От до чого дожили! А далі, очевидно, ще гірше буде. Чи й тепер Вам кортить побачить тую будучність? Нетерпляче дожидатиму Вашого докладного листа, тай не я один дожидатиму, а ще й Григорій Григорович1 2, котрий переказує Вам поклона, Павло Іванович3 - хворий. Міцно обіймаю Вас. Всього доброго!
Л. Жебуньов.
