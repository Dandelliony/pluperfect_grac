Дорогий Євген Харлампович! На Вашого листа од 18 грудня одповів одкриткою, а оце знов - не можу заспокоїтись од того враження, яке лишилось од Вашої звістки про те, що нема Вам чім жити... Чом не продасте дачу в Криму? Тепер Ви могли б взяти за неї чималу суму, та не з приватних покупців, а з якого-небудь товариства, що купує для санаторія. Оце весною шукатимуть товариства, і я чув про одно московське. Коли хочете, напишу до Москви, як тільки почта туди стане ходити, і направлю до Вас? Майте ще й те на увазі, що держать тую дачу у Вашім впадінні може й не слід, бо недавно довелось мені чути од інтеле-гентного кримчака таке: коли справді утвориться кримська автономія, кримчаки думають знять мову у своєму сеймі про „принудительный выкупъ” дачних володінь, щоб їх усіх перевести до прирождених кримчаків, аби ті володіння з дачного стану перевести під садки фруктові. На зьїзді в Сімферополі вже говорилось потихеньку про те, але вирішили одсунуть цю справу надалі, коли утвориться автономія, чи республіка. Татари ж мріють про те, щоб на викуплені (а може й просто одібрані) землі викликати нащадків тих татарів, що колись повтікали, або були примусово виселені з Криму до Турції, і вже з того приводу завелись зносини, розшукують тих нащадків. До дачників з Росії виявляється сильна ворожнеча, але поки ще криється в тісному гурті татарів. Одним словом-націоналізувати: край. З Турції приїхали агітатори-фанатіки і в горах, де живуть татари, мають великий вплив. Усе це держиться в тайні, так скритно, що й місцеві росіяни не знають того, тільки помічають, що татари стали дерзкі у звичайному поводінні, і поясняють собі загальним революційним настрієм. І мені це сказано під секретом. Тому й Вас прошу не росказувати, а тільки - мати на увазі. Я виявив Вам цього секрета тільки для того, щоб застерегти Вас. До Криму й Кавказу наїхала сила багатих і вельможних панів, бо там нема революційної розрухи, а тільки - звичайне грабіжництво, котрого меньше бояться. Наймають і купляють дачі за божевільну ціну. Бувша моя дача продана за 85000 р., а я продав її за 13000 р. Правда, новий власник втік з неї, як на сусідній було вбито Горемикіна1, жінку і зятя. Мої родичи продали дачу (між Алупкою і Семіїзом, % десятин з домом) за 350,000 р. Так от, і поміркуйте про це, щоб не спізнитись з реалізацією дачі, бо час для того ще є. На весні й можете збути її.
Дивно мені й те, що при Вашому матеріальному стані з Вами „живуть всі три сини, один навіть з жінкою, а прибутків з маєтку вже нема ніяких”. Невже таки живуть на Ваш кошт дорослі і здорові сини? А Ви мусите взять якусь там роботу!.. Це так обурило мене, що не можу змовчати, але... мушу прикусити собі язика, щоб, бува, не розсердились Ви на мене...
Дякую Вам за клопоти про матеріял мені для перекладу. Коли б то він надійшов! Закликають мене утворити і редактувати земську газету (коли будуть у земстві гроші), та й не знаю, чи братись, бо співробітників тут (по спеціальним справам: хліборобство, садівництво, кооперація, фінансова і инші) страшно трудно знайти (я вже пробував), усі завалені роботою, а я не тямлю про ці справи, тому й боюсь братись. Узявся було за секретарство в
Союз-банку2 та й мусів покинуть, бо мучився цілий місяць тією думкою, що мені утворили сінекуру: цілком нездатним оказався, не прийма моя голова тих справ та й усе, і ця нездатність остільки понижає мене у власній свідомости, що й не сказати Вам... Послав Вам листівку про те, чи нема словника у когось з старих громадян3, київських чи одеськіх? Чи не позичили б мені його до літа? Хочеться чепурненько перекладати, і воно таки удається мені, але ж затягає роботу, згадуючи звичайнісеньке слово, котрого добре знаю, та не пригадаю зразу, читаючи російську книжку. Чи не вийшов словникрос/їйськоу-український Дубров-ського4? Хоч і не думаю, що він буде дотепний, та все таки хоч трохі допоможе. А до того ще - роздражає мене моя давнішня псіхічна хвороба: не можу кілька рядків написати без помилок -або випущу якусь літеру, або не ту поставлю, і через те завжди моє писання повне описок, нечисте. Ну та це - на бік.
З Ваших обох листів бачу, що Ви й досі не можете очутитись од враження про силу українського руху, бо не сподівались тієї сили через Ваш вічний скептицизм. А я приняв тую силу спокійніше, бо моя віра в українське відродження ніколи не отруїва-лась скептицизмом і ніколи не хиталась, а коли і впадав в одчай з приводу якіхсь заборон, то тільки через те, що заборони одсува-ли неминучий рух. І знаєте, що переповнило мене такою вірою? 15-тилітні близькі стосунки з мужичьїм елементом і знаття псіхо-логічної вдачи його, нахилу і смаку... Ви ж знаєте мою щоденну роботу. То я не тільки навчав і нахиляв до свідомости, а ще й сам вивчав їх, і переконався в тому, що нація відродиться. Бентежила мене тая віковічна пасівність уславлена, але ж тепер і ця небезпека зникла і ось через що: в історії народів помічається, що якась незвичайна, масова, подія, або вибух, неймовірно зміняє (у Франції - „жакерія”5) псіхологічну вдачу народа, викликає таємні, потенціяльні риси вдачі, котрі після вибуху уже самі, поволі, розвиваються. У ближчих часах ця зміна помітна на жидах. Вони ж з віку-вічного уславились тим, що завжди брали гору (в матеріальних справах) хитрощами, а не явним опіром чи протестом. З початку ж 80-х років, коли вибухли нечувані погроми, серед молоді жидівської став виявлятися акгівний протест і нахил до явної боротьби. Кудись поділась уславлена, теж віковічна, уславлена до анекдотичности трусость їхня, і молодь тая одважу-валась на героїчні вчинки, котрі доводили до смертної кари, та й тепер теж саме виявляється. Отже, сучасна революція, а головно - боротьба активна з большевиками, чи з урядом раніще, також зміне вдачу у тих, хто бере участь в тій боротьбі. То нічого не значить, що й серед українського війська є большевики - грає ролю тут звичка до активної боротьби. Вона врятує од загибелі придбання свідомости за часи революції і не дозволить народові знов нахилить голову в ярмо національної неволі, як було після хмельнищини. В тому переконує мене не тільки теоретичне міркування і приклади з історії, а знов таки мої близькі стосунки з моїми солдатами-розбишаками (сподіваюсь - бувшими). Я роблю з ними всякі псіхологічні експерименти і ця робота така цікава, що іноді захвачує мене вщерть... Поширенню національної свідомости у величезній мірі сприяє те, що сталась революція під час війни, коли сила люду була мобілізована, а не сиділа дома, солдати рознесуть свідомість так, як не зробила б наша агітація по селах ніяка. А коли ще повернуться до дому бранці, про котрих кажугь, що вони набрались там не тільки свідомости, а ще й культури - уявіть собі, що це буде!.. Що солдати розбештались - те не обходить мене, бо це розбещення скоро сплине, як тільки втихомириться усе. І цей висновок я беру також із стосунків з моїми розбишаками. Недавно прийшов до мене офіцер тієї роти, чи взводу, в якому є мої солдати, і питає мене про те, як я досяг того, що моїх солдатів не пізнать, і це мене дуже втішило, бо я думав досі, що вони тую зміну удають тільки в моїй присутности. Офіцер каже, що навіть матюків перестали вживати. Оте саме зробить з ними життя тихомирне. Так що ми всі націоналісти (я не боюсь цього найменування, бо воно вірне і не соромлюсь його) можемо спокійно вмерти - наша праця не пропала дурно, а от що до політичного та економичного стану - діло кепське, і я цілком приєднуюсь до Вашої думкі про те, що з України стане руїна, тільки не через большевізм. Як ближче придивишься до цього руху у низах - який там большевізм, се б то яка там партійність політична! Нічого такого нема, а просто, кажучи словами Керен-ського6: „взбунтовавшіеся рабы”, та ще - мстивість за колишнє згнущення над ними. Ото й увесь большевізм. Спинить його не можно (хіба що німці прийдуть та втихомирять!) - він сам спиниться, бо людська натура не може винести довгого напруження нервів, допоможуть тому спину й самі мужики: будуть тисячами вбивать руйників, та воно й починається: у Костиноградському повіті захопили цілу шайку розбійників (вони ж убили і семью графів Орурків), знайшли у них список 70 намічених до грабіжа панів і багатих козаків і зразу ж вбили 8 душ, а останніх повезли до Миргороду, щоб міргородці повбивали, бо намічені були найбільше з міргородського повіту. Словом - одбудеться подія, описана Коцюбінськім8... забув, як називається цей дивний твір.
Також, як і Ви, не вірю тому, що Центральна Рада9 доведе до порядку і часто мені здається, що з неї - одна бутафорія. Велика заслуга її в тому, що вона збудила національний рух і тим обмежиться її вплив. Заслуга ж та ніколи не забудеться, як і ті люде, що сотворили її. Мені часто дорікають і дивуються тому, що я не взяв участи у складі Ради і не силкувався стати у передніх рядах її. Але ж, їй богу, не зробив того через те, що не визнаю себе здатним до високої політики, навіть противна вона мені, бо без брехні не вдієш нічого в політиці, вийдеш дурнєм без діпломатії. Моя роля і робота маленька, і вона задовольняє мене, не хочу більшої, вишчої. Втішає мене і моя незначна робота, бо тепер зустрічаю (найбільше у війську) чимало людей, котрих навернув до справи, і радію з того, що вони випливають на широке поле. Випадає стрінути і таких (більше з інтелегенції), котрих бувало, варив, варив та й плюнув на них, а тепер вони такі завзяті націоналісти, що й не підступайся до них, і на мене дивляться з гори... Особливо противні мені „українці  1 917 року”, і я не вірю їм ані на крихту. До речі сказать: Баталій10 тепер один із самих завзятих українців у Харькові, а памьятаєте, яку він мені штуку утнув в Петрограді, і пошкодив моїм клопотам за Грушевського, та згадайте його промову в Державній Раді про українську школу, щось в роді того, що українська грамота потрібна тільки „въ глухихъ отдалЪнныхь хуторахъ”, та й потрібна тільки для того, щоб швидче дійти до російської... Де в них совість, щоб виставлятись тепер українцями?!
Як боляче вразила мене телеграма в „Раді” про арешт Стеб-ницького11! Випустили його чи ні? Коли ні, чому Центральна Рада не робе заходів з того приводу, бо кого, кого, а Стебниць-кого не можно оддати на поталу отім песіголовцям. Я був дуже обурений тим, що його не взяли до секретаріату, бо з кім його можна порівняти? Обурений і на самого Стебницького за його скромність. Коли б секретаріат склався з таких людей, як Стеб-ницький, то справді утворилось би правительство українське з тактовним поводінням... Чого це усунули Петлюру12? Чи не на лихо це вийде, бо Петлюра дуже популярний у війську, і я не знаю, хто може замінить його, остільки як він відомий? Тутешні солдати ставляться до нього, як до Бога. Мене дуже обходить внутряшній стан і склад малої ради і секретаріату, і я був би Вам дуже вдячний, коли б Ви писали мені про те. Ви ж усе знаєте через синів. Тут політикою майже не занімаються, а розвинута велика і сильна робота, що до освіти народу, розвинута у земстві і поза земством. Наша „Просвіта” утворила курси українознавства для інтелігенції, і од слухачів (за чималу платню) нема одбою, не вистачає лекторів, котрим платимо по 10 р. за годину. Більшисть слухачів плинуть до курсів з боязні, що їх поскидають з посад, коли не знатимуть мови української, а не з інтересу до українства. Український театр не користується популярное™, хоч трупа - нічого собі, і це завжди так було в Полтаві. Чому це - не розумію. Український клуб занепав, повернувся цілком в ігорний дом, хоч головою клуба - Чижевський.
Чи Ви не знаєте, чому редакція ,,Нової Ради” не отповіла на моє предложения одробити писанням дописів передплату газети, не треба їй дописів, чи що? Шкода мені, як не доведеться читати „Ради”! Про словника не турбуйтесь, бо є тут змога позичить на 2 місяці, зараз мені сказали про те. Вітаю з Новим роком Вас і Юлію Миколаєвну.
3-й день Полтава - як в облозі. Солдати розбили 2 склади з винами, напились і з ранку до ночі, навіть і вночі стріляють по вулицях з гвинтівок і кулеметів не в кого, а навмання. Ніхто не сміє вийти на вулиці. Жах обняв всього города. Чи є вбиті - не знаю. Пьяні не тільки солдати, а й офіцери, де-які і юнкери.
