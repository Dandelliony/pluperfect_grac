Любий Євген Харлампович!
Звістка про упадок числа передплатників до того вразила мене, що враз попсувала моє гоїння... Але падать духом не годиться, а треба братись зараз за де-які приводні засоби. Один з таких, про котрого я вже писав Шерстюку (бо Вашої адреси не знав, а зараз дістав відомость, що їдете до Києва) ось такий: скомпонуйте приводного листа до тих людей, котрі найбільше брались і дали допомогу передплатниками, нахиляли їх до того (вони відомі конторі, хоч і не про всіх пам’ятає контора). Треба тих людей повідомить про число одпавших передплатників з 1 іюля і прохать їх подбати про те, щоб вони навернули до передплати знайомих їм передплатників, бо обіцялись же вони стежіть за тим, щоб нахилені їми люди поповняли передплату (про се було сказано і в відозві, і більшість з них обіцялась виконать сей обов’язок). Написать, чи надруковать на пишущій машині того листа і розіслать по адресам, відомим конторі, якомога швидче, то на осінь побільшиться знов. Восени ж знов вигадаємо такого ж листа, як торік, котрого вже надрукуємо і розішлемо. Тоді й я допоможу, а тепер, їй Богу, не можу... Я прохав і Шерстюка про це, то може він вже й прислав черновика, а коли ні - ради бога напишіть до Дмитра Івановича, чи з кім схочете, або й Ви самі, і зробіть це. Не залиште, пожалуста!..
Аж сюди доносяться до мене грімання на жюрі за те, що воно присудило премію за „Справжні люде”, а „Вентиляцію”3 спортили тим, що розірвали на 2 числа. Не можно цього робить з юмор[истичним] оповіданням. Ну та се пустяки, а от упадок передплатників не дає мені спати... От же, я певний в тому, що коли б „Рада” була така цікава все півріччя, як стала літом, то не було б такого великого упадка. І не я один це думаю, а й пишуть мені про се, та й тут (Ротмістров, є і де які галичане, що пробувають тут) кажуть те саме:,,Рада” літом стала непорівнянно краща”4. Я знав, що так буде — через те й досаждав Вам, та, на жаль, вже пізно добився того... От тепер і втішаймося!
Написав би Вам про себе, та нема нічого такого цікавого: нерви заспокоїлись було, а все инше - хто його знає, чи полегшало? Втішає лікарь, що наче б то пізніш виявиться результат, а чи правда се - невідомо. На вигляд, кажуть, такий самий, як і був. Тут пробуду ще тижнів 2-2 Уг, а потім сам не знаю куди податись до сентября. Коли Ротмістров згодиться, поїдемо в Галичину. Листи почта пересилатиме мені. Як же Вас і Юлію Миколаєвну Бог милує, та може ще які новинки є у Вас. Поспішаю з цім листом, бо пишу його, голісінький, сидячи на Sauffbad’i, а вже вечоріє. Усім кланяюсь.
Щиро люблячий Вас Л. Жебуньов.
Чи не нагадали б Ви Яневському6 про 1000 карб.?
Моя адреса: Sachsen-Dresden. Poste restante, Leonid Sehe-bunew .