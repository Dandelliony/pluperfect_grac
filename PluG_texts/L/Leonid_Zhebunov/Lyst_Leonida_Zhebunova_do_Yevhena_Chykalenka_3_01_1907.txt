Цей лист призначається для Вас одного.
З новим роком поздоровляю Вас, дорогий Євген Харлампієвич, і щиро, сердечно, бажаю Вам здоровья, бо нема на світі нічого кращого, як здоровье! Це вже я добре знаю, як уже 4-й місяц[ь] лічу себе за інваліда через хворобу... Якби не хвороба, то я на святках непремінно приїхав би до Вас у К[иїв], хоч би для того, щоб докладно висловить мої думки про „Раду” під новою редакцієй. Ви знаєте -як близько до серця я приймаю справу української пресси, бо вона має велике значення для укр[аїнського] руху, і через те прошу Вас вибачити за те, що я набиваюся своїми поглядами на се діло. Так от, кажу, як перечитав я 1-е число „Ради” та послухав, що гомонять читачи її (я завжди пильно прислухаюся до того гомону), так у мене й серце упало... Се число дуже не подобалося (а инших вразило змістом статті, ,Наша газета”1), не подобалося як мовою, так і иншим складом матеріялу. З мови дехто сміється, а більше обурені і сумують, що нашу гарну, „музикальну” мову навмисно псують, а я сумую через те, що газета пропаде, коли Ви не повернете „Раду” до торішняго ладу і мови. Отже, я казав Вам, що цупко держиться за Матушевського, бо він дуже гарно поставив газету, а тепер кажуть: „Неможливо для розуміння” написали статті (особливо, „Наша газета”) і передплачувати не хотять. Відокремленнє газети для послуг тільки інтеллегенції (де та наша інтеллегенція? Скільки її?..)
розуміється значно зменшить число читачив і передплатників, це-пагубна думка і діло для української газети, яка не може, ні в яким разі, держатися передплатою тільки інтеллегенції, і мусить умерти, як помер „Украинскій ВЪсгникь”. Навіть дрібна інтеллігенція (учителі, попи, приказчики, писарі, розвинені козаки і крестяне) не може читати „Ради” в новій* редакції і не схоче... Се певна річ. Коли стільки обурення висловили редакції за торішню мову, то що ж тепер скажуть? Уявіть собі, яке враженнє вона зробить на селі, та й городскій інтеллегент зможе читати тільки перекладаючи... Чутно, що серед полтавців багато людей дожидало „Ради” під новою редак-цієй4 з великою цікавістю, але як прочитали 1-е число - не хотять передплачувать, кажуть: „Противна мова і треба вигранувати багато часу для читання, бо за один раз не зрозумієш”. Оце ж я переказав Вам вражіннє з боку техничного, а ще міг би сказать досить і з иншого боку, та багато треба писать про се. Може Ви приїдете в П[олтаву] на 5-е січня (обіцялися Чиж[евський] і В[олодимир] М[иколайович] приїхати) - тоді я більше скажу, а тепер тільки побажаю Вам, щоб не дістали ще більшого дефіціта, ніж торік... Дуже боюся, щоб „Рада” не вмерла свою смертю через реформу її... І на що Вам треба було реформувати її на такий лад? Бувайте собі здорові, та не сердьтесь, що я втручаюся в се діло...
Добре було би, якби приїхали на 5-е січня! Щиро шануючий Вас Л. Ж[ебуньов].
От тільки що прийшов до мене чоловік і каже, що вчора в городській управі слова: „робучі масси”, „відгомони” та ще якесь (з 1 числа „Ради”) зробили веселу сенсацію...”. Чи не прикро се чути?!..
Скажіть в конторі „Ради”, щоб не засилали мені 2 примірники, бо я заслав гроші тільки за один.