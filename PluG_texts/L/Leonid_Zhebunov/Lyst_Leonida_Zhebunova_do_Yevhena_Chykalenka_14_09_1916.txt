Дорогий Євген Харлампович! Не знаю чи доведеться мені поїхать до Вас у гості, бо настав тут такий холод (та, мабуть, і у Вас, бо пишете, щоб я взяв з собою тепле одіяло. Мабуть, і в домі холодно?), що я ніяк не нагріюсь і уникаю, оскільки змога, вихода з дома, бо моя надія, що я цілком одужав, трохі похіт-нулась: як стало холодно - відчувається в нозі біль. Так ото я й думаю: чи не підождать, поки стихне цей проклятий ледяний вітер? А поїхать до Вас мені дуже кортить, кортить, щоб рос-казать мої вражіння з літняго перебування в 4-х місцях (був і в Полтаві, шукав собі помешкання, і, на великий мій жаль, не знайшов: город - переповнений). Дещо з тих враженнь є цікаве і варто увагі, може й Вашої. Кращі, приятніщи враження нехай роскажу як побачимося, а от про біду, яка насувається - не вдержусь. Біда ця - випродаж книжок, лишається заваль, якої не купують, та й користі од неї нема. В якій мірі оказується недостача книжок - можете судить по тому, що на запит полтавської книгарні за готові гроші книжок на 450 р. Степаненко1 міг послать тільки на 200 р. На запит кременчугської книгарні, теж за готові гроші, щось на кілька сот рублів - послав на 150 р. і т. д. Кинулись до книгарні до ,Яаса” - також не задовольнив. Гадяч, Лубни, Лохвиця стогнуть од згагі до книжок - нема де взять. Кидались і до Петрограда - той самий результат... Усе це росказую я про міста мені особисто відомі, де я був свідком того горя... а що в инших містах - того і не переказать. Полтавська і кременчужська книгарні з нового року і до цієї пори вторговали за книжки і вироби більше, ніж за всі 5 років передостанніх. Про Катеринослав і говорить нема чого...
От і подумайте: яка трагедія для руха настане у ближчому часі, коли і останні книжки зникнуть з полиць книгарськіх. Преси нема, інстітуції усі зникли, инших засобів не вигадано, та й неможливі вони. Єдиний засіб, що лишився ще (книжки), і робить такий вплив, якого, мабуть, ніколи не було, і той - на передодні кінця... Уявіть, що це буде! Це ж смерть... Недавно я бачив Кащенка3 - так той за голову хапається од жаха...
Ті дрібні книжки, що й зараз виходять, доводять можливість видання з боку цензури, а от - дорожнеча, вся біда од неї. Розвинуть тепер видавництво можливо тільки з убитком для видавця, а для того потрібні чималі кошти. Де їх дістати? Оті видавництва, що засновуються в Катеринославі, Одесі та Київі, засновуються як мокре горить, - дрібниці, котрі біди не винищують. Треба чималого капитала. Коли взять до увагі важливість літератури в цей екстраордінарний час і той запит, що розгорнувся тепер, розміри такого, якого я не памьятаю, то мені на думку спадає неминучість торкнутись якогось особливого джерела... Не особистого чиєгось. Я не компетентний в справі такого джерела, а хочу, щоб люде компетентні подумали серіозно і негайно про важливість видання нових книжок і поновлення старих, найбільше ходких, хотів би я, щоб порадились вони, та й мене запитали б тоді, коли вибіратимуть з каталога старі книжки для видання їх знов, бо в цій справі (ходкості популярності книжок) я визнаю свою 
компетентність, і Ви розумієте через що я свідомий в тому. Так от, бачите, які думки, яка біда не дає мені тепер спокію, не можу дати собі ради, нема з кім побалакати про цю справу, то і вдаюсь до Вас: чи поділяєте Ви мої думки, чи визнаєте Ви сучасну трагедію? Сподівався особисто побалакати з Вами про цю справу, так от же проклята погода перешкоджає, а до того ще - як намучився подорожуючи до Полтави, на Харь-ківщину, а звідти - до Київа, то тепер лякаюсь, коли присниться мені вагон, носильщики, пакунки і т. д. Справді, замісць кари за злочинства треба злочинців примушувать подорожувати тепер... Приїхав я до Київа 2 дні назад, з таким тяжким почуттям, що й не росказать Вам. Ще ніколи за своє життя не почував я в Києві себе так тяжко, сумно, одиноко, наче на кару яку приїхав... Коли б була можливість влаштуватись на життя десь по за Київом - ні одної години не лишився б тут... Сам не знаю, чого мені серце так болить, наче передчуваю якесь нещасття. А про те - хіба тепер - щастя?! 
Нехай воно задавиться...
Бувайте здорові, перекажіть поклона Юлії Миколаївні та напишіть мені, чи може скоро самі прищите до Києва? Чи правда, що думаєте зімувати в Перешорах? Ваш Л. Жебуньов
Кременчужська книгарня вторгована за рік 10000 р., з того за книжки - 2500, а могла б вторгувати 5000 р., коли б були книжки і скрізь так.
