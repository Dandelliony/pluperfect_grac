Цей лист - для відомости Вам одному.
Ялта, 22 декабря 1908 Високоповажний Євген Харлампієвич!
Багато верстов проїхав, в двох городах зупинявся, настраждався од холоду, дещо приємне чув, як от, що в Харьк[ові] вже подають проханнє на український] клуб, або те, що стан студ[ентської] громади в Х[аркові] значно покращав од торішняго, але головно інтересовався я (бо наступає новий рік) відношеннєм до „Ради”, і от про це вислухав силу балачок. Зводячи їх до купи, я помітив, що інтересу до „Ради” більше, ніж раніш було. Може через те й докорів більше чув, як взагалі буває, коли інтерес стає на місцє байдужости. З цього боку можно радіти, але сила докорів зменьшус радість... Головно докоряють тому, що в газеті редакції не видно, а найінтересніші статті - сторонніх людей, при чим особливо одмічали з похвалою статті: Доманицького, Піснячевського, Дорошенка, короткі статті Єфремова (довгих расправ його зовсім не читають, за виключеннєм орто-доксів-українців, які хоч заглядають в ці розправи), Просвітянина (Шелухіна) і Василька; так от і все, що звертає увагу читачив що до самостійних статій. За тим, скаржаться на одсутність закордонного виділу* (хоч би, кажуть, про головні події було) і на малу російську хроніку, взагалі бажають більшого змісту газети, хоч би й за вимогу передплати, бо тоді, кажуть, „Рада” замінила б російську газету, а тепер - ні, треба ще виписувати російську в додаток. Про шрифт газети чув я стільки докорів (навіть сьогодні чув, бо й тут є передплатники), що й переказати Вам не зможу, а про папір кажуть, що він годиться добре „на подтірку”, а не для газети. Прямо лаялись за вибрики проти одесітів, проти Коваленка (хто тільки не говорив про те, то усі були на стороні Коваленка) і нарешті - проти ,,Р[ідного] Края”. В Харьк[ові] намірялися писати до ,,Р[ідного] Краю” заяву співчуття, не дивлячись на те, що статтями Немо незадоволені, та мабуть, роз’їзд перед святками перешкоде тому. Потім чув я силу докорів за неакуратну доставку газети, росказували прямо неймовірне нехтуваннє проханнями передплатників, коли приходилось змінять адреси, а росказували люде вірні; багато чисел просто таки не доходять, хоч раніш, кажуть, цього не бувало. Дуже хвалять виклад хронік обох щодо розуміння мови, і незадоволені викладом передових статій, вказують на виклад передових в полтавському ,,Р[ідному.] Краєві” і кажуть: „Отже, можно й політичні статті писати так, о усі розуміють”. Очевидно, згадували вони статті Коваленка полтавського, бо він писав ті статті, та я й сам не знаю нікого иншрго, хто б вмів би писати так популярно, як він, і коли б можно було придбати його для „Ради”, то це був би великий прибуток.
От і все, що довелось мені чути про „Раду”, і що я вважав за моральний мій обовьязбк довести до Вашої відомости, і дуже прошу Вас оголошати в редакції, бо за мою послугу Вам - здобуду собі ворогів. Я старався переказати Вам якомога об’єктивніше, але люде можуть подумати инакше...
Бачив я в Полт[аві] Кучерявенка. Йому хочеться в Київ, і коли б Ви поміркували добре та виписали б його до Київа хоч на кілька день, щоб ближче познайомитись з ним, то думаю, що він як раз здався б до контори, бо людина - жвава, честна, ідейна і працьовита, а в конторі необхідно треба - дещо реформіро-вать щодо порядку, економії, і ширення газети. Не можно так спускатись на „произволъ судьбы”, як от тепер стоїть справа... Крім того, не забудьте, що Шерстюк незабаром поїде одбувати кару, а Синицькій візьметься за государственний испит. Брат же його навряд годиться заправляти конторою. Поміркуйте про це... Ну, досить вже про газету. Не наставляти я Вас хочу, а пишу задля того, що українська] газета має тепер, як видно, ще більшу вагу ніж досі було, то й треба пильнувати її. Здоровье моє коли не погіршало, то й не покращало, і лікарі в Х[аркові] і тут неодступно вимагають, щоб їхав за кордон: в Швейцарію або Італію, та біда в тим, що вже багато витратив грошей поки доїхав сюди, то боюся, що не вистаче на подорож за кордон. Погода ж тут така мерзена, що й носа не виткнеш на двір, а душевна нудота - прямо неможлива... Хоч пропадай! Встиг уже й застудитись тут, сидю в отелі безвиходно. Поздоровляю Вас з святками! Ваш Л. Ж[ебуньов].
Писать мені: Въ Крымъ, Ялту, на моє имья і більше нічого* **.
Коли Ви знаєте, де живе Требінська, то пожалуста зараз сповістіть мене, і їй напишіть, щоб вона повідомила мене негайно про своє життя щодо погоди, температури і коштовности життя. Я прохав Лесю це зробить, та, мабуть, вона поїхала кудись на святки і мого листа не одбере, а мені дуже потрібно довідатись про оце все. Лаю себе на чом світ стоїть за те, що не поїхав з Київа в Швейцарію.
Зараз прочитав допись в 286 ч. з П[етербу]рга Русової та й... справді таки „редакціїне видно”, навіть щодо виправки статті, а коректури й зовсім - чорт ма!.. Чи може коректура попсувала виправку? Хоч „анальфабетність” відноситься до редакціонного погляду: і без того простий читач не розуміє силу слів, а тут ще - „анальфабетність”. Чорт зна що...
Забув подати до Вашій відомости: чимало людей питало: „Куди поділись попередні кореспонденти, що писали в отділі ,Дописі”? Цей отділ був найінтереснішій, навіть російські] газети інтересувались їм і перекладали, а тепер, з осени, дописі стали дрібьязкові... Прийміть це до уваги.
Коли б хто з редакційних людей один раз (або хоч і два) на рік об’їхав ті українські] городи, де найбільше передплатників Р[ади], та послухав би, що гомонять про газету, та й сам з свого боку дечого дістав би там для прибутку газети, то було б це вельми користно і газета значно поширилась би. Я переконаний в тому. Аби тільки чоловік той був дотепний, і жвавий. Кучерявенко годився б для цієї ролі.
