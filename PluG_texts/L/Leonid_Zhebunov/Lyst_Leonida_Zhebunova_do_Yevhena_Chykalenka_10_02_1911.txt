Дорогий Євген Харлампієвич! Хоч і нема в мене ніякої нагальної справи до Вас, але так тяжко на серці, що може хоч розмовою з Вами трохи зсуну з себе отого тягаря... Тільки що отпочину од якойсь недоброї пригоди (а одпочиваю я швидко, бо віра в конечність мети, чи ідеала, в мене - непорушна) як знов наскочить щось бридке... Ледве, ледве витрімують мої нерви отаку безпереривну муку... От і сього дня звістка про „задержку” книжки Грінченка дуже вразила, не тим вразила, що наче б ся книжка незамінима, а тим, що як станеться якась пригода, то згадка про те, що є ще преса та книжки - усе полагоджає: нехай все пропаде, аби була б література!.. От же „задержка” другого видання вже дозволеної книжки віщує щось гірше того, що є тепер... Та нехай би й книжка пропала, аби вдержалась преса, бо вона більше значить, ніж книжка, яка випадково попадає в руки читача. А, отже, з пресою теж „неблагополучно” - тільки з иншого боку. На протязі життя я одібрав 6 листів з ріжних городів. Дописувачи, з тих „прихильників”, які дбають про поширення „Ради”, скаржаться на те, що „Рада” на „останніх тижнях знов засохла” (вираз одного автора листа), і що їм дуже трудно насідать на дальшу передплату краткосрочним передплатникам, бо газета „засихає” і доводиться читать хроніку, яка „лучче нам відома з російських місцьових газет”. Розуміється пишу їм, що виною тому недостача матеріалу, але пишу неправду, бо чую, що матеріалу є досить, та він схований в шухлядах редакторського стола, і вірю тому, бо знаю з певно відомих мені прикладів, що як тільки сховає якусь статтю в шухлядку, то там вона і загине, так що як коли й автор вимогає повернуту її - не може того зробить, бо забув, де вона. Якось Єфремов росказував, що як заступив він колись редактора, то знайшов силу схованого „на колись” матеріалу. Та видно воно хоч би й з того, що на останніх тижнях в багатьох російських газетах писалося про українство, а в „Раді” хоч би що з тих писаній подалося. Про одну Местность сь собою” написані були довжелезні статті в 5-ти газетах. Цілий тиждень мусолила пані редакторша переклад статті Жаботинського, та так переклала, що я не знав куди мені і очі подіть, як Жаботинський та Махавер зауважили мені оце вчора: „Можеть быть мы еще не научились хорошо украинскому языку, но нам показалось, что статья переведена какъ-то шероховато, а въ иныхъ местах - неправильно...” Кажуть, що пані редакторша веде (дома) і весь одділ „Між газет і журналів”, але як веде!.. Не второпаєш його. Цілком не розумію: що ж він сам робе? В редакцію не навертаюсь, бо - для чого? Не витерплю, то й полаюсь. Та й як його витерпить, коли бачу, очевидно до прозоросте, що справа псується власними руками... Де-кому з дописувачйв мені я написав: „Пишіть про редакторську справу до Євгена Харлампійовича, а не до мене, бо я не торкаюсь її”, а вони мені отповідають: „Звертаємось до Вас, бо Ви ж насідали на нас з приводу допомоги „Раді”, а писать до Євгена Харлампійовича так одверто про дефекти газети, як пишемо Вам - незручно, бо знаємо, що він - головний, фактичний, редактор і за всім наглядає, то значить-дорікать йому в очі...”. Разом з тим, виявилось мені й про те, що чимало дописувачів одіпхнуто од „Ради” через нехтуваннє їми: як поклав в шухлядку статтю, то тільки вона й бачила світу. Дописувач репетує, вимогає хоч статтю повернуть, іноді і марки прикладає, а в пана редактора і за ухом не свербить. Словом, та сама історія, що з Саливоном, котрому й досі не знаю, чи повернув він його переклад... З того
всього видно, що пан редактор не тільки дурний, а ще й ледачий дуже, і зовсім нехтує справою (хоч би взять і те: не спромігся у свій час послать привітання Ганні Барвінок, тоді як россійські газети послали їй телеграми). Усе те, про що пишу, давно мені відомо, хоч і не в тій мірі, як тепер, і де-коли, попереду натякав Вам, а потім і одверто казав (вже й не боячись того, що Ви, по своїй звичкі, перекажете, коли не йому, то комусь иншому, а до його уха дійде...), та що ж з того виходило? Нічогісінько. Так само й тепер нічого не вийде, і пишу Вам оце все, не сподіваючись на якийсь результат, і не для того, щоб допекти Вам, а просто - сили не вистачає мовчать, мовчать тоді, як бачу, що головна (а може й остання) справа псується, та й не з гори, а од нас самих... Отеє мені дошкуляє до того, що нерви мої трохи не перервуться, бо се ж усе в історіїруха зазначиться... Ну от, виложив те, що не давало мені спокію цілий день ні на хвилиночку, то може й засну (я тепер сплю по 3-4 години в сутки), бо вже й друга година ночі, та тільки... Як би не прокидаться завтра!.. А то - як прокинешся, як згадаєш про все, то чого б тільки не дав за те, щоб знов заснуть непробудно, і разом з тим (таке вже гідке творіннє стара людина!) не вистачає волі, щоб таки й заснуть непробудно... Бувайте здорові, ладнайте свої справи, приїздіть швидче, пошукайте по редакторськіх шухлядках, то може й газета покращає, а то уб’є її пан редактор, на віки уб’є...
Ваш Л. Жебуньов.