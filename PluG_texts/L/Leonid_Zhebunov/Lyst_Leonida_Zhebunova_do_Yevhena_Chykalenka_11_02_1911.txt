Трохи заснув і сьогодні почуваю себе спокійніше. Перечитав свого листа: чи не пересолив в чому? Ні, не тільки не пересолив, а ще й недосолив... Ну, який же висновок з того всього? Невже пустить газету за водою зважаючи нате, що наче б на всьому світі не можно знайти справжняго редактора? Наче б справа безвиходна. Тоді доведеться Вам самому пильніше узятись за догляд над редакцією (не зо всією, бо як би редактор ставився так до справи, як иншй співробітники, то й газета була б дотепна), догляд за редакторською, власно, справою. Як знатимете, який матеріял є в шухлядках та що робиться з ним, то й газета покращає, а то прочитайте в сьогодняшньому числі (33-му) хоч би отповідь Савенку... Мабуть теж пані редакторша намусолила.
Бувайте здорові.