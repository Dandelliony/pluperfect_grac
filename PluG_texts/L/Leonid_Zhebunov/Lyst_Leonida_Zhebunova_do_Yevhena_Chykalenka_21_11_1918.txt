Я впав в такий роспач, що й не сказати... Так само, як і Ви, не сподівався на здійснення „ілюзій”, але я не помічав, що й говорячи і думаючи розумом, у серці і душі загніздилась віра... І от тепер жах обняв мою душу, жах тому, що дожидаюсь страшенних наслідкив, що стосуватимуться і до культури. Але, як це сталося, хто вплинув? І для чого була потрібна така ганебна зміна міністерства1? Без числа питань виникає у мене і не можу ладу дати їм. Може таки через силу поясните - ради Бога! Що до заповіту, то, розуміється, тепер надаю йому більшу вагу, і тому боюсь, що як доведеться поїхати для проживання до моїх родичів (моїх прямих наслідників), то копія мого заповіту може зникнути, і душеприкащики навіть не взнають про мою смерть, то як тут бути? Поміркуйте!
Ваш Л. Жебуньов.
Що діється тепер к Києві? З газет нічого не взнаєш.
Невже це правда про Діректорію? Адже це значить лить воду під млин?
