Дорогий Євген Харлампієвич!
Думав, що помину хоч цім літом остогідні курорти, та не виходе діло на таке: доведеться в маї їхать до Євпаторії гоїтись болотом, і вже заздалегідь починаю збіратися, укладати своє
майно, бо квартирю, мабуть, ремонтіроватимуть, та й боюсь залишать на дворника, бо дворники стільки річей покрали, що тепер ледве є в що одягтись. Тому хочу вивезти все майно на все літо з квартирі, а головно - книжки, котрих набралось ящіків 5 чи 6. Нема мені куди подіть їх, то й прошу Вас: будь Ваша ласка, напишіть Василю Пилиповичу, щоб він приняв їх на схованку на літо до книгарні. Тепер у нього склад значно спустошився, вільне місце є, а мої ящіки не велики, то вони й не завадять йому. Сам я не хочу прохать, бо вдача його така, що не знаєш в який час підступить до нього. Хоч відносини мої з ним не погані, але ж, иншим часом, як насядить на нього лихий настрій, то хоч що і як не кажи йому - нічого не бере: дрібниці не уваже. Вас він послухає, то й прошу Вас: не одмовьте в моєму проханні. Пожалуста! Напишіть в недовгім часі, бо як вклав книжки в ящіки, то нема де держати їх, а в складах тепер деруть. Матеріяль-ний же стан мій через дорожнечу життя та витрати на гоїння хвороби 
підупав, то й неохота мені витрачатись на ховання майна. Що до мого життя взагалі, то воно таке саме, як і зімою було: часом легше, а часом не знаю куди й подітись і од фізічної хвороби і моральної... Хто його знає, коли кончиться ця мука? Добре зробив Обнінський2, а я от, не зможу... Оце Вам і все з мого нудного життя, а більше того нема про що писать.
Сердечно Вас вітаю. Л. Жебуньов.
Сповістіть мені: чи напишете до Василя Пилиповича?
