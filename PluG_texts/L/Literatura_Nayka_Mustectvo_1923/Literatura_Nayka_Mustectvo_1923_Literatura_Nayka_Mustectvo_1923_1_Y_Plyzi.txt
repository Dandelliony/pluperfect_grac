У "Плузі".
Па останньому засіданні пленуму спілки «Плуг», було порушено питання про поглибшення ї систематизування роботи у спільці. До останнього часу (і літом також) провадились літературні вечірки-понеділки «Плуга» — які мали демонстраційно-студійний характер. Але за останній час, авдиторія «Плуга» надто збільшилася (по за 500 чол.) і студійну роботу вести немає ніякої можливости чому понеділки й залишаються так як і були, а вирішено було ще окремо почати студійну роботу самим «плужанам». Вироблено програм занять.
 «Плуг» об'єднує коло себе кілька філій на провінції. На вечірках «Плуга» часто виступають гості — не тілько письменники з своїми творами, а і дкладчики, з инших республік, і з закордону. На одній з вечірок, виступав товариш з докладом про життя українців переселенців у Далеко-Східній республіці, потім з Американських Сполучених Штатів, з українського робітничого дому у Вініпегу робив доповідь про культурну роботу в Канаді і на передостанній вечірні один з емігрантів — про життя і становищн українських студентів у Празі. Крім цієї роботи, що провадиться тут на вечірках, «плужане» беруть участь у часописах і газетах, а також у виданнях комсомолу та головнолітосвіти — де виходять , окремі книжки белетристики для села. На останньому засіданні пленуму «Плуга» було ухвалено — ширше розвинути роботу на місцях і почати видання альманаху «Плуг», що мав незабаром бути зданий до друку.
