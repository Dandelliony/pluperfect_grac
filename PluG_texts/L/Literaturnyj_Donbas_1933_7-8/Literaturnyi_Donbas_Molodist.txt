
Недочитаний том, і до краю не випита шклянка, Пропливають тумани, і тануть, і тонуть вогні. Ми мчимо крізь вітри, через сон і глухі полустанки, І за нами, як відгук, проходить нескінчена ніч. Я не можу сказать, Що нудні ці на рейках продумані ночі — Обізветься гудок, і вмирає остання зоря. Тільки хруснуть кістки, тільки прямо в здивовані очі Розворушений ранок вітрами і сном заскрегоче, І приходить утома, і сходить при тому заряд. А буває... і зорі на рейки нападають хрустом, Закачаються трави у пору вітрів та утрат, У найкращі рядки ти заходиш п'янюче і густо И наче в нервах співаєш від краю до краю в дротах. А буває... від вітру, від весен не можна заснути, Стане важчать вагон від важких, наче яблука, мрій. І тоді за дверима нічого, нічого не чути, І згубилась планета у тиші гримучих доріг. Глянеш в вікна тоді, а за вікнами в синіх просторах Набухає, як наросток, рідна до болю земля, Хочеш — смійся, хоч — плач, все заглушує зоряне море, І нічого, нічого другого не знає рілля. Тільки сій, тільки кідай у неї рядками і зорями й зерном, Тільки смійся та пальці до скрипу, до болю ламай, Тільки в зоряних пущах проскакує місяць, як серна, Цілина, цілина... і нічого другого нема. Сій та сій, та такою густою сівбою, Щоб в знемозі п'яніли і мерли на межах вітри. Піднімаються сурми і голос здіймають: до бою. Та масними шляхами ідуть трактори, трактори. Сій та сій, а назустріч дзвінкими ключами Повертають любов журавлі, журавлі, журавлі. Ти стоїш біля вікон, і вікна взялися сльозами. І проходять вагони над паром густої землі. А буває: від вітру скриплять голубі полустанки, Незадумлирі клени жбурляють у вікна листи.

Від Ростова до Пскова хитається гнівно світанок, І крізь свист, і дощі, і вітри впізнає тебе: — Ти! Ти той самий, якого я знав десять років У похмурій касарні над першим гарячим листом. Наливалось життя, закипало стоградусним соком, І вітри виступали в дорогах міцних та широких. Десять років пройшло, я впізнав тебе, знаю, ти —той, Ти той самий,  кого, бувало, в підвали У напружене тіло приходила тихо зоря: --Ти стомився, засни,— ледве чутно казала, И шелестіли листи теорем, аксіом, діаграм. А над темним підвалом, над проклятим чорним підвалом Мрійно хмарились крокви і сходили зорі сокир. Так от ми десять років уперто і туго зростали, І будинок вставав широченним, просторим, дзвінким. Недочитаний том, і до краю не випита шклянка, Виростають листи і спадають на брила землі, Тихо ніч пропливає над сонними полустанками І гремить: десять літ, - десять літ, . десять літ. І нічого не чуть, тільки ятряться зірвані гами, Тільки вітер дорожний безпутну розмову веде, Тільки громом гремить над спокійними берегами Десь не знаю, а чую міцний голубий Дніпродес. Піднімаються гуркання, хлюпання, то — Дніиродеси, . Переплавляють молодість в шлюзах і водах своїх. Я ці шуми й світанок читою з обличчя ровесника, Що за димом цигарки в тісному проході стоїть. Він мовчить всю дорогу, він мов посварився із нею. Я сусіда взнаю і не можу чомусь дозпізнать. Свіжу зелень плеча обхопила туга портупея, І в туманному погляді сходить вода ворона. Десять літ, десять літ вибивають невтомно колеса, — Десять років тому ми гуляли в життя і війну. По п'ятнадцать з нас кожному. Вулиці. Пустощі. Весело, А країна ночами виносила мрію одну: t Як би встать, Як би вийти з р}їни, з підвалів, зі сміття. Піднімались, вітрила і танув повітряний дим. Ми тоді розбрелися, ровеснику. Вітер Нас розставив на різних річищах одної води. З нас один (скажім, я) Став ліричним і точним керсправом, По райкомах в одного зростав над губою пушок, А другому заснуть не давали минулі заграви, І той другий, здається, . До льотної школи пішов. Десять літ, десять літ — гуркотять і регочуть колеса.

Над замріяним степом гуляє надірваний свист. Що це ти пригадав, мовчазний і похмурий ровеснику? Що ти там упізнав у стовпах та у тінях кривих?

Довгі межі. Жита. Над спокійними хуторами Вже давно не підводяться сині й похмурі дими. Нас учили кермо повертать без вагання і прямо І, скидаючи бомби, не мріять ніколи й на мить. Нам казали: пілот не для віршів штурмує висоти, У нерівну хвилину кермо тобі клас надає. Й ми, смішні дітлахи, піднімались в орлиних польотах И на хитких парашютах взнавали зростання своє. Ми дивились з верхів, як вставала гремуча республіка, Як по диких степах шелестіла від вітру трава, Ми вдивлялись на схід, де по тропах по трупах, по трубах, Усміхаючись, дим над широким Китаєм вставав. І тоді ми взнавали, безвусі й гарячі хлоп'ята, Чим невпізнаний світ у своїй шкарлупині живе, Розкривались обличчя, вогні, димарі і гармати, Димарі і пропелери і мовчазний револьвер. Філософія юности, мудрість безвуса, о, де ти! Ми тебе не вивчали в статутах та книгах оцих, Ми проходили мовчки повз писк нонпарелі в газеті Про самогубство невитриманих бійців. Незабутний етер, він ставав і колискою й гартом. На пропелери множаться ленінські наші серця, Так дозрілість приходить в маневрах і рішеннях партії, І колишній товариш не може впізнати лиця. Десять літ, десять літ, десять років, як дим, промайнули, Чверть сторіччя в обох нас тепер за плечима стоїть. Ми мчимо десять літ, і я бачу — задумані дула Крізь простори вглядаються в груди твої і мої. Ми не спинимось. Ні!

Ми з розгону шаленим кар'єром Налетим на бар'єри, і запіниться пісня лиха, Ми підбавимо ходу, й заблискають крила і через Невідомі простори устане з руїни Шанхай.

Заспокойся, мій друже... Підводиться другий ровесник,. Десять літ —це дурниці, це дріб'язок — кілька там літ. Глянь за вікна, якими чудовими веснами Наливаються брила важкої й масної землі. Придивися, як хвилі встають у ярузі — То збунтовані води крізь глеблю ідуть в бурунах. Чуєш збурені стуки —то наші розгублені друзі З турбобурами проходять кріз верстви і темряву надр. Правду ти говорив: нас не вчили ні мріям, ні ліриці. Десять років тому мені просто дали обушок, Я почав під землею зростати і виріс — Я своє виростання в напружених спусках знайшов. Я взнавав нашу землю ціною гарячого поту, Десь непізнаний Космос над чорним підвалом шумів. А земля у кістках обзивалась такою ломотою...

ї тоді вище Космоса сон мій вставав із димів. Прокидався з гудком. Крізь гудок пізнавалась дозрілість, Коли м'язи на ранок бреніли, неначе орган. Ні, мій друже, Ми змалку не вчились ні мріям, ні ліриці — У напруженій праці проходила юність туга.

Тільки от мене якось Взяли працювать до райкому. Так і так розказали: Сиди метекуй за столом. Спершу важко було розбиратись В абзацах та комах, * Ну, а далі навчився, і діло помалу пішло. І пішло б, Тільки от до райкому Прислали нового секретаря, З невідомої півночі звідкись вона прибула

Ні чорта не лишилось у пам'яті. Білі замети, Пара синіх очей і косинка, і Вечір, і мла. Я ночами почав „ невідомо від чого не спати. Тільки й марилось в темряві: Очі та довгий райком. На усіх циркулярах я став переплутувать дати, По усіх директивах не ставив ні крапок, ні ком. Що це з нашим керсправом? — Греміла червона косинка. Що це, хлопче, з тобою?— Сміялася пара очей. Я догани хапав, Я чинив непродумані вчинки І в тупому безсиллі Минало безсоння ночей.

Я не знаю. Вона догадалась. Можливо. Але я от і слова Про це їй не міг говорить. Й от тоді я почав заглядатись У обрії сиві, 1 вслухатись про віщо Співають далекі вітри. ‘.

Я нічого не помню. ...Косинка ’та. білі замети. Тільки сніг, тільки сум, Тільки стукають наші серця... Але дівчину з півночі, Кращого в місті секретаря, Всемогутнє Цека Надіслало у інші місця...

Передранішній вітер ламає над вікнами крила, Над вагонами рветься і піниться дим голубий.

Невтомний ровеснику, з мріями, з зоряним пилом Я ще дужче цю землю й зростання свої полюбив. Ми мчимо. Десять років встають небувалими веснами. І вагони летять над парами густої землі. Відпусти портупею, засмійся, похмурий ровеснику! Мов вони і не снились, ці десять задимлених літ. На широких дорогах, на вітром побитих дорогах

Піднімається молодість, молодість завжди жива, Повна сміху встає по садах і кроквах епоха. Чверть сторіччя проходить, як перший веселий привал. У похмурій шухляді дрімає наморений мавзер. Не буди його! Тихше. Спочинь, не напружуй руки. Повертаються дула в просторах від нас. І відразу Оживають в Шанхаї розстріляні юнаки. Самоцвітом горять і пливуть над країною зорі, У мартенів усмішка встає на гарячих губах, І старий більшовик, по запіллях, по тюрмах заморений, Одягає юнгштурмівку й весело б'є в барабан.. Вам! ба-м! бам! Піднімайся, напружена і озброєна Наша молодість в зльотах і темряві шахт. Уперед за відвагу, за славу, за честь і геройство Через давні бар'єри кар'єром рррушай!

Десять літ, десять літ вибивають невтомно колеса, Несподівана зустріч наповнює шумом думки. Тисну руку тобі, бойовий і невтомний ровеснику! Розворушений ранок. Зупинка. Гудки