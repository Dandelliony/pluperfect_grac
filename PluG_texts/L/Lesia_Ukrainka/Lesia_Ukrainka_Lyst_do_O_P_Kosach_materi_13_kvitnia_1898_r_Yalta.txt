

Ялта. Вілла Іфігенія. 1.IV.1898
Люба мамочко!

Тілько що отримали ми твого листа, і я, прочитавши, безпосередно
 сідаю відповідати на нього, чі то пак писати продовження
 свого минулого листа.
Уксус таки, видно, справді дуже радий з своєї подорожі, бо
якось увечері, лягаючи спати, промовив, зітхаючи з полегкістю
: «Яка б я тепер була нещасна людина, якби не поїхала!»
Тепер ся людина знаходить тілько єдиний привод для свого
Weltschmerz,
а именно, що учебники Ліля не дала взяти з Київа,
 хоч я готова не знаю за що заложитись, що ті учебники ні
разу не були б навіть розкриті.
Сплять обидві гусі на канапі, хоч п. Дерижанов з першого ж
вечора призволяв їх взяти ще меншу софку з великої хати, але
вони запевняють, що їм так зовсім добре. Украсти тепер кого б
то не було з Іфігенії трудно, бо людей у нас тепер дуже багато,
а в великій хаті спить сам пан господарь і його тесть.
Щодо моїх нервів, то біда їх знає, чого їм треба. Ну, нехай тепер
 ти думаєш, що я заслабла з нудоти, а торік? ще перед вприскуваннями
 у Київі разів 3–4 були зо мною такі напади, раз
Ліля бачила, а тричі ніхто не бачив, та факт той, що все-таки
було. Нарешті, тут у Ялті сливе всі нудяться, але не у всіх же
бувають такі штуки з нервами, як у мене. Врешті, сі дні маюся
 добре, окрім перших двох вечорів зараз по приїзді наших.
Може, то через те знов я не втрималась на висоті свого положення,
 що відколи отримала телеграму, що Ліля їде, то мало
спала, а потім в той вечер, коли мали прибути наші з мальпостом,
 я послала назустріч Настю, і вона вернулася сама, —
тоді я пережила досить прикрі хвилини від 8-ї до 11 г[одини]
вечора. Але то все минуло і скінчилося як не може бути, то
нема що й говорить про се.
Ти, мамочко, не зовсім мене зрозуміла. Пишучи про найближчі
 причини свого нервного стану, я натякала не на моральну
 прикрість, а на одну чисто фізичну обставину, про яку
просто не хотілось писати в листі. Ліля тобі розкаже про се і,
коли хочеш, про ту зимову пригоду, про яку я просто вважала
невартим говорити, бо тепер воно здається мені скоріш комічним,
 ніж прикрим. Тепер же я попрошу Лілю тобі розказати,
аби тебе се не мучило і аби ти побачила, що нічого особенно-
го не було.
Про театральні справи Ліля мені розказувала чимало, і з її
слів та з твоїх виходить, що було б добре, якби п. Яворський 
з товариством поставив «Троянду», але тепер я вже нічого не
збагну, наскілько се можливо. «Найда» бачилася зо мною позавчора
 і старалась виманити у мене абсолютну згоду на постановку
 моєї драми тут, але я сказала, що, не знаючи учасників,
не можу нічого з певністю сказати, а при тім сказала, що якби
був той jeune premier, про якого мені писали — добрі звістки
з Київа (т. є. п. Яворськ[ий]), та Заньковецька, та порядна ар-
тістка на роль матері, то тоді я готова згодитись, хоч знов не
знаю, наскілько ся п’єса має смисл в Ялті. Про свою антрепрі-
зу Найда не признавалась, либонь, для якоїсь політики тонкої.
Репертуар тут у них досить дикий, каже Ліля, бо вона бачила
той репертуар.
Учора приходив актьор Мороз і з ним якийсь галичанин
 наймати хату у п. Дер[ижанова], і вже було от-от згодились,
 та якось потім роздумались, що дорого, і відкинулись.
Катюша з своєю сестрою і квартиранткою (теж вірменкою)
сьогодня все печуть якісь свої вірменські пундики, а паски
(таки настоящі) замовлять десь у пекарні, бо в нашій кухні
нема печі, а тілько духовка.
Богам про Микося я казала, і вони в той час освітилися сонцем,
 а се ж запевне добрий знак.
Бувай здорова! Будемо часто писати, як не одна, то друга.
Цілую тебе дуже міцно і папу. Не думай про мене нічого лихого,
 а то плакатиму.

Твоя Леся
Поздоровляю тебе, і папу, і все товариство з роковим днем
Великоднем!