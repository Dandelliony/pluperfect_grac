
[…ходити], спираючись на палку, а не на людину. Мені ще досі 
попухли внизу ноги і через те за кожним кроком болять, наче 
цвяхами пробиті. Се пусте, хутко минеться, та зовсім забути 
про се, ходячи, не можна. Як тілько буду в стані, приїду до Вас, 
бо мені дуже сумно, що я цілу зиму не могла Вас одвідати, надто ж весною, коли инші раз у раз ходили. Шкода і те, що, як поправлюсь, хутко мусітиму виїхати (хоч, повторяю, Київ мені 
обрид) і, значить, знов не […]
Розходяться чутки, ніби Ф[ранко] закрив журнал, ніби він 
вийшов (чі навіть вигнаний) з  Наук[ового] тов[ариства], 
ніби поляки всіх напрямів ображені якоюсь його статею про 
пам’ятник Міцк[евича]
 і напались на нього в пресі і т. и., — 
щось не віриться, певне, міфологія! 
Лис[енко]
 хутко збірається зробити tournée artistique по 
Укр[аїні], вже зібрав хор і дав йому репертуар пісень.
Стар[ицький] збірається позивати Алекс[андровськ]ого 
«за клевету и диффамацию»  — теж кумедія!
В «Ж[иті] і С[лові]» (2 кн.) єсть гарні вірші пам’яти В[ітрової].
 Ну, кінчаю! Пізно, і перо надломилось, ледве скребе, як бачите. Простіть за таку мазню. І[ванові] М[атвійовичу] моє вітання