
Балаклава, Новая Набережная, 
д[ача] Соколовой 
17.VIII
Любиї мої!
Досі не знаю, хто з Вас у Києві, а хто де, тому листа до папи посилаю Марусі Крив[инюк] і прошу, довідавшись, переслати по призначенню. Не гнівайтесь, що не прошу Вас об тім. 
Я знаю, що Гусіца в сих ділах не дуже акуратна, а мама і так 
має клопоту досить (та, може, й дома не буде в момент приходу листа, а він тим часом ще згубиться), Лілія ж, може, вже на 
Волині, та й Оксана, може, теж. Як отримаю од Вас яку звістку, тоді напишу довше. Поки що маємось ми добре, тілько все 
спимо після подорожніх та перед- і післявиїзних клопотів. 
К[льоня] на сей раз переніс дорогу краще, ніж минулі рази. 
Хату й утримання маємо добрі, то є шанси, що добре і хутко 
поправимось. Міцно цілую всіх, хто є вдома. К[льоня] кланяється і вітає. Будьте здорові. 
Ваша Леся 