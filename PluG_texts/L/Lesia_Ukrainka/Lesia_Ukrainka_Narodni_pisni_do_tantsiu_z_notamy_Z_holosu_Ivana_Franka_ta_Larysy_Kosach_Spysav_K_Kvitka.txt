«Народні пісні до танцю 
(з нотами). З голосу Івана 
Франка та Лариси Косач. 
Списав К. Квітка»
Ви, музики, грайте,
а ви, люде, чуйте, —
старі — мах
по домах!
Молоді, танцюйте!
Казав єси: «Люблю, люблю,
черевички тобі куплю».
Тепер мені довелося,
що ти брешеш, а я боса. 
Ой гуляла дівчинонька,
ой гуляла вельми,
зачиняла гуляннячко
дубовими дверми.
Ой гуляла, ой гуляла,
її мати не впиняла,
упинили малі діти,
мусить вдома сидіти.
двічі
Ой мій чоловік
на Волощину втік,
а я ціпа продала
та музики найняла.
Ви музики мої,
ви заграйте мені,
бо я бідна вдова,
чоловіка нема.
Ой сама я, сама,
чоловіка нема,
а свекрухи не боюся,
бо не мати моя.
Ой кажуть люде,
що я упилася,
а я в свого миленького
галява вдалася.
Ой кажуть люде,
що я не хороша,
а я в свого миленького,
як червона рожа.
Ой кажуть люде,
що я недоросла,
а я в свого миленького
як у бору сосна.
На городі біла глина,
стоїть козак, як калина — ой, ой, ой!
I Ся пісня і пісні № 3, 4 і 51 — з Галичини, списані з голосу Івана Франка; 
решта пісень з села Колодяжного (коло Ковля, на Волині), списані з голосу Лариси Косач. — Примітка Климента Квітки. (Нумерація пісень вказана 
автором за «Порядком», у рукописі це пісні: «На городі біла глина», «Ой на 
горі лен поламався», «На воді човен вихитується», «Сабадашка»). — Ред.
«Народні пісні до танцю (з нотами)...» 245
Ой копаю білу глину,
на козака оком кину — ой, ой, ой!
Ой копаю, в купу горну,
на козака оком моргну — ой, ой, ой!
Коби борзо до суботи,
прийде козак на зальоти — ой, ой, ой!
Ой матуню, не гай мене,
за козака віддай мене — ой, ой, ой!
На воді човен вихитується,
козак дівчини випитується:
«Ой чи не ти то гребелькою йшла,
ой чи не ти то хусточку найшла?»
 — «Ой я то, я то гребелькою йшла,
ой я то, я то хусточку найшла.
Найшла хусточку знакомитую,
червоним шовком перешитую».
I Борзо — скоро. — К. К.
Ой на горі лен поламався,
а за мене дяк женихався.
Або мене січте, рубайте,
або мене за дячка дайте!
Бо у дячка ручки біленькі,
щонеділі книші тепленькі,
щонеділі проводної
та для мене молодої.
Сабадашка
Сабадашко моя,
ой а де ж ти була?
З паничем
під корчем
підвечіркувала.
Ой ти мене, вражий сину, не займай,
ой ти мені доганоньки не давай.
Дала ж мені моя мати догану,
породила нехорошу, погану.
Ой хоч же я нехороша на виду,
буде з мене господинька до ладу.
Ой ти, тату, меї мами не займай,
наша мати господинька — ай, ай, ай!
Ой не ходи, козаченьку, до мене,
бо не любить моя мати тебе.
Моїй мамі то шевці, то кравці,
щоб пошили черевички дочці.
На городі квітки в’ються,
а за мене хлопці б’ються.
Ой гоя, гоя, гоя, 
головонько бідна моя!
Не бийтеся, нема за що,
хоч я гарна, так ледащо,
Ой гоя, гоя, гоя, 
головонько бідна моя!
Ой випити, то то я,
закусити, то то я!
Щосуботи до роботи,
то неволя моя!
Бодай же ти, дівчинонько,
хиріла, боліла,
що ти моїх винних яблук
за літечко ззіла.
 — Ой ти, дурний, купував,
я, розумна, брала,
тепер зіма, яблук нема,
любити не стала.
На городі калюжа,
лежить мила недужа,
як музики зачує,
цілу нічку танцює.

Чорна хмара, — дощ буде;
Мій миленький пріч іде.
Ой дощику, віймися,
Мій миленький, вернися.
На городі терниця,
чогось мила сердиться,
ой сердиться ще й дуже,
я на неї байдуже.
 Розпоровся черевик у мене,
нагнівався чоловік на мене.
Я ж думала, за сто миль забіжить,
оглянуся, а він за мною біжить.
Ой не ходи, козаченьку, до мене,
бо не любить моя мати тебе.
Моїй мамі то шевці, то кравці,
щоб пошили черевички дочці.
Гречка
Ой посіяв козак гречку
на дубові, на вершечку.
Сам п’ю, сам гуляю,
сам стелюся, сам лягаю.
Схватилася шура-бура,
козакові гречку здула.
Сам п’ю, сам гуляю,
сам стелюся, сам лягаю.
Валець
Пішла я вальця,
збила я пальця,
от тобі валець,
кривавий палець.

Ой пила, пила,
чіпця згубила,
прийшла додому,
мужа набила.
Ой іди, мужу,
чіпця шукати,
не знайдеш чіпця,
не йди до хати.
Пішов до коршми:
добридень, люде!
хто чіпця знайде,
перейма буде.
Перейма буде
кварта горілки,
хто чіпця знайде
моєї жінки.
Полька
Біда польку спокусила,
пішла полька за русина,
русин каже: ходім жати.
Полька каже: хочу спати.
Русин ка[же]: ходім в поле,
Полька каже: колька коле.
Ой ти знав,
нащо брав
міщаночку з міста,
я не їла
і не буду
гречаного тіста.
Ой ти знав,
нащо брав
мене невеличку,
мене мати
годувала,
як перепеличку.
Ой нащо нам музики,
як в нас свої язики?
Я заграю, поскачу
І нікому не плачу.

49. Ти паробок, я паробок,
ходим ’бадва на заробок,
заробимо корець жита,
буде для нас і для жида.
50. Дай же, Боже, в добрий час,
Як у людей, так і в нас,
і в добрую годину,
звеселити родину.
51. Погуляймо, братиця,
бо не хутко трапиться,
погуляймо, господине,
нехай наша журба згине.
Ой чи згине, чи не згине,
погуляймо, господине,
погуляймо раз і два,
чи далеко до Різдва?
Ой рикнула коровиця турського заводу.
Не дивуйте, гарни хлопці, на мою уроду.
I Бадва — обидва. — К. К.
II Братиця — сестро. — К. К.
«Народні пісні до танцю (з нотами)...» 255
Ой не ходи коло води, шудратий Мартине,
не грай, не грай в сопілочку, нехай вона згине.
Ой бо тая сопілочка тоненько заводить,
не одную дівчиноньку й а з розуму зводить.
Ой не ходи коло води, шудратий Мартине,
та не бери багатої, нехай вона згине.
Багатая губатая ще й до того пишна,
убогая хорошая, як у саду вишня.
Багатая губатая губи надимає,
убогая хорошая сорочки не має.
Чиї пчоли по діброві, мої по цвіточку,
а хто любить далекую, а я сусідочку.
Що до теї далекої треба коні бистрі,
а до меї близенької перелази низькі.
Погоріли болота, зосталися купи;
женітеся, парубочки, аби не рекрути.
I Шудратий — кучерявий. — К. К.

Широкиї шаравари
сліди замітають,
три шеляги у кишені,
та й ті заважають.
Один шеляг на танець,
другий на горілку,
а за третій куплю меду,
почастую дівку.
Коб не гори високії та не перелази,
то бігав би до дівчини на день по три рази.
Чи то, тату, тую брати, що воли-корови,
Чи то, тату, тую брати, що чорниї брови?
 — Не питайся, мій синочку, чи вона багачка,
тілько ходи, людей питай, яка з неї швачка.
Не питайся, мій синочку, чи головка гладка,
тілько ходи, людей питай, чи метена хатка.
Не питайся, мій синочку, брівок на шнурочку,
тілько ходи, людей питай, чи спряде сорочку.
Не питайся, мій синочку, яка там на вроду,
Тілько ходи, людей питай, чи чесного роду.
(Можна співати теж цілу пісню або на саму І половину сеї мелодії, або на саму ІІ половину).
Коло гаю похожаю, в гаю не буваю,
а я свою дівчиноньку по голосу знаю.
Ой як вона заговорить, як у дзвін задзвонить,
ой як вона заспіває, село розлягає.
Ой як вона заспіває, село розлягає,
ой як вона засміється, душа радується.
Коло гаю похожаю, коло ліщиноньки;
чи хто бачив, чи не бачив меї дівчиноньки?
Чи хто бачив, чи не бачив, нічого питати,
сідай, сідай на коника та й поїдь шукати.
Що вже ходив, то вже ходив, то вже доходився,
коли б мені кінь вороний, то б я оженився.

Коли б мені кінь вороний, сіделечко маю,
поїхав би на Вкраїну, там дівчину знаю.
Одну знаю на Вкраїні, другу на Волині,
Розкраяли мені серце на дві половині.
А котру я вірне люблю, не скажу нікому,
бо то люде порозносять, як вітер солому.
Див[ись]: порядок в кінці зшитку
(Всі пісні од№ 8 до № 17 можна співати однаково або на той голос, що «Коло гаю похожаю», або на той голос, що «Ой рикнула 
коровиця», або на той, що «Чиї пчоли по діброві»).
Ой летіла зозуленька, куючи, куючи,
надибала Василечка, оручи, оручи:
 — Ой, сину Василино, чи ореш,
чи ти сієш пшениченьку, чи овес?
 — Ой що ж тобі, зозуленько, до мене?
Посіяв я пшениченьку для себе.
На той самий голос:
Ой чия ти дівчинонько, чия ти, чия ти?
Чи ти вийдеш на вулицю гуляти, гуляти?
 — Не питайся, козаченьку, чия я, —
Як ти вийдеш на вулицю, вийду я.
 А до мене Яків приходив,
коробочку раків приносив,
а я тиї раки забрала,
а Якова з хати прогнала:
«Іди, іди, Якове, з хати,
бо на печі батько та мати,
а в запічку дядькові діти,
нігде тебе, Якове, діти».

На березу дуб похилився,
на багату чорт задивився,
на вбогую добриї люде,
з убогої господинька буде.
Прийди, прийди, мій хороший,
скинь чоботи, прийди босий,
щоб підківки не бряжчали,
щоб собаки не брехали.
Ой то ж мені догодило,
що прядиво не вродило,
ані прясти, ані ткати,
тілько собі погуляти.
Козаченьку чорновусий,
чого в тебе жупан кусий?
 — Вражі дівки підпоїли,
жупан мені підкроїли.

Ой ти, Гандзю милостива,
чим ти брови намастила?
 — Намастила купервасом,
щоб ходили хлопці часом.
 Ой йду, йду, йду
до коршомки пити,
а за мною чоловік,
хоче мене бити.
Ой йду, йду, йду,
як сокілка по льоду,
вражі люде зглядаються,
що я босая йду…

 — Чого седиш, надулася? 
Чому в кожух не вдяглася?
 — Бодай тобі так був дух, 
як у мене є кожух!
Катерина і Василь 
сварилися за кисіль.
Ой Василю, Василю, 
не їж мого кисілю.
двічі
тричі

На вулиці скрипка грає,
мене мати не пускає.
Сердиться і лиха,
не бачила жениха.
На вулиці скрипка, бас,
пусти, мамцю, хоч на час!
Сердиться і лиха,
не бачила жениха.
Гарненька молодичка,
гарненько подивиться,
гарненько сама ходить,
а ще гарній мужа водить.
Тут моя кума була,
тут моя люба була,
тут вона вертілася,
чорт знає, де ділася.
(На сей куплєт співається тільки 1-й куплєт пісні № 32, а дальші куплєти співаються так, як пісня № 28: «Ой не ходи, козаченьку, до мене»).
32. Сяк-так, до вечера буду жить,
а ввечері мій миленький прибіжить.
Прибігає мій миленький уночи,
а я лежу, молодая, на печі.
 — «Ой чого ти, моя мила, так лежиш?
Ой чого ти на вулицю не біжиш?»
 — «Якби мені такі-сякі шкарбунці,
не сиділа ж би я вдома на печі».
29. Коли б мені ступка та жорна,
коли б мені жінка моторна,
то б я її цілував, милував,
а до печі куховарку наняв,
а до хати заміталочку,
до дитини колихалочку,
а сам би я по водицю ходив,
свою милу за рученьку водив.
«Народні пісні до танцю (з нотами)...» 265
Порядок
1. Ви, музики, грайте
2. На городі біла глина
3. Ой на горі лен поламався
4. На воді човен вихитується
5. Сабадашка
6. Ой летіла зозуленька
7. Ой чия ти, дівчино
8. Коло гаю похожаю, в гаю не буваю
9. Коло гаю похожаю, коло ліщиноньки
10. Що вже ходив, то вже ходив
11. Ой рикнула коровиця
12. Ой не ходи коло води
13. Ой не ходи коло води
14. Чиї пчоли по діброві
15. Коб не гори високії
16. Чи то, тату, тую брати
17. Широкиї шаровари
18. На городі калюжа
19. Чорна хмара — дощ буде
20. На городі терниця
21. Ой кажуть люде, що я нехороша
22. Казав єси: люблю, люблю
23. Ой мій чоловік
24. На городі квітки в’ються
25. Бодай же ти, дівчинонько
26. Ой гуляла дівчинонька
27. Гречка
28. Ой не ходи, козаченьку, до мене
29. Коли б мені ступка та жорна
30. Розпоровся черевик у мене
31. Ой ти, тату
32. Сяк-так до вечера буду жить
33. Ой ти мене, вражий сину
34. Ой ти знав, нащо брав
35. Ой йду, йду, йду до коршомки
36. Ой йду, йду, йду, як сокілка
37. Чому сидиш, надулася
38. На березу дуб похилився
39. А до мене Яків приходив
40. Катерина і Василь
41. На вулиці скрипка грає
42. Тут моя кума була
43. Гарненька молодичка
44. Ой випити — то то я
45. Прийди, прийди, мій хороший
46. Ой то ж мені догодило
47. Козаченьку чорновусий
48. Ой ти, Гандзю милостива
49. Ти паробок, я паробок
50. Дай же, Боже, в добрий час
51. Погуляймо, братиця
52. Ой нащо нам музики