
27.IV.02
Лілеєнько!
Гляди, не «переучись»!
Не пишу тобі листів з економії твого і мого часу: досадно ж 
тобі було б читати листа, а відповідати одкриткою?
Тепер я вже здорова, а то була трошки розкисла. Все то 
«нервы», кажуть, винні… Тепер тілько втомлена і трошечки 
схудла, та, думаю, хутко знов погладшаю. Медітую, чи не поїхати в Швейцарію порадитися з тамошніми лікарями, «или я 
больна, или я здорова», та ще не знаю, як то випаде. А додому 
таки морем їду, то має мені нерви «настроїти». Пиши маленьке-недовгеє слово! Па!
Леся