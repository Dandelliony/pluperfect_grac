

Kimpolung (bei Fr[au] Niesner)
7.VI.1901
O Rarissima rara!
Вже два листочки ти мені написала, а я тобі тілько самі «кореспондентки» посилаю — tu vois que je ne manque à suivre les bons 
exemples! A тепер я вже навіть не знаю, де мій Рарік пробуває, 
куди і як йому писати… І ще не знаю, чі напишу що путнього, 
бо якась мене molle нападає, сама не знаю, від чого, — певне, 
просто розлінувалась, а може, дощ наводить такий настрій. 
Се робиться смішно, що я вже в третьому, а може, й в четвертому листі споминаю про дощ, але ж недаром кажуть: triste 
comme une journée de pluie dans les montagnes… a подумай же, 
що я оце маю четвертий такий день зряду… gnau, gnau, que 
misère!!
Се мене може навіть посварити з Буковиною, а ми ж були 
з нею в такій приязні: вона мене приймала сонцем і погодою, 
мамалигою і бриндзею, прекрасними пейзажами і добрими 
людьми, а тепер заманила мене в гори, що так страшно називаються — Рунґ, Маґура, Рарев — і сами страшні, як насупляться хмарами, — та й поливає дощем… Ні, я не хочу про се 
говорити, зміняю тему!
П[анна] Ольга вже три дні як поїхала від мене додому і навряд чі знов приїде, поки я тут, бо я не думаю дуже довго бути. 
Я по ній дуже скучаю, та, певне, й вона по мені, бо ми дуже 
звикли одна до одної і так нам добре було разом. Тілько ж я не 
могла далі в Чернівцях зоставатися, бо там почало робитись 
дуже гаряче, і курно, і душно.
8.VI. «Der Barometer steigt», — сказала мені сьогодня рано 
Frl. Niesner, моя господиня, однак дощ уже йде і Рунґ стоїть 
у смушевій шапці. Speriamo bene…  Ми власне сьогодня мали 
проект великої променади, — найліпший спосіб накликати 
дощ!
Ну, що там у вас чутно? Чі світить сонце? Чі не маєте яких 
гостей з-за границі? Врешті, се, певне, ні, бо я досі отримала б «кореспондентку», а тим часом її щось нема. A propos галичан, Рарік, — добре було б, якби їм хто добре чуба намняв, бо 
вони вже починають переходити границі. Так, напр[иклад], 
в Чернівці якось приїхав один галичанин, коломийський діяч, 
soi-disant великий почитатель твого тата, і повів зо мною таку 
розмову, що я не знала, чі мені сміятись, чі викинути його за 
двері. Він став мене розпитуватись, чі ти, Рарік, маєш взагалі 
замір вийти заміж і чі ти не заручена, бо там десь в Паріжі єсть 
якийсь галичанин з дуже заплутаною та авантурною історією 
життя, що, власне, хотів би оженитись — з дочкою твого тата, 
ni plus, ni moins. Ні коломийський, ні паріжський добродій 
тебе ніколи не бачив, але, очевидно, вони обоє думають… que 
c’est la moindre obstacle. «Я чув, — сказав коломийський «філософ», — що п. Драгоманова має бути восени в Паріжі, отже, 
познакомитись було б недовго»… Коли я взяла сердито-саркастичний тон в відповідь на таке «попівське сватання», то коломиєць трохи ускромився і почав запевняти, що він, властиве, тут ні при чому, що він тілько «об’єктивно реферує» мені 
справу і так само «об’єктивно збірає відомости» для свого приятеля, котрий, впрочім, єсть дуже достойний і «приятный во 
всех отношениях» чоловік. Я сказала йому так само «об’єктивно», що не ражу сьому достойному паріжському галичанинові починати з тобою таких «суб’єктивних» розмов, бо я певна, 
що ти його висмієш. Коломиєць задумався і рішив, що, може, 
й справді з того нічого не буде: «Я от питав і артиста T., чі не 
знає він чого про заміри п. Др[агомано]вої, то він відповів, що 
п. Др[агомано]ва про свої заміри ні з ким не говорить, але, певне, якби схотіла піти заміж, то не потребувала б їхати аж до 
Паріжа по молодого, бо знайшлись би, може, ближче люде, що 
сами до неї приїхали»… Là dessus la conférence était clôse.
Ce тобі один приклад галицької arrogance,  а я їх бачила не 
один і в такому і в иншому роді.
Знаєш, rarissima, щоб купити тобі хвартуха, то треба хіба 
їхати до Коломиї, бо ні у Львові, ні в Чернівцях я таких хвартухів не знайшла, вони там тілько часом случайно бувають, 
а взагалі то коломийський вироб, так само, як і різьблені дерев’яні річі. Може, на поворіт затримаюся на день в Коломиї, 
то куплю. Чі не маєш, a propos, чого переказати «коломийському сватові»?
Rarissima mia, кінчаю листа à la diable, бо отримала такі 
листи, що треба зараз же одписать, не відкладаючи. Зрештою, 
може, я тепер писатиму частіше.
Із наших boules vagabondes обізвалась Лілея і Дора — 
enfin. 
Бувай здорова, цілую тебе міцно, і дядину, і Зорю.
Та cousine pour toutes les éternités. 
Леся