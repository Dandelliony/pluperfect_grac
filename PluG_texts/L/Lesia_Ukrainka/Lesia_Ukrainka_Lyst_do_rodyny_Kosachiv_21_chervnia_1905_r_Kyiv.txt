
Любиї мої!
От я вже в Київі. Думаю в неділю в 11 рано приїхати в Колодяжне до вас, а якби що затримало, то пришлю телеграму, але 
постараюсь, щоб не затримувало, бо хочу страшенно до вас та 
й в дорозі бути обридло. Колодяжного я тепер не боюся, бо зовсім здорова, і думаю, що принаймі з місяць можу там прожити безкарно.
В Дарницю до Люді, певне, поїду, бо часу, либонь, стане. 
Після дороги шумить в голові і писати трудно, та й все одно 
вже хутко побачимось. Цілую міцно вас всіх.
Ваша Леся