
Львів, 20.ІІІ. 1891
Високоповажний пане!
У Вас, певне, є де-небудь ще мій переклад поеми Віктора Гюго 
«Les pauvres Gens» («Сірома»). Пригадую, що Ви писали 
мамі про переклади, ніби вони взагалі для «Зорі» непридатні, то, отже, і мої теж непридатні. Тут же мають їх прийняти 
до «Народа», то чі не булибис[ьт]е ласкаві відослати сю поему 
до «Народа», та вона й відповідніша буде для нього. Не беріть 
мені за зле, що завдаю Вам труду з тим пересиланням, але мені 
хотілось би заощадити часу на переписування.
З найвищою повагою зістаюсь
Леся Українка