До високоповажаного Заряду Бібліотеки
Наукового Товариства імени Шевченка
Високоповажані панове!
Довідавшись від д[обродія] Євшана, що Товариство приймає 
часом на схов від українських авторів їх рукописі, одважуюся 
вдатися з проханням, щоб шановний Заряд не відмовив прийняти і мої рукописи в депозит з тим, щоб я або той, кому я те 
доручу, міг їх одержати назад в разі потреби. Рукописи і спис 
їх посилаю на руки д[обродія] Євшана, що був ласкав узяти 
на себе полагоження сеї справи. Якщо правила Бібліотеки накладають які обов’язки на депозітора, що користає з архівного схову, то прошу мене про те повідомити, а я радо вчиню все, 
що буде від мене жадано. 
Згори приношу подяку за поміч у сій важній для мене справі і зостаюся з правдивим і найглибшим поважанням. 
Леся Українка
8.IV.1913
Egypte. Hélouan. Villa Tewfik