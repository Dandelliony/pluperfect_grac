
10.ІІ.1902
Дорогий брате!
Дочитавшись і додумавшись краще, я бачу, що я не зовсім так 
зрозуміла, як було треба, і се мене значно заспокоїло. Отже, 
«не робіть собі з того нічого», а я все-таки буду обережніше. 
Вчора з журби не пішла навіть на карнавал і таки трохи розкисла (ще до всього остатніми днями була негода, сіро, вітряно, по половині з дощем, а два дні і зовсім без просвітку лив 
дощ). Сьогодня вже вдарила лихом об землю і стала думати 
спокійніше, а то, певне, й розумніше вийде. Погода теж схаменулась (+12°R в тіні), сонце світить, і Сан-Ремо знов блакітне. 
Хотілось би думати, що й у Вас ясніше стало.
Завтра остатній день карнавала, треба буде піти (я тілько 
раз була) на «війну квіток».
Ст[искаю] в[ашу] р[уку].
Л. К.