
Шановний друже!
Отсе посилаю Вам сього листа від д. Бучинського, аби Ви 
бачили, як справа стоїть; я гадаю, після сього мені нема чого 
заїздити до Станіславова. У Львові я таки скоріш всього, що 
буду сама, то й привезу Вам дядькові листи, прислані від Б[учинського].
Хоч я напрошувалась до Вас в хату, але вже, відай, в отелі спинюся, бо, може, прийдеться приймати в себе по ділових справах людей, не конче Вам приємних, то не хочу ставити Вас у фальшиве становисько. В когось іншого, крім Вас, я 
знов з інших причин не хтіла б замешкати. Отже, буду знову 
в «Central-i», а приїду (якщо приїду) 20/ІХ. Тепер я здорова, то 
вже не буде мені тяжко прийти до Вас. Будемо більше бачитись, ніж той раз. Стискаю Вашу руку.
Л. У.