
Всі мої любі та милі!
Так мене наганяють, щоб скоріш писала і не розписувалась, 
що я вже не знаю, як і що писати. Але хочу все-таки тут написати, а більше — пізніше. Я тепер в весняному настрою і думками вже не дома, а по світах літаю. Простор для думок великий і планів тьма, мені навіть се до сподоби, що я не знаю ще 
нічого певного, де буду літом. Я б хотіла бути літом, коли вже 
не в Болгарії, то десь на Дніпрі на порогах. У всякім разі думаю, 
що се літо буде для мене краще і пріятніше, ніж торішнє було. 
А восени вже черкну через море! Олеся наша страх сердиться, 
коли ми кажемо, що вона ще мала для великих подорожей, і, 
здається, ще не тратить надії і собі черкнути через море.
Ну, мушу кінчати тут, хоч се і проти моєї натури. Цілую 
міцно всіх вас. До побачення.
Ваша Леся