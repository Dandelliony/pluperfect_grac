
Киев. Стрелецкий переулок, № 9
7 ноября 1893 г.
Милая бабушка!
От ми вже водворились в Київі на цілу зіму. Пізненько ми вибрались, та краще пізно, ніж ніколи. Тепер учимось так завзято, щоб надолужити час. Ліля учиться з учителями і учительницями дома, а я хожу до одної англічанки на уроки 
англійської мови. Англійська мова дуже трудна, але я все-таки 
вивчуся, — моя учительниця каже, що у мене єсть способность 
і що я, певне, скоро виучусь. Училась би я, може, й рисовать, 
тілько се дорого б стоїло, а тут в Київі і так багато грошей розходиться, як не старайся дешевше прожить. Непріятно, що 
в Київі тепер така погана погода, — дощ, і сніг, і все разом, — бо 
тут не можна сидіть дома, коли дощ, і виходить тілько в добру 
погоду, а коли треба йти, то йди. Тілько се нічого, я все-таки 
довольна, що ми в Київі. Скоро до нас приїде мама в гості, так 
коло 15-го, а на Рожество ми вже будем сами, хіба, може, Міша 
з Шурою будуть з нами до того часу, тілько то ще хто його зна, 
як буде. Ми ж тепер живемо з Лілею удвох, мама нам наняла 
дуже добру квартіру, дві комнати і кухня у нас, так що всі знакомиї завидують, обідаєм ми дома, у нас своя кухарка, і се 
дуже добре, а то по тих кухмістерських люде вічні катари наживають. У нас в квартірі єсть фортеп’яно, так що Ліля може 
учитись музики і я можу грать, скілько вгодно. Я навіть не надіялась, що ми так добре тут устроїмось. Ліля занімається добре, і, здається, їй не дуже трудно даються науки. Проживем, 
здається, зиму добре, а там літом, може, знов до вас зберемось, 
якщо приймете, бо ми таки Вам задали клопоту літом немало! 
Бувайте здорові, милая бабушка! цілую Вас і прошу, не забувайте писати нам.
Ваша внучка Леся