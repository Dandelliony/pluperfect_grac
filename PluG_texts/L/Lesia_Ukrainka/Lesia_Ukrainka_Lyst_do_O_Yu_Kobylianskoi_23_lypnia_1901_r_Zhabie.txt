
Жаб’є, 23.VII.1901
Хтось писав з Яворова мало, бо не мав енерґії, і тепер ще не має 
багато, але все ж. В Яворові ми дуже добре провели час, п. Ольга нам досить грала (грає далеко ліпше, ніж було в Київі), 
і було так привітно та мило, як хтось любить. Казала п. Ольга, що їде до Відня в серпні чі в вересні, а зрештою напише комусь про те сама. В Яворові були ми пів дня і один ранок (ну, 
і ніч між тим, звичайно), більш не могли через фіакра. В Криворівні були стілько само, і там теж було добре. Франко казав, 
що напише передмову до нім[ецького] видання укр[аїнських]
нов[ел],
 тілько мусите йому спис річей послати.
Хтось напише з Буркута (там буде завтра), а тепер нема 
більше місця. Хтось комусь, і п. Волод[имирові], і чорненькому посилає привіт. Паси! Па!
Хтось