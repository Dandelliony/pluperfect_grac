
2.V.1902
Хтось просить дякувати всім, підписаним на спільній великодній картці, а кождому зокроме не пише, бо не знає адрес 
(і зрештою, unter uns sei gesagt, не має що багато писати!). З тої 
картки з самими тілько підписами хтось однак цілу картину 
і сцену вичитав (викомбінував собі).
Хтось читав в «Ділі», що «Відгуки» його вийшли. Рад би 
їх дістати тут, бо навіть потрібні йому. Коли видавці не мають 
за що послати, то хтось їм верне за марки, але купувати власну книжку, далебі, встидається! Чей же хтось собі хоч Honorations-Exemplar заслужив.
Хтось не так, щоб дуже здоровий (зле спить і в грудях поскрипує), але і не хворий, от собі так! Ще тижнів зо два тут 
побуде, а там вже подумує майну́ти.
Хтось — когось — любить.
Хтось
P. S. Хто в Чернівцях зветься «Мотя»? якась мені Мотя картку 
прислала, годилось би подякувати, та не знаю кому.