
Любая Лілеєнько!
Будь ласка, передай сього листа Корольову. Я не знаю, де він 
мешкає, а писати на адресу газети, як він просить, з Ялти марно, се тут всякий знає. 
Кльоня сьогодні має t° зовсім нормальну (36,4), але мокрота 
все ще закрашена — така се в нього завжди уперта штука. Однак кашляє мало, далеко менше, ніж до сеї біди. Правда, що 
тепер давали морфій і кодеїн. Може, якби їх дано раніш, то 
й не дійшло б до крови. Але той лікар, що лічив його, як ми 
тільки що приїхали, не хтів чомусь нічого давати від кашлю, а як я вночі (між 11 і 12 год[инами]) телефонувала йому, що 
у К[льоні] горлом кров, то він відповів, що хоче спати і не прийде. Тоді я запросила другого, і той прийшов у 1-й год[ині] та 
сидів до 2-ї. Жалую, що одразу до другого не вдалась. 
Бувай здорова. Я трохи втомлена, а головно спати хочу (як 
той лікар!). Поки що я здорова, хоча, звісно, я тепер сама гаразд ще не знаю, як саме маюся. 
Цілую тебе і всіх, К[льоня] вітає. 
Твоя Леся 