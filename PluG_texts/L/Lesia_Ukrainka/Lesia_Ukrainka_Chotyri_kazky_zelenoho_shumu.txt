Чот[ирі] каз[ки] зел[еного] 
ш[уму]
Пролог:
1. Описання бурі снігової, їде бідний сіверянин з торгу; там 
продавав шкури, одурений, ограблений вертає додому. Застає його буря велика. Заносить його вітром в палати Метелиці. Там йому роблять різні штуки снігова челядь. Він все 
терпить — привик! Зо всього виходить цілий і здоровий. Пита 
його Метелиця, чого йому треба: що йому бракує? Треба дичини, риби і пр. — То прийдуть «хитрі люде» і видурять в тебе 
теє все, і знов зостанешся голий та голодний. — Коли так, то 
я хочу бути хитрішим за їх. — Сього тобі дати не можу, ти мусиш сам собі дати се. — Я не можу, звідки навчуся? — У тих самих хитрих людей. — Вони дають мені горілку замість розуму, 
а мені ще темніше стає від того. Все можу перетерпіти, переждати, перебороти, тілько злої волі хитрих людей побороти 
несила, вони сильніші, Пурго, від тебе. — Гей, брате вітре! неси 
геть від мене сього нікчемного, покажи йому, чия сила. — І поніс його вітер, показав йому, як тріщать кораблі хитрих людей 
і т. д. Той же показав вітрові світло маяка північної варти. — 
Царство твоє, вітре, хутко минеться! — Не тобі теє бачити! — 
гукнув вітер і стиснув його в холодних обіймах і кинув об льодову скелю, заморозив духом своїм, а Метелиця вкрила його 
білим покривалом. — Нехай там родина чекає його довіку!
Дерева: Лютий ти, вітре, нікчемний ти, розбійнику! — Вітер: Не вам судити мене! — Аж тут: Морозе, Морозе, куті їсти 
і т. д.
Кінець першої казки.
2. Весна, лагідний південний вітер і т. д. Розповідає вітер: про 
Афріку, про Єгипет, про його величність фараонів, войни 
і рабство, тепер величність фараони згинули, тілько рабство 
зосталось. Самум в Сахарі. Греція: хист, філософія, хрістіанство, під чужим ярмом, война за визволення. (Раніше потоплення корабля з єгипетськими древностями.) Традиції волі, 
що зостались від греків. — Летів я ще через немало невільних 
сторін, бачив, як люде стогнали в ярмі. Гей, коли тиї люди стануть вільні, як я! — і т. д.
3. Східний вітер, гаряче літо, дощу ні краплини. Розмова з вітром. Китай, Індія, брехмани, буддісти і т. д. Сібір. Легенда 
Сакія-Муні.
4. Західний вітер. Осінь, листя опадає і т. д. Вітер з Америки. 
Розмова: Перші колоністи, Індепенденти, аболіціоністи,
плутократи-експлуататори і т. д. Океан, буря. Переселенці. 
Я показав їм свою силу! — Вітре лихий! і т. д. Посипав холодний дощ, мов гострі тонкі стріли і т. д. Але минуло лихоліття, 
от знову наша краса весняна вернулась і т. д. Кінець 4-ї казки.
Епілог:
 — Нудилась, бідна дитино моя? — Ні, мамочко, я лежала, 
слухала, а дерева шуміли…