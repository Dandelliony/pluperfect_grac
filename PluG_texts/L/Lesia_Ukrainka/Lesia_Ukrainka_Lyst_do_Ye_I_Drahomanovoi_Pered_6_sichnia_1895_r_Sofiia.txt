
Милая бабушка!
Поздоровляю Вас з празниками і бажаю Вам всього найкращого. Ви вже хоч ради празника простіть мене за те, що я була 
не дуже-то акуратна в переписці з Вами. Сей місяць у нас було 
чимало роботи, перше з бібліотекою дядька, що ми приводили 
в порядок, а послі з усяким шиттям, я шила собі плаття зимнє, 
що мені дядина привезла з Парижа, а потім різні костюми для 
живих картин, що ми з Радою хочем устроїть на Різдво. Я хочу 
постараться, щоб Рада не скучала на свята і щоб згадувала той 
рік, коли я була з нею. Бідна дівчина не дуже-то весело живе 
серед сих болгар. Як же там у вас у Гадячі? Певне, будуть на 
Різдво всякі вечера та спектаклі. Напишіть мені, пожалуйста, 
де Антоніна Семеновна? Чі вона в Гадячі? Перед моїм виїздом 
вона писала мені, що поїде з сестрами жити в Полтаву. Дайте, 
прошу Вас, її адрес, а то я дуже виновата перед нею, що не зібралась в свою пору написати до неї, а тепер от вже й не знаю 
куди. Чі давно Вам писав дядя Саша? Як там вони всі поживають? Я давно нічого не чула про них. У нас тепер все досить 
гаразд, бо дядькові трошки лучче, а то тижнів два тому назад він було простудився. Коли він слабий гірше, то всі в домі 
сами не свої і тоді якось ні писать, ні робить нічого не хочеться, та от тепер, слава Богу, лучче.
Може, як-небудь ся зима краще пройде, ніж прошла. Не 
сердіться на нас, милая бабушка, і пишіть скоріше, як Ви поживаєте і як Ваше здоров’я. Мій поклон всім гадяцьким знакомим. Цілую вас міцно!
Ваша внучка Леся