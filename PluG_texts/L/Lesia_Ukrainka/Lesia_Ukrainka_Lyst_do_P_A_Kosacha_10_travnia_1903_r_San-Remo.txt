
10.V.1903
Любий папа!
Спасибі за гроші і за листи. Спасибі і за відношення до моїх питаннів, я можу тілько подякувати і прийняти твоє рішення 
I Михайло Павлик, Люблінської унії, 5, Лемберг (Львів) (пол.).
і постараюсь не нарушати норми, як тілько покінчу з екстреним ліченням, а се надіюсь покінчити сього літа. Дальше вже 
сподіваюсь, що треба буде підтримувати здобуте здоров’я, а не 
лічити яку хворобу. Та звісно, надії надіями, а життя життям, 
тілько все ж ліпше хоч надіятись.
Отак я надіюсь, що й Ліліна справа хутко поправиться,
хоч мене і дуже засмутила звістка про неї. Сестра моєї сусідки, медичка петербурзька писала, що нібито 1-го мая ст. ст. 
мають всіх випустити і до екзаменів допустити. Дай Боже! 
Все-таки прикро, не знаючи нічого певного.
Не написала тобі вчора, бо все роздумувала, як би з виїздом 
рішити. Нарешті рішила так. Виїдем ми 15-го мая (значить, 
в п’ятницю, через 4 дні від сьогодня) в Цюріх, там я ще піду до 
проф[есора] Гюґенена (він в Цюріху, а не в Берні), розпитаю 
точно, що і як він хотів би зо мною робити, і тоді вже зовсім 
рішу, як до того відноситись. Може, я знайду спосіб погодити 
і лікарський надзор, і некурортні ціни, і життя в якому-небудь 
менше чужому місті, ніж Цюріх.
Я не то що «провіряла» свого постійного лікаря чи не вірила йому, а просто піддалась арґументам тьоті Єлі, що «ум 
хорошо, а два лучше», та ще тому, що Гюґенен більше спеціаліст по нервним хоробам, а мій лікарь по грудним. В діаґнозах 
вони обидва зішлись, значить, можна вірити рівно обом, тілько мій лікарь менше вірить в точність і обережність спеціально-гідропатичних заведеннів, ніж Гюґенен. Признаючи теж, 
що лікарський нагляд таки потрібний і при ліченні дома (і взагалі потрібний ще який час, поки загоєння зовсім твердо стане), він думає, що краще вже зовсім без нагляду, ніж нагляд 
з ремісницьким відношенням, яке часто буває у спеціалістів-гідропатів. Гюґенен же надо мною сидіти не буде, а здасть 
мене на руки якому «меншому світлу», власне такому спеціалісту-гідропату, котрого я зовсім не знаю. Правда, був би 
все-таки контроль Гюґ[енена], але все ж можливі ремісницькі 
промахи, бо спеціалісти-гідропати одвикають од неводяних 
способів і часто не вміють в кожний даний момент спинитись, коли треба. І мій лікарь так, як і ти, говорить, що коли 
я вмітиму сама настоювати на обережності, то можна і в спеціальне заведення йти; але я знаю з досвіду ялтинського, що 
нема ні часу, ні змоги виявляти ту обережність, коли, напр[иклад], стоїш під яким ду́шем, а часом досить і одного ду́ша, 
щоб уже обережність вийшла «мудрістю по шкоді» для людини слабогрудої; трактувати ж наперед з «профанами» пацієнтами та радитись про їх згоду чи незгоду спеціалісти-гідропати, так само як дантісти і масажісти, не люблять, вважаючи, 
що в їх манастирі ніхто «з своїм уставом» потикатись не має 
права. А ті лікарі, що ні в яких заведеннях не состоять бувають ліберальніші і більше вважають на всякі «самочувствия» 
та на обережність самих хворих. Се я не раз сама замічала і через те згожуюсь в сьому з моїм лікарем. Та ще всякі заведення 
мають часто погану звичку брати гроші вперед за «курс» і грошей тих назад не вертають, хоч би курс дальше трьох днів не 
пішов, — се теж досить важно, і я се прийматиму на увагу при 
своєму рішенні, бо пускати гроші «за водою» таки не заміряю.
Про остатнє рішення напишу з Цюріха. А тебе прошу написати мені в Цюріх головно про те, які будуть звістки від Лілі. 
Пиши poste restante, Zürich, Suisse.
З Zürich’a ми думаєм їхати в Мюнхен, а там в Вєну (Оксана конечне хоче в Вєні бути, і мені там є справи). Невважаючи 
на крюк Цюріх — Мюнхен, дорога звідси до Вєни не вийде дорожчою, ніж якби на Венецію — Понтеббу їхать. В Прагу напишу і спитаю, чи не помішаєм екзаменам, хоч нам стілько вже 
раз було від Кр[ивинюка] приглашеніє, що і питання те сливе зайве, та й бути там більше 1–2 днів не думаєм. Звідти Оксана хоче на Граніцу, а не на Броди їхати, і ми доїдем разом 
мало не до самої Граніци (до Тшебіні), потім вона може по Росії 
і сама їхати, вона настілько тепер здорова, що ніякої небезпечности нема, а вещи може від Граніци здати в багаж і доїде без 
клопоту. Якщо я лишусь в Цюріху, то в Мюнхені її зостріне 
Юра (в Цюріху я проведу і «усажу»), а з Мюнхена вона поїде 
далі на Вєну і в Росію з панною Гассель, нашою товаришкою 
по віллі «Наталії»; в Прагу тоді не буде заїздити. П[анна] Гассель не перший раз за границею і путі добре знає. Так що ти за 
Оксану не турбуйся.
Оксана ще тобі напише про свої рощоти з грішми і т. д., а я 
напишу про те з Цюріха, бо раніш і сама ще не знаю, скілько 
і на що мені буде треба.
Пора кінчать, бо і спать пора, і довгий лист. Цілую тебе міцно, любий папочка, і ще раз спасибі за все. Микосеві хутко напишу, Дорі буду посилати карточки. Їх і маму цілую теж.
Твоя Леся
P. S. Мал[анья] Фом[инична] їде екстрено в Павловку до Павла Фом[ича],
 що просить її приїхати, бо слабий безнадійно.