* * *
Якщо при́ йде журба, то не думай її
Рознести у веселощах бу́чних,
За столом, де веселиї друзі твої
П’ють-гуляють при покликах гу́чних.
Ти не йди в пишний дім, де музика бренить,
Де танцюють веселиї пари, —
Там ще гірше серде́нько тобі заболить,
Чо́ло вкриють ще тяжчиї хмари.
І в людську́ течію ти не важся іти,
Де юрба стоголова, як море,
Йде, хвилює, шумить, — в їй поринеш і ти,
Не розі́
йдеться ж там твоє горе.
Краще йди в темний гай, у зелений розмай,
Або в поле, де вітер гуляє,
На дозвіллі із лихом собі розмовляй,
Може, там його вітром розмає.
Або пісню утни голосну́, не смутну́,
Щоб, мовляв, засміялося лихо,
Проженеш тоді, певне, потвору страшну́,
І на се́рденьку знов стане тихо…