«Беруть у двір Євцю…»
План оповідання
Беруть у двір Євцю, сироту, племінницю управителя, котрій 
зле жилося у вітчима (вітчим — чоловік її мачухи, котра утримувала її «при собі» — ради її батьківщини) — девоції, майове набоженство, заздрощі Дарки, чудні пестощі Євці. 16 літ, 
баль, танці для хлопів «на тім дворі». Бронкове поводіння 
в іграх, вигнання Євці (на Великдень). Приїзд репетітора на 
літо до Бронка. Розмова про Україну, книжки. Круто обривається реч[ення] «patria potestas». Туга Юзі. Таємне учіння дітей. Край всьому («не потребую того в моїй хаті»), родинна 
рада, Юзю посилають в науку до кляштору.
Дарка перестає ходити у двір на роботу за довг, починає робити на себе в полі і «коло машини», віддаючи матері тілько 
частину. Одружіння Ярини. Сватання Дарки, мати не рада віддати, бо Дарка головна робоча сила. (Народилось ще двоє, одно 
мале, Улянка — вся недолуга, Пріська недбала). Дарка навчається з того знати собі силу. Хтять прийняти приймака, Дарка не хоче, хоче «на своє господарство». Залицяння Миколая, 
Дарка подавляє сімпатію, боячись хатньої неволі у М[иколая] 
(«мати лиха»). Знайомість з жонатим «парубком» Данилом. 
Мовчазні візіти в хату. Поговори. Д[арка] обстоює за своїм правом приймати Д[анила], певна себе, що вона не дасться з ума 
звести, і певна Дан[ила], що він їй зла не бажає.
Скарга Дан[илової] жінки. Старі пани усовіщують Дан[ила], «говорять» з Мартохою, та каже, що нічого не вдіє. Данила 
відправляють, Мартосі радять віддати Д[арку] заміж. Сватають з чужого села, «запивають» без Дарки (Д[арка] у Юзі служить на літо). Дарка відказує, платить «за безчестя» — знов 
у кабалі. Д[арка] любить малу Настю, тая вмирає від менінгіту. 
З матір’ю тривок псується. Дан[ило] ходить таємно, без виразних замірів. Дарка йому забороняє, вона не любить ховатись 
по кутках. Пани заміряють перебиратись в К. Проситься в К. 
з панами, ті не беруть, хоч Юзя за Дарку просить: «Ми не можемо брати на свою відповідальність молоду дівчину у велике місто». Пани виїздять, здавши маєток в посесію Євциному 
дядькові, шляхтичеві, що був колись у них управителем.
Минає три роки. Дан[ило] ходить по заробітках, від часу до 
часу бачиться з Даркою, та його розважає, з жінкою він живе, 
але погано, «крається на дві половини». Д[арка] працює, товаришки її сливе всі замужем, тілько придуркувата Грипа 
та крива Наталка сидять. Дарку лякають такою долею, вона 
не вважає. Дружить з Улянкою, що нагадує їй Юзю. На село 
вертається до дядька Євця — з дитиною од вітчима (мачуха 
вмерла, вітчим її звів), дитина нещасна, в загоні, Євця якась 
прибита.
Приїзд Юзі з кляштору. Живе в офіцинах з Євцею. Тіф у селі, 
найгірше в Д[арчиній] хаті. Юзя не щадить сили, заходячись 
коло хворих. Д[арка] їй помагає і вірить без краю. Іван і Пріська 
видужують. Юзя від втоми і нічних походів заслабла. Євця телеграфує панам. «Мамця» забірає Юзю в К., після потоків сліз 
і докорів, хоч у Юзі не тіф, а «так щось». Д[арка] не могла провести, злягла на тіф з Ул[яною] разом. Одвідини Дан[ила], Дарка не має сили заборонити того. Д[арка] хутко одужує, Ул[яна] 
вмірає. Під впливом горя Д[арка] прихиляється до Дан[ила]. 
Дан[ило] збіднів, жінка йому вкінець «спротивилась», він її 
б’є. Д[арка] бачила її і пожалувала нещасну. Рішуча розмова 
з Дан[илом]. Дан[ило] хоче «сидіти на віру» з Д[аркою], але де? 
У Дарки нема своєї хати, а вигнати Данилиху з хати вона «не 
має сумління», — у тої діти та й сама вона працювала ж на те 
господарство, куди ж вона подінеться. Д[арка] признає обов’язок Дан[ила] до дітей. Хотіли б сплатити жінці за хату, та не 
мають звідки, жити окроме удвох на службі трудно, бо такого подружжя ніхто не прийме, хіба якби готові гроші, та й то 
прийдеться давати на утримання Дан[иловим] дітям, а там, 
може, й свої будуть. Нав’язувати ж своїм батькам «байстрят» 
«Беруть у двір Євцю…» 363
Д[арка] не хоче, — всі очі вибиватимуть, буду так, як Євця. Рішають заробити щось готового, «щоб було за що зачепитись, 
та й вибратись десь до иншого села, «на посесію» абощо, поставити свою хату і сплачувати Данилисі, що там вже присудять. Заробити сільською роботою трудно — Дарка ослабла по 
тіфі, — та й малі то зарібки (той проклятий довг усе з’їв, що за 
ці роки заробила!). Д[арка] рішає проситись до панів у К. на 
службу — саме стара пані доручила посесорці знайти порядну 
дівку до услуги на селі («бо з тими мійськими дедалі нема способу»). Рекомендують Дарку («вона тепер вже старша, споважніла, жадних поговорів про неї нема, і пані знають, що вона до 
всякої роботи добра»). Дарка їде в К. Мати не протестує, бо їй 
страшно відновлення знайомости з Дан[илом], та й робітники є вдома: Іван і Пріська (та й Семен на старість устаткувався), 
один Гаптін малий. Тепер уже довгів нема, діти поросли, нема 
злиднів, і Мартоха подобріла, сама аж потовщала і в малому 
Гаптонові душі не чує, аж сусідки сміються.
Життя в К. Відносини з иншими слугами. «Скупість» Да[рки]. Вражіння від міста. «Неприступність» Д[арки] для всяких 
«кавалєрів». Розмови з панною, Юзя побивається і задихається від безділля і неволі. Вона без діплому, їй доступні тілько 
нижчі заробітки. Батько доказує, що то одривання шматка 
хліба від дійсне бідних. Юзя пробує музику, малярство, літературу — нема талану, та й справжньої освіти бракує. Ю[зю] 
сватають, родичі раді б «пристроїти», Ю[зя] показує незвичайну енергію і різко та істерично обриває ті заходи (хоч сю єдину волю мені лишіть, єдину в житті). Ю[зя] не може боротись 
без помочі, впадає в інертність, «пливе за водою», розвивається істерія. Нудне життя «на дачі». Восени Ю[зя] знов слабне, 
нервується, стає вже справді не здатна ні до якої роботи, обридає матері докорами, Д[арка] перестає розуміти її істерічну 
псіхологію, всі раді, коли вона виїздить на зиму до тітки. Зимою Дарка потай від панів бере шиття і вечорами дещо з того 
заробляє. Літом пани їдуть в гості до родичів, Д[арку] лишають глядіти квартири, бо минулого року знайомі, що найняли від них на літо, «забезднили хату», тілько одну хату здають 
студентові, другу — панні, що готується на курси і служить 
в конторі, обоє столуються у Д[арки]. Д[арка] приймає ще двох 
столовн[иків] і заробляє 50 р. за літо (се вже вона має 100 р. за 
1 ½ року зібраних). Вертаються пани, Д[арка] хоче їхати додому, їй ще прибільшують плату (спочатку платили 5, потім 
6, тепер 7 р. і 1 р. на чай, котрого Д[арка] мало п’є), вона зостається. Вертається Ю[зя], її втягають вкупі з матір’ю в добродійність. Родичі не перечать, бо то призвоїто (може, й партію 
зробить), а лікар радив Ю[зі] «знайти мету в житті». Шарварок, 
вечори, базари, bals costumés, спектаклі «перкальові» і т. ін., 
все те спочатку незвичайно захоплює Ю[зю], вона здоровшає. 
Далі Д[арка] наводить її на думку, що костюми Юзі, роз’їзди 
і т. ін. могли б збогатити за один рік мужицьку родину. Юзя 
згадує, чи «збогатила» або хоч вирвала з біди її добродійність 
кого одного? Зважує — ні, — пробує нахилити батьків дати їй 
гроші на иншу добродійність, ті не хотять, вдається до товариства з «пуританською реформою», терпить fiasco. Се охолоджує її, вона знов впадає в апатію і починає «нити». Хоче продать хоч декотрі свої костюми за помочею Д[арки] — виручає 
«сміхотворну» суму — 20 р. і віддає їх Д[арці] «за труди». Залицяння Б[ронка], одсіч Д[арки]. Д[арка] має весною 150 р. і вертає 
додому на Зелені свята.
Зміни дома за два роки. Батько нездужає, мати навпаки. 
Іван вже парубок, його збіраються женити, Пріську сватають, 
тілько родичі не одважуються «підвертати під корито» Дарку. 
Данило не показується. Д[арка] чує, що він служить лісником 
у панському лісі, верстов за три від села, там і живе в панській 
«лісничівці» з жінкою й дітьми, свою хату мусіли продати, бо 
перший рік Дан[ило] «волочився» по заробітках та через всякі 
нещастя більш проробив, ніж заробив, а жінка вдома не могла справитись і з податками, і з господарством. Тепер жиє не 
зле: посесор воліє жонатих і щоб з родиною жили («більше місця тримаються, жінка не дасть «лямпартувати»), покликав 
I Костюмовані бали (фр.). 
II Фіаско, поразку (італ.). 
«Беруть у двір Євцю…» 365
Дан[ила] і «поговорив», щоб той жив статечно з жінкою (жінка увійшла в ласку в посесорші і місце чоловікові «виробила»), 
то й йому добре буде, а ні — жалуй на себе. Тепер Дан[ило] має 
вже троє дітей, остатнього недавно хрестили, з жінкою живуть. Зустріч Д[арки] з Дан[илом] в лісі. Об’яснення. Д[арка] все 
прощає, окрім третьої дитини, чого Дан[ило] не може зрозуміти: Хіба я монах? Д[арка]: А я ж не монашка, та жила ж сама. 
Дан[ило]: Хіба я дівка, чи що? Вже й так через тебе безмаль три 
роки прокалатав ні жонатий, ні вдовцем, та й доки ж мав так. 
І сама не їдеш і письма не подаєш, та що я мав чекати. Д[арка]: 
А я ж чекала? Дан[ило]: Та хто ж тобі казав чекати? Як я тобі 
казав, ходи до мене, то ти цереґелі строїла: і сумління не маю, 
і хата не моя, і байструка боюся. А воно люде кажуть, тілько 
сир добре відкладати. Я відки відав, кілько ти ще в тому К. сидітимеш. Гадаю собі: от Д[арка] ще й заміж там піде (щось-то 
люде й поговорювали за те), а ти тоді сиди, дурню, та й кукай. Дарка: То ти собі й пригадав свою розумну, щоб розумним сидіти, тілько я, дурна, на тебе вповала, літа свої марне 
тратила. Дан[ило]: То було не вповати та й не тратити, коли 
жаль. Д[арка]: А відомо, жаль. Голодом сиділа, та гроші складала. 150 р. маю, а сама мало з голоду не опухла, мало з шиття 
не осліпла. Дан[ило]: Кажеш, 150 р. маєш? Дарка спалахує, одвертається із задавленим гордощами риданням, поривається 
йти. Дан[ило] затримує, йому жаль, і любов прокидається: Та 
я гадав, не матимем звідки жити, а коли так… що ж такого? як 
тоді міг жінку покинути, так і тепер можу. Д[арка]: Так і тепер 
можеш? А що вона для тебе панські пороги оббивала та гірко 
працювала, то то нічого? Дан[ило]: Так для мене, як і для себе. 
Д[арка]: А проте ти з її ласки живеш, не вона з твеї. Дан[ило]: 
Так не буду жити, коли покину. Д[арка]: Та де в тебе сумління? 
тобі жінка як стирка: схочу візьму, схочу покину. Ще ж то вінчана жінка, а як же ти зо мною будеш, відай, за три дні покинеш? Дан[ило]: Кого люблю, того не покину. Д[арка]: Біда тебе 
знає, кого ти любиш. Одну любиш, а до другої людей на хрестини кличеш. Дан[ило]: Та що ти мені хрестинами очі вибиваєш? Чи то я волочився, чи кого з ума зводив. Таж вона таки 
жінка мені тим часом. Д[арка]: Ну, то й тримайся її, не то тим 
часом, а хоч довіку. Ото мені біда! Чи то я за тобою плакати стала? Чи я тебе коли зачіпала? Потрібний ти мені був, як болячка! Сам же вчепився, як смола чобота, Дарко та й Дарко, аж нікуди було проступити. Дан[ило]: Аякже, то себто ти з примусу, 
чи що, збиралася мене з жінкою розвести? От не говори ліпше того, що не потрібно. Два роки не бачились та й таке говоримо, що й слухати не хочеться. Чи то нам нема що іншого до 
балачки? Як ти вже не маєш сумління вигнати мою стару, то 
нехай вже к чорту сидить, як сиділа на моїй шиї, а ми собі любімося… Вже ж ми тепера вкупці, Дарусю? Куди ж їй, слинявій, 
поперед тебе. Має діти, буде з неї. Має господарство, якої ж їй 
ще хороби? А що я тебе люблю, то їй не діло. От нехай не змовчить, я їй покажу. Дарусю? Дарусю?.. Ну?.. — Бере за руку, Дарка виривається і відскакує, як від гадюки: Іди к чорту! Кажу, 
одчепися. — Втікає. Раптово плаче; сховавшись в хащах, потім 
гордощі і почуття вищості та незалежності своєї вертають їй 
спокій.
Дарка дає гроші родичам на «білу хату», помагає Іванові 
«самокрутом» взяти любу дівчину, поки батьки сватають нелюбу. Прісьці не боронить іти заміж, її починають звати старою дівкою, але вона, переболівши зраду Данила, стає знов 
веселою, говіркою, незалежною Даркою. Іде слава, що вона 
має гроші, її вважають за добру робітницю, її сватають, вона 
не йде заміж: якби хоч що доброго, то ще… а то маю собі біду 
купувати та неволю заробляти. Люде кажуть: Ну, то й будеш 
старою дівкою. Д[арка]: Ну, й буду, або то старі дівки не жиють 
на світі? Я тут нікому місця не просиджу в батьковій хаті: так 
батькова, як і моя.
Епізод заміжжя Євці за поганого унтера, аби «гріх покрити». Геню (хлопчика) під час сватання і весілля переховує Дарка. Виїзд Євці з чоловіком з села. Геньо вирвався, біжить за 
бричкою: Мамо! Мамо! Тумак п’яного унтера, бричка зникає.
На 28 році присватується до Дарки 25-літній Самсін. Вони 
вже три роки знаються (боярином був у Івана). Д[арка] одмагається, що «стара». С[амсін]: «Молодицею помолодієш» і т. ін. 
«Беруть у двір Євцю…» 367
Заручаються, С[амсін] має пристати в прийми, бо не має хати, 
живе заробітками, а хату і ґрунт брати тримають.
Через 5 літ приїзд Юзі на «відпочинок». Маєток запущений, все змінилось, одна Д[арка] веселить. Служить з чоловіком у посесора. Чоловік — «парубок», вона глядить дробини. 
Живуть в добрій згоді, мають сина малого. Могла б жити дома, 
та чоловікові тяжка була «приймака поневірка», навіть почало 
було здаватись, що Д[арка] йому «очі вибиває» («А я, бігма, й не 
думала»), забрались на свій хліб, не так то й свій, та вже дасть 
Біг колись буде й зовсім свій, як зберуть трохи грошей обоє: ніхто ні в кого «в приймах» не буде, і ні свекруха, ні теща не буде 
тичіти над головою.
Ю[зя] розповідає, як присватувався до неї панич, бідний, — 
батьки казали ждати, поки «доробиться», «вийде в люде», 
він загордий був посагу просити, а Юзя не сміла. Панич заморив себе роботою, а Юзя призвоїтим жданням і всякими 
apparences. Панич вмер на сухоти, а Юзя не сміла навіть глядіти його одинокого, бо вони не були «об’явлені». Вже три роки, 
як Ю[зя] «укінчена стара панна»… Розходяться спати. Юзя не 
хоче спати в сумнім старім будинку в облесливої посесорки 
і ночує у Дарки в «офіцині»: «А-а, а-а, котів два» і — ридання 
Юзі.
I Умовностями (фр.). 