
Київ. 24.ІХ.1904
Лілеєнько любая!
Напишу одкритку, бо знов що-небудь не дасть написати листа, — знаєш сю київську толкучку. Спасибі за карточки, а то я 
вже починала турбуватись, чи не сталося тобі чого прикрого, 
що мовчиш. Рада я за твої удачі в екзаменах.
Оксана виїхала позавчора, і папа з нею, пробудуть у Запрудді днів 3, далі Оксана поїде далі (за границю), а папа ще побуде днів з 10 у Колодяжному, а може, й довше — його начальство 
виїхало на місяць, то він користає з того для устройства своїх 
діл. Прийдеться мені з виїздом на Кавказ пождати папу, і вже 
очевидно, що раніше як між 5–10 окт[ября] не виїду. Не дуже 
се добре, та що ж поробиш. А виїхати, як ти радила, в початку сент[ября] я вже ніяк не могла. Я таки вспіла простудитись 
і оце з тиждень просиділа в хаті з нежитом і сильним кашлем. 
Сьогодня вже маюся добре і зважуюсь скористати з проблиску 
сонця — піду прохожуся, та й справи є. Цілую тебе, giglio d’oro. 
Привіт Валентінам.
Твоя Леся
Мама, Микось і Дора здорові, вітають тебе.