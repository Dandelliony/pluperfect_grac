Думи і пісні в записах 
Лесі Українки 
та Климента Квітки
Дума
про Олексія Поповича
Співав кобзарь Гнат Гончарь (Гончаренко) 
2-го декабря 1908 р. в Ялтах
Ой по Чорному морю,
ой на каміні біленькому,
там сидів сокіль (sic) ясненький,
жалібненько квилить-проквиляє,
на Чорнеє море спилна (sic) поглядає,
шо на Чорному морю все недобре починає,
зла супротивна хвилешна хвиля уставає,
судна козацькії молодецькії на три часті
 розбиває.
Перву часть ухопило —
в Турецьку землю занесло;
другу часть ухопило —
в Дунайське гирло забило;
а третя часть тут має,
посередені Чорного Моря
на бистрій хвилі,
на лихій хуртовині
потопає.
О при той части було ві(й)ська много.
Хто був старшиною?
Грицько Коломічин
по всьому ві(й)ську ізбарзе (sic) окличен. VI
О, до козаків словами промовляї,
сльозами (в)бливаї:
 — Ей, козаки, панове-молодці,
добре ви дбайте,
I Чулося скоріше і, ніж и, але достоту не розслухано. — К. К.
II Чулося скоріше і, ніж и, але достоту не розслухано. — К. К.
III Чулося скоріше і, ніж и, але достоту не розслухано. — К. К.
IV В другий раз чулося: туй. — К. К.
V Чулося скоріше і, ніж и. — К. К.
VI Значить: голосно гукав, так, щоб усі чули. Примітка самого Гончаренка. — 
К. К.
Думи і пісні в записах Лесі Українки та Климента Квітки 275
гріхов (sic)
 не тайте,
сповідайтесь ви наперед милосердному
 Богу
і Чорному морю,
ой, отаману кошовому.
(А) ті (ж) козаки те зачували,
та всі замовчали,
(о) тілько (ж) обізветься Олексій Попович,
гетьман-запорожеиць:
 — Ой, козаки, панове-молодці,
добре ви вчинітеи,
мене ж, Олексія Поповича,
самого возьміте,
до моєї шиї біленький камінь прив’яжіте,
очі мої козацькії молодецькії
червовою китайкою запніте,
самого мене в Чорнеє море іспустіте;
нехай же я буду
сам своєю головою
Чорне море дарувати,
ніж(е)ли я маю много душ вір християнських
по Чорному морю безневинно погубляти.
Ті ж козаки те зачували,
до Олексія Поповича словами промовляли,
сльозами обливали:
 — Ей, Олексію Поповичу,
славний лицарю,
писарю,
ти ж Сьвате Письмо по тричі на день
 читаїш (sic)
і нас, простих козаків, на все добре
 научаїш (sic),
почому ж ти від нас гріхів більше
 маїш?
Олексій Попович те зачуваї,

словами промовляє,
сльозами обливає:
 — Ей, козаки, панове-молодці,
я ж Сьвате Письмо по тричі на день
 читаю
і вас, простих козаків, на все добре научаю,
від вас таки гріхів більше маю,
що я в охотне військо од’їжджав,
недобре починав,
з отцем і з матірею прощения не мав,
і старшого брата за брата не мав,
старшую сестру збарзе поважав,
ой у груди стременом одпихав —
либонь, мене, панове-молодці,
найбільшеи(й?) то гріх спіткав.
Ой що із города вибігав,
триста душ маленьких дітей
конем розбивав,
кров християнську безневинно я
 проли(і)вав.
Ой, молодії жони за ворота вибігали,
маленькі дітки на руки хватали,
мене, Олексія Поповича, кляли проклинали.
Ой, іще ж я поз сорок церков пробігав,
за своєю гордощу шапки не скидав,
на себе хреста не складав
і отцівської-материної молитви не
 споминав, —
либонь, мене, козаки, панове-молодці,
найбільше то гріх спіткав.
Ой іще мимо царську громаду пробігав,
за своєю гордощу шапки не скидав,
I При проказуванні текста кобзарь тут промовив не «що», а «іще». — К. К.
Думи і пісні в записах Лесі Українки та Климента Квітки 277
мужикам-козакам на день добрий не
 давав,
з празником не поздоровляв,
либонь, мене, козаки панове-молодці,
найбільшеи(й?) то гріх спіткав.
Ой не єсть же се мене Чорне море потопляє,
а єсть се мене отцівська-материна
 молитва карає.
Ой, якби ж мене отцівська-материна
 молитва од смерти вборонила,
на Чорному морю не втопила,
(то)V як буду я до отца (sic), до матері, до роду
 прибувати,
буду отца і матір штити-шанувати й
 поважати,
і старшого брата буду я за рідного отца почитати,
а близьких сусід за рідне браття в себе
 мати.
Скоро став Олексій Попович по істинні
 правді гріхи Богу сповідати,
зараз стала зла супротивна хвилешна
 хвиля
на Чорному морю притихати.
Притихала
і впадала,
мов на Чорному морю не бувала,
ой усіх козаків до острова живцем V
 прибивала.
Ті козаки на острів (sic) виходили,
I В другий раз чулося: туй. — К. К.
II При проказуванні Гончар[енко] тут промовив не «се», а «то». — К. К.
III При проказуванні Гончар[енко] тут промовив не «се», а «то». — К. К.
IV [При проказуванні Гончар[енко] тут промовив] «то», а при співі опустив. — К. К.
V Гончаренко промовляв раз «жевцем» і на запит сказав: «Чи живцем чи 
жевцем — хто його знає». — К. К.

великим дивом дивували,
словами промовляли,
сльозами обливали,
що на якомусь Чорному морю,
на бистрій хвилі,
на лихій хуртовині
потопали,
о (sic) одного через Олексія Поповича
козака
з міждо війська ми не втеряли.
(Ей), Олексій Попович на чуда (sic)
 вихождає,
бере в руки Сьвате Письмо,
по тричі на день читає,
ой, усіх козаків на все добре научає:
 — Слухайте, козаки, панове-молодці,
як се Сьвате Письмо висьвічуї,
на все молениє указуї:
Ей, которий чоловік отцівську-материну
 молитву штить-шанує-поважає,
то отцівська-материна молитва
у купецтві,
і в реместві,
і на полі,
і на морі
(о) на помощ (sic) спомагає,
то отцівська-материна молитва
зо дна моря винімає,
од великих гріхів душу відкупляє,
до Царствія Небесного привождає.
Нам годиться теє спо(sic)м’ятати,
I Гонч[аренко] співав раз: «на якомусь», раз «на якому ж», а як саме треба — 
не знав. — К. К.
II Чулося неначе «миждо», але не напевно. — К. К.
III Мабуть, = на чердак. — К. К.
Думи і пісні в записах Лесі Українки та Климента Квітки 279
за которими молитвами
 стали ми хліба-соли поживати.
Дай же, Боже, миру царському
і народу християнському
од сьогодні всім на здравія,
на многая лєта,
мноґая лєта!
Увага 1. Безнаголосне «е» вимовляється здебільшого близько 
до «и», навіть в таких формах, як 3-я особа однини в дієсловах. 
«Є» чується, як «ї», але не завжди; не завжди вдалося теє достоту розслухати.
Увага 2. Поділ тексту на строфи треба ще перевірити з музикальними фразами; це ще не зроблено, і в сій записі поділ 
строф такий, як при проказуванні думи говірком.

Дума про удову
Ой не діброва зашуміла,
як удова старая
з своїми дітками маленькими
в своєму дому гомоніла.
Мала собі вдова три сини,
як ясниї гласниї соколи,
вона ж годувала,
до зросту в найми не пускала,
вона ж свої головонці
при старости літ
при їх жития сподівала,
а скоро стали сини
до розума дохожати,
стали молоде подружжа
 принімати (sic),
зараз стали матері, старій
 удові,
хлібом-сіллю нарікати,
із домівки зсилати.
 — Іди ж ти, ненеи, пріч од менеи,
будуть, ненеи, гості в менеи,
царі та князі,
будуть пити, гуляти,
будеш ти, мати старая, у порога
 стояти,
ой, то як же тебе не знатиму
за своєю гордощею,
як тебе назвати вже й мати.
А та вдова те зачуває,
із двора схожає,
по вулиці склоняє-валяє,
за своїми дробними сльозами
 світа Божого не видає,
що великая туга коло мого серця,
Думи і пісні в записах Лесі Українки та Климента Квітки 281
мов хто ножем пробиває.
Ой (А) близькі сусіди поглядали:
 — Ей, удово, старая мати,
іди ж у наш дом чужий
 проживати,
будем ми тебе хлібом-сіллю
 годувати,
будеш ти наших маленьких
 діток доглядати.
А та вдова те зачуває,
у чужий дом ухожає,
живе-проживає,
хатку помітає,
(лавки помиває),
ой на ранній зорі, на вечірній
спочивання собі ніколи вона не
 має,
ой своїх синів збарзе зневажає,
клене-проклинає:
 — Ей, сини мої, сини,
три, як ясниї гласниї соколи,
бодай же ви отнині довіку
щастя й долі не мали,
як ви мене при старости літ
з домівки зіслали!
Що як я ручками та пучками
 хліба-солі заробляла
та вас годувала,
а тепер хотя б ні пила, ні їла,
хотя б у вас в тихомир(стві)ности
 пожила!
Коториї в них пили та гуляли,
за ворота вийшовши, їх осуждали:
«Братіки милі, голубоньки сиві,
стілько ж ми в вас п’ємо та
 гуляємо,
почому ж ми старої матері в вічі
 видом не видаємо?

Чи ви її задали,
чи ви її запродали,
чи вона в вас хліб-сіль переїла?
Чи вона при старости літ
де вона вас осудила?»
А старший брат те зачуває,
до утрені божественної
 одхожає,
утреню божественну вислухає,
до господи прибуває,
до братів словами промовляє:
«Братіки рідненькі, голубоньки
 сивенькі,
ну-те ж думати-гадати,
як би ж нам стару матір у свій
 дом обіськати, —
став же нас Господь видимо карати,
став у полі і в домі хліба-соли вменчати,
і не стало без старої матері
порядків у нас доставати».
 То не орли заклектали,
як три вдовоченки старої
 матері шукали та питали,
а скоро в третім дворі напитали,
у хату вхожали,
словами промовляли,
сльозами обливали,
неньку стареньку прохали
 та й благали:
 — Ей, мати старая, іди в свій дом
 проживати,
будем тебе хлібом-сіллю годувати,
будем свої маленькі дітки спиняти,
будем тебе штити-шанувати-поважати.
А та вдова те зачуває,
словами промовляє,
сльозами обливає:
Думи і пісні в записах Лесі Українки та Климента Квітки 283
 — Ой, сини ж мої, сини,
три, як ясниї гласниї соколи,
ой не так то отцівську-материну
 молитву упросити,
як її розгнівити.
Ваша душа отнині довіку
 гріхов (sic) не одкупиться,
очі мої на вас не зоглянуться.
Як то вдова кляла-проклинала,
а ще ж подумала й погадала,
зо дна моря винімала,
од великих гріхів душу відкупляла,
до Царствія Небесного превождала.
Ой которий чоловік отцівську-материну
 молитву
штить-шанує-поважає,
то отцівська-материна молитва
зо дна моря винімає,
од великих гріхов відкупляє,
до Царствія Небесного привождає.
Нам годиться теє спом’ятати,
за которими молитвами стали ми
 хліба-соли поживати.
Дай же, Боже, миру царському,
народу християнському,
од сьогодні всім на здравіє,
на многая літа,
многая лєта!
Загальна увага до всіх трьох дум: ручимось за повну точність 
записі щодо фонетики тільки в тих випадках, де правопис записі відрізняється від загальноуживаної і де фонетична оріґінальність підкреслена або зазначена словом «sic». Можливо, 
що в дійсності були і инші відміни, нами не почуті, — їх можна встановити по фоноґрафу.

Про (брата i) сестру
Ой у сьвату неділлю (sic)
то ж не сива зозуля закувала,
ні дробная (sic) пташка в саду
 щебетала,
як сестра до брата
з чужої сторони
у далекі городи
листи писала,
поклон посилала,
братіка рідненького,
голубонька сиевенького,
у гості прохала.
 — Братіку рідненький,
голубоньку сивенький,
прибудь до мене,
одвідай мене,
бездолную (sic),
й безродную,
й безплеменную
на чужій чужині,
при нещасній моїй хуртовині,
чи я живу,
чи я проживаю,
чи я на чужій чужині
більшеє горювання собі принімаю.
Шо я на чужій чужині завдовіла,
з маленькими дітками осиротіла.
Як то, братіку, тяжко та важко
бездолній, безродній, безплеменній
на чужій чужині
жити-проживати,
то так-то, братіку, тяжко та важко
не по силі
Думи і пісні в записах Лесі Українки та Климента Квітки 285
чоловікові
із сирої землі
важкий камінь підняти.
 — Сестро моя рідненька,
голубонько сивенька,
рад би я до тебе
в гості прибувати,
то не знаю, де тебе шукати вже й мати.
Ой що ти жиевеш
за високими лісами,
за бистрими ріками,
за великими городами.
 — Добре, братіку, учини,
через високі(и)ї ліси
ясним соколом перелини,
через бистрі(и)ї ріки
білим лебедоньком перепливи,
через великі(и)ї городи
сивим голубоньком перелени(ти),
мов моє серце туга розважає (sic).
Ой як-то, братіку, тяжко та
 важко
на сьватий день, на Великдень,
альбо на которий празник роковий
 молебний,
шо люде до церкви йдуть,
як бджоли гудуть,
а з церкви йдуть, —
як мак процьвітає, —
пола з полою черкаєця,
брат з сестрою не прощаїця,
а плече з плечем торкає, —
один одного з празником поздоровляє,
на хліб, на сіль, на бенкет зазиває,
I Не розібрано, чи «ця», чи «цця». — К. К.

я ж стою, пребідна сиротина,
ніхто ж мене й не приевиетає,
альбо по отцеві лібо по матері,
наче воно мене вже й не знає.
Ти ж і сам, брате, добре знаєш,
як у нашого отца (sic) лібо в матері
було що пити або їсти,
тогда(і) ні світ, ні тьма в хату вступали,
кумами, сватами, рідними братами
 називали,
як пришибла худа, нещаслива
 хуртовина,
одреклась і вся незваная родина,
тоді нема ні кума, ні побратима,
нікому в хату вступити,
добрим здоров’ям навістити,
ні з ким стати, на здоров’я іспитати,
тільки піду я до сьватої церкви,
до Божого дому,
Богу помолюся,
на сьвятости подивлюся,
то(ой) не раз, не два дрібними (sic)
 сльозами обіллюся, —
(о)то ж у мене (мені) рідні отець і матуся.
Вийду я з церкви, гляну, — вгору високо,
і в землю глибоко,
і в чужу сторону
до родини вже далеко.
Дай же, Боже, миру царському,
народу християнському
од сьогодні всім на здравия
і на многая літа,
мноґая лєта!
«Спів і бандурна гра кобзаря 
Гната Гончаренка з Губаєнкового 
хутора під Харковом»
1. Нема в світі правди
