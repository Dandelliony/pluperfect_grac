
2.IV (20.III)
Люба Лілеєнько!
Тілько що написала і послала листа до Israel’я — сподіваюсь,
відповість хутко і толком. Мені таки хотілось би «просвітитись», та вже
«нехай німець скаже». Маюся тепер досить
добре. Одного часу трохи мучило безсоння (певне, забагато
спала перший місяць), але сьогодня вже виспалась. Тепер я
все в однаковому стані — не худну і не гладшаю, не слабую і не
поправляюсь особливо, ну, та добре, що зимові скандали не
повторяються. Напишу тобі хутко більше, а се пишу на почті.
Будь здорова з Михальом, цілую Вас обох міцно. Д[митрові]
І[вановичу] уклін.
Твоя Леся 