На провесні
Не дивуйте, що квітом прекрасним
Розцвілася дівчина несміла, —
Так під промінням сонечка ясним
Розцвітає первісночка біла.
Не дивуйте, що думи глибокі
Будять речі та сльози пекучі, — 
Так напровесні дзвінкі потоки
Прудко, гучно збігають із кручі.
Не дивуйте, що серце так рвяно,
Щиро прагне і волі, і діла.
Чули ви, як напро́весні рано
Жайворонкова пісня бреніла?