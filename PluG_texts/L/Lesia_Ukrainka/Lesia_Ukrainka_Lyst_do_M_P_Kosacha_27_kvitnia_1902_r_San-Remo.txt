
27.IV.02
Любий Міша!
Я тебе, Річчі, Анну Івановну і Queen Mab, завжді люблю 
і щиро вітаю, все рівно сердечно, що в будень, що в свято, так 
і тепер. Твоя телеґрама налякала Мал[анью] Фом[иничну]
страх, — вона боїться телеґр[ам] з Росії, бо там у неї вдома хворі і взагалі діла неважні.
Я було тобі написала листа, але потім подумала, що «письма пишут только аптекаря», і не послала. Як напишу більш 
відповідний аптекарським Bedingungen, то пошлю. Взагалі писати лінуюся, бо навіть рекомендовані листи пропадають, — отже, шкода праці!
Мої бронхіти вже скінчились, забравши мені 1,3 kilo ваги, 
тепер треба вертати жир знову, а то лікарь вилає. Але так почуваюся здоровою і ніщо не болить.
Бувай здоров! Цілую всіх вас.
Леся