
16.VI.1903
Cher confrère, чи не будете ласкаві зайти до нас сьогодня 
о 8 г[одині] увечері? Якби не йшов дощ, то я маю величезну 
охоту (може, дощ уважатиме на те!) піти на Гарбуз-гору сього вечора, але Ольга боїться іти тілько під моєю сильною 
обороною на ту гору, тим часом брати її заняті і не можуть 
бути нашими лицарями. Якщо Вам то не справляє прикрости, 
може б, Ви помогли мені вив’язатись з тої ділеми: і хочеться, 
і боюся. Як дощ не пустить сьогодня, то, може, прийдете завтра о 5-й по обіді, якщо, звісно, взагалі Вам се догідно.
До побачення (у всякім разі до мого виїзду?) на горі чи на 
долині.
Леся Українка
P. S. Як будете йти увечері, то прошу взяти оті найстрашніші
окуляри і дивитися пильно під ноги, бо можете впасти в яму 
(в вапно! там його дві бочки!), а се поетові не личить.