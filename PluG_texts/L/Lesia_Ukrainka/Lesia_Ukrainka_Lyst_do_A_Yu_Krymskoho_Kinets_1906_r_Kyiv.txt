
…щоб я знала, як буде з сею справою. Тим часом я сама розпочинаю прохання до українців у Москві з Вашої власної шановної особи і прошу від имени бібліотечної комісії тов[ариства]
«Просвіта», чи не будете ласкаві подарувати нам до бібліотеки 
Ваші твори й видання, та, може, й так знайдуться у Вас неконечне потрібні для Вас самих книжки (не тілько вкраїнської, 
але й всякої иншої мови). Наша мета — зробити нашу бібліотеку настілько багатою й розмаїтою, щоб українець, пробуваючи в Київі, не потребував ходити по чужих бібліотеках, а міг 
би знайти загоду в своїх літературних потребах у рідній інстітуції. Хотілось би вірити, що Ukraina farà da se, хоч у сій 
справі… Адресу товариства Ви, либонь, знаєте (Бульварно-Кудрявська, 10, кв. 6), але, може, Вам трудно захожуватись 
з пересиланням, то, може, об Різдві Ваші учні або які знайомі, 
напр[иклад] кияне з московських студентів, помогли б перевезти дещо, бо в нас поки що не такі ще статки, щоб ми могли сами вирядити кого для сеї справи в Москву. Хоча, звісно, 
скоріше отримати було б приємніше. А не хочеться думати, 
щоб Ви відмовились помогти нашій бібліотеці, надто як я вже 
знаю з факта Вашу прихильність до нашої «Просвіти».
Добре було б якнайскоріше повести всякі просвітні заходи, 
бо тепер мало хто і мало що сподівається довгого віку, то треба екстенсівність інтенсівностю надолужати…