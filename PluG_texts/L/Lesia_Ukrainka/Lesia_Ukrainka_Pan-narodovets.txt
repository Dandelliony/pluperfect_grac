Пан-народовець
Ось послухайте, Іванцю,
я ж добра вам жичу,
я надумав видавати
ча́сопись мужичу…
Нащо вам здалася тая
мудра політи́ ка,
тілько часу марнування — 
сварка, біятика.
Хай пани ідуть до думи
голову сушити,
я вам справи господарські
поможу́ рішити.
Я навчу вас, як гноїти
землю для пшениці.
Кажете, землі немає?
То пусте, дрібниці!
Розкажу вам, як де в світі
сіно косять люде…
В вас немає сіножаті?
Ет, якось-то буде!
Розкажу вам, як худобу
треба випасати…
Вам не стало пасовиська?
Чи ж на те вважати?
Ну, навчу вас, як належить
пильнувати ліса…
Ви не маєте вже ліса?
Оттуди до біса!
То хіба навчу сушити
вікове болото…
Як? не маєте й болота?
No, to mniejsza о to!
Але ж слухайте, коханку,
я ж добра вам жичу!
Хоч спаліте, а купіте
ча́сопись мужичу.
I Ну то менше з цим (пол.).
Поезія поза збірками 383