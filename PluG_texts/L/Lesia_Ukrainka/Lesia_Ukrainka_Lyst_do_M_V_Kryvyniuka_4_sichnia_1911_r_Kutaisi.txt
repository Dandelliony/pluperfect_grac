
Кутаис. Тифл[исская] ул[ица], д[ом] Хабурзания
22.XII.1910
Дорогий Михайле!
Спасибі Вам за клопіт по пересилці мені 800 р[ублів] від мами.
Я їй пишу про свої лічебні плани, а крім того, про се ж і про
всячину пишу Лілі на адресу Дорошенка, та боюся, що всі
листи довго лежатимуть марне, бо Ви з мамою можете виїхати
в Катериносл[ав], а Дорош[енко] — в Київ. Коли Ви отримаєте
листа раніше, ніж Ліля, то скажіть Дорі (якщо маєте її де бачити), що я
від неї 160 p[ублів] отримала і дуже їй дякую. Шкода,
що Вам так ніколи писати, але я Вас розумію, бо й сама, як на
мою силу, досить занята тепер: Кл[ьоня] попав тут у таку каторгу, що я
просто боюся за нього і вже, чим тілько можу, помагаю йому, отак і
варимось, мов у котлі. Оце на свята 2 ½ тижні перериву буде, тоді всім
понаписую більше. Тим часом
цілую Вас.
Ваша сестра Леся