Шановний добродію!
Прикро сказати Вам, що Вашу справу неможливо залагодити 
ще до осені — то був «мертвий сезон».
Я ледве могла зустрітися лише з двома своїми друзями, інших побачу у серпні. Вони підтримали мої хороші сподівання, але не в їх компетенції сказати більше. Один з них однак 
обіцяв мені статті (на тему найновішої преси і про селянство 
у нашій країні). Ця людина — хороший знавець цієї справи, 
отже, його статті будуть придатні для Вашого «Ревю», а я постараюсь їх так приладнати, щоб вони були цікавими для англійської публіки.
Хотіла б знати, чи Ви вчасно отримали всі необхідні для Вас 
матеріали.
Впродовж цих двох тижнів можете писати на адресу мого 
приятеля у Л[ьвові], який замовить усе необхідне, я теж могла б це зробити. Згодом ці послуги зможе робити п[ані] П[анькевич].
З дружнім вітанням
Л. К.