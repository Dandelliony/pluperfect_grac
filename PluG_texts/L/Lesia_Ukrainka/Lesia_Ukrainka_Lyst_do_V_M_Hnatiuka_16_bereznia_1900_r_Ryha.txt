
4–16.III.1900

Високоповажаний добродію!

Лист Ваш гнався за мною наздогін, бо вже не застав мене в Петербургу.
 Нагнав мене вже недовго перед виїздом у Дорпа-
ті, у брата, і хоч я там коректу переглянула, та якось не випав
 час написати листа і відправити посилку. Вибачте мені
на сей раз, бо я тепер людина подорожня і не завжді мій час
від мене залежить. «Раткліфа» вишлю Вам вже з Київа, бо тут
його не маю при собі, може, тим часом можна друкувати балади,
 щоб не гаятись. Будьте ласкаві, напишіть, чому при «Атта
Тролі» нема Гейнової передмови, що я переклала для сього видання?
 чі ви її не отримали, чі вона Вам нецікавою здалась?
Мені здається, що ся передмова, як і всі передмови Гейнові,
має значіння як самостійний літературний твір, а крім того,
вона справді багато поясняє і доповняє саму поему, тому варто
було б її видрукувати. Якщо ви її не отримали, то я можу Вам
її вдруге послати. Д[обродій] Славинський (до речі — він просить
 на виданню підписати його так, власним прізвиськом)
згодився, щоб і його переклади корегувала я, аби не розсилати
по усіх усюдах і мати діло з кимсь одним з авторів. Отже, прошу
 все посилати на мою київську адресу, бо через тиждень я
вже буду в Київі. Ми з д. Слав[инським] уложили план ще третьої
 книжки перекладів з Гейне, маємо надію виготувати її
на осінь: він бере на себе Norderney-Cyclus, a я решту балад і,
може, «Hebräische Melodien». Казав він мені, що Ви обіцяли
зробити се видання таким типом, як наша «Книга пісень Гейне
», се мені приємно, бо, може, ми й скілька випусків зможемо
зложити, то краще їм всім одну уніформу носити.
Тепер дещо про саму коректу. Прошу Вашої ласки наглянути
 особисто, аби спростовано помилку на 74 ст., де у мене
стоїть NB, там побачите, що 11⁄2 куплета на сій сторінці бракує
і що вони перенесені почасти на 75 ст., а почасти на 76. Отже,
повинно бути так:

Мумми чорної ревіння
Удала так натурально,
Що привабила із ями
Затишної Атта Троля.
Він летів, немов на крилах
По долині, часом ніжно
Він обнюхував каміння,
Думав, там сховалась Мумма.
Ох, сховався там Ласкаро і т. и.

А кінчається гл. XXIV на словах: «Недотепний, але щирий».
Щодо правописі слова «Троль» чі «Тролль», то знаю, що я сама
винна в плутанині, бо тілько тепер завважила, що в мене неоднаково,
 раз так, а раз инакше, отже, тепер хочу, аби скрізь
було «Тролль», так, як у Гейне. Хай вибачать складачі! Ще прошу,
 хай буде Діана, бо Дияна дуже негарно, аж вуха ріже. Не
розумію теж, чому комедия, а не комедія, як говорять скрізь на
Україні. Врешті, ви побачите, що я ще не дуже додивляюсь до
тих відтінків, через те сподіваюсь, що й мені дещо відступите.
Напишу з Київа більше, а тут не пишеться. Бувайте здорові.
За книжки спасибі, всі отримані і в Київі, і в Юрьєві.
Щиро вдячна Вам Л. Кос[ач]