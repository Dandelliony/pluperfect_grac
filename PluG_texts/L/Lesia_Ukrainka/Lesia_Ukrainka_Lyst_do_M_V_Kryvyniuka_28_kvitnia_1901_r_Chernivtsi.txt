
Чернівці, ул. Нов[ий] Світ, 61
15–28/IV.1901
Не писала зі Львова, бо ніколи було і втомлена була. Хутко напишу gründlich, а тепер тілько обізвусь, бо ще нема енергії, 
хоч я не хвора і втома проходить. Мої вірші всі прийняті, і хутко, певне, побачите їх в друку, хоча мені ще не визначили 
числа, та, думаю, небагато чекати моїм прихильникам на мою 
славу. Волинська фантазія мала найбільший успіх (хай радується Ваша остріжська душа!). Бувайте здорові!
Л. К.
Сьогодня ввечері допишу листа мамі, завтра пошлю.