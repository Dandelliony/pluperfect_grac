
28.V, Колодяжне
Люба моя Лідочко!
Моя «единственная старшая кузина»!
Тілько що получила твого листа і от зараз пишу, щоб знов не 
уподоблятись... самій собі!
Як бачиш, твій лист застав мене вже в Колодяжному, отже, 
твого порученія не можу зробити зараз, напишу про нього 
мамі, може, лист мій зловить її в Київі, на перепутті з Гадяча 
додому, а може, у мами і тут де є така бумага, тільки я сама 
не знайду. Мама в Гадяч поїхала на коротко, устроїти ограду на 
бабушкіній могилі і покінчити з арендами, папа теж поїхав 
з  нею. Ми, здається, нікуди сього літа не поїдемо, хоч мені 
і хотілось би, і треба поїхати в Полтавщину, та ще не знаю, як 
там буде. Твоя boule vagabonde  просиділа, слава Богу, зиму 
в Київі,  нікуди не рипаючись, потім так же само просидить 
літо в  Колодяжному, ну, а  далі вже хто його [знає], як буде, 
далі, може, і  на корабель au long cours  попаду, різно буває. 
Не дай тобі, Боже, якщо ти посмієш не явитись до нас на 
той рік до своєї єдинственної (от уже именно єдинственної!) 
тітки! От іще мені той дом,  я вже провижу з нього силу клопоту для тебе, ще стане на перешкоді твоєму приїзду в Росію. 
Построй там принаймі і для мене яку-небудь коморку, на случай, коли я приїду до тебе на перепутті з кругосвітного плаванія. Ти знаєш, се у мене idée fixe — попасти в  подоріжжя 
навколо світа, що поробиш — страсть! Однак це все пустяки я 
пишу. А от одна просьба: там у Київі деякі дами просили мене 
узнать, що то за общество єсть у  Лондоні, покровітельства 
бідним дітям. Мета сього общества, наскілько я знаю, помагати бідним дітям не милостинею, а тим, щоб, узнавши адрес, 
сім’ю і т. д. кожної такої дитини, подавати їй систематичну
і корінну поміч. Деталі сього діла мені зовсім невідомі. Може, 
тобі, при помочі лондонських знакомих, не трудно буде довідатись про се, а коли тобі не хочеться з сим возитись, то, може, 
ти мені даси які адреси в Лондон, а я вже постараюсь сама довідатись.
Ну, як же там твоя робота?  Хоч би ти мені прислала які 
з твоїх articles,  мені дуже цікаво, як ти справляєшся з своєю 
ролью журналістки. От, чом не поїхала в  Москву на коронацію, там би знайшла своїх колег-журналісток (conseurs,  — чи 
як їх назвати?), впрочем, тебе при твоїй «страсти к зрелищам», 
напевне, задавили  б на Ходинському полі!  слава Богу, що 
тебе там не було! В  Київі усі оці торжества вийшли nec plus 
ultra скучні, окрім самої звичайної ілюмінації і  надзвичайної давки на Крещатіку, нічогісінько не було. Взагалі під кінець в Київі було поганенько: жара несамовита, кругом тілько 
і розмови, що про екзамени.... бррр! Олеся і Оксаночка, впрочем, добре справилися з тими екзаменами, Оксана вже тепер 
гімназістка 4-го класа, а Олеся, — може, і восени їй доля попанує, — буде гімназісткою 7-го кл. Микось перейшов без екзамену і прохоложується тут уже з перших чисел мая. Боюсь, що 
він страшенно забуде все за літо! як там Зоря? і його наука? чі 
переслали йому мого листа? Чі не думаєте вже і Міку запрягти 
на зиму у шкільну науку?
Не добре робить Рада, що занедбала малювання, се таке 
діло, що його і забути не довго. При сьому я згадала про Шаца — 
проклятий він чоловік! не думала я, що він на таку путь піде, 
та що вже cos’ fan tutti!.. III Жалко мені бідну Мінцес, і звідки на 
неї така біда. Я од душі бажаю їй поправитись. Чому ти не пишеш нічого про M-me Белчеву, чі вона в Софії, чі, може, де за 
границю виїхала? Що роблять Койчу, чі вже перестала Ел. Г. 
боятись червеного Рака? (а  може, вже і  самого Рака нема на 
світі?).
Кланялись тобі твої «друзья детства», т. є. поклонились би, 
коли б у них шия або спина могла гнутись, але вони горді, привикли ще за часів Перуна, щоб їм люде кланялись, а не вони 
людям. Знаєш, хто се такі? — баби камінні в ботанічному саду 
в Київі! Чі тобі нічого не нагадує їх ім’я? А я так рада була бачити їх! Мені згадалось, як ми з  тобою Стрібогів і  Даждьбогів представляли і  багато-багато такого дитячого, милого. 
І  серед усіх тих картин проходить енергічна світла постать 
дорогого, незабутнього дядька. Ай, Лідочко, невже правда, 
що хутко рік, як його вже нема? Часами мені мріється, що він 
десь є, там «за границею»... Все-таки ми і тепер похожі всі на 
обломки розбитого корабля... Одно тілько: не бачить він того, 
що діється і в вашій, і в нашій стороні, добре тому, хто не бачить сього всього!
Бачила я тут одного молодого болгарина, «подающего 
надії», але хто його знає, як він справдить ті надії в Болгарії. 
Я  йому навіть сказала, що хотіла  б побачити його років через три в Болгарії, він спочатку не зовсім зрозумів мене, а потім, здається, трошки образився. Ти його побачиш в Софії, то 
можеш розпитати про мене і про нас всіх. Клісурський, певне, 
досі теж дома; я чула, що він був у Петербурзі сей рік.
Ну, пора вже кінчать, нема часу, я, знаєш, тепер пишу драму!  (excusez du peu!),  се вже не те, що мете!
Чому не пише мені дядина і Рада? На Ваню я вже махнула 
рукою, хіба, може, тоді получу од нього листа, як рак свисне! 
Се тілько ти у мене статкуєш, як слід моїй «бедненькой, толстенькой Лидочке». Цілую тебе і мечки, малката і голямата; 
бувай здорова!
Твоя Леся