
8 (неділя, увечері)
Люба мамочко!
Не турбуйся за мене, бо я дісталась додому жива, здорова і невредима.
Така маленька авантюра навіть була б не без приємности, якби я не
думала, що ти там турбуєшся за мене. Таки
правда, що «дальні проводи» часто не до речі бувають! До конки було не
дуже приємно йти, бо темно і все-таки путь мені не
відома, але воно не дуже далеко, а раз уже на трамвай попала,
то всяке неприємне почуття зникло і було тілько смішно. Якраз на чай
поспіла додому. Дома, «слава Богу, нічого нового».
Цілую тебе міцно. Згодом писатиму, а тепер ще нема про
що «так особенно».
Твоя Леся 