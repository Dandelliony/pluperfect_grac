Шимон Дікштейн
Хто з чого живе?
«Кождий чоловік живе з власної праці». Чи се — так?
На перший погляд здається, що воно й справді так. Раз — 
стілько про се говорять, пишуть в ґазетах, книжках, про се ми 
чули і в попівських проповідях; друге — то таки подібно до 
правди, що швець дійсно живе з шевства, кравець з кравецьтва, учитель з учительства, що фабриканти також працюють, 
коли не руками, так головою, навіть міністри, королі, царі і ті 
хиба мало напрацюються, підписуючи ріжні папери!
Чи вже се так? Чи кождий чоловік живе з власної праці?
Вас певне дуже здивує, коли вам скажу, що се не так. Ні один 
чоловік не живе з своєї власної праці; не тілько королі та міністри, не тілько фабриканти та купці не живуть з власної праці; 
не живуть також з своєї праці і працьовники-ремісники.
Якби, наприклад, швець не тілько шив чоботи, але мав 
шматок землі, де заробляв би собі хліб, садив всяку городину; 
якби сам прав, сам ткав, сам шив собі більє й одежу, одним словом, якби все, що йому потрібно, робив в своїй власній хаті, тоді 
ми могли б сказати, що він живе справді з власної праці.
І давніше, кілька сот літ тому назад, воно дійсно так бувало — давнійше, коли ще кожне місто мало свої власні великі 
ґрунти, коли мало не кождий ремісник брав участь в мійських 
справах, мав право до тих ґрунтів. Тоді, справді, ремісники 
все, що їм було потрібне, виготовляли в себе дома, на своїй частині ґрунту, і справді жили з власної праці.
Але відомо, що тепер се не так. Ремісники не мають свого 
ґрунту, і швець, наприклад, може тільки шити чоботи і нічого більше. А чобітьми ані наїстись, ані напитись, ані в них 
одягнутись. Це саме можна сказати про кравців, столярів, мулярів. Кравець не може ні їсти, ні пити своїх жупанів, а муляр 
з цегли не зварить собі обіда.
А що ж в такім разі сказати про королів, міністрів і подібних людей? Сі не тілько ні в чім собі не вміють порадити, але 
самі і їсти не потраплять; все їм треба подавати до рота.
Само шевство не нагодує і не напоїть шевця, як сама кравецька праця не обує кравця.
Хто ще міг би у нас сказати, що живе з власної праці — так 
се селянин.
Він принаймні сам обробляє хліб, саде городину у себе 
дома; багато селян навіть самі собі роблять одежу, хоча останніми часами те трапляється щораз рідше. Аджеж самі знаєте, 
що тепер вже господиня з більшою охотою купить собі спідницю на базарі, ніж дома зробить, бо та й краща й зграбнійша 
й дешевша.
А що ви скажете, що в инших сторонах то навіть селяне майже нічого з потрібних їм речей вдома не виробляють?! 
Одні виробляють тілько вино, другі тілько лен, або тілько городину, а все що їм потрібно чи то для їди, чи для одежи, купують на базарі.
От як бачите, то ніхто, або майже ніхто не живе з власної 
праці. Швець живе з праці кравця, муляра, столяра, селянина; 
селянин знов живе потрохи з праці кравця, шевця, столяра 
і т. д.
Всі люди живуть не з власної праці, а з чужої — з праці иньших людей.
«Але ж кождий з них працює, — відповісте мені на се, — 
кождий з них, якби не працював, нічого-б не мав».
То правда! Але через це скажемо, що кожний не живе 
з власної праці, а тілько зі своєї власної праці содержує себе.
На се ви могли б сказати: «не вмер Данило, так болячка 
вдавила».
Ні, не все одно і через що власне, зараз роз’ясню.
Якби швець, кравець, орач справді жили з своєї праці, якби 
все, що їм потрібно, мали у себе дома, як давнійше бувало, — 
то кождий з них міг би бути певним, що хоч і буде йому раз 
краще, раз гірше — все ж з голоду не вмре і якось викрутиться.
Але тепер зовсім інакше. Швець тільки шиє чоботи. Шиє 
їх якнайбільше, щоб потім продати. як всякий иньший товар. 
Як знайде купця, то добре; продасть чоботи і матиме за що купити те, що йому треба. А як не продасть? Як йому скажуть, 
що чобіт і так доволі; як до його крамниці або майстерні не будуть приходити купці? Що тоді? Хіба чоботи він зварить дітям 
на вечерю; хіба чобітьми виплатить податок і заспокоїть лихварів, банки і ин.?
Отже бачите, що содержувати себе з власної праці і жити 
з власної праці не все одно.
Доки люди все, що їм треба було, робили у себе дома, доки 
мало продавали своїх виробів, доти можна було казати, що вони 
жили з власної праці; але з того часу, як люди почали щораз 
більш робити на продаж, щораз більш продавати чобіт, замків, 
столів, одежи, взагалі ріжних товарів, то почали менше працювати дома на себе, а більше на других. І тепер варшавський 
швець шиє чоботи для росийського ремісника, англійський 
робітник кує цвяхи для варшавського шевця, а американський колоніст обробляє пашню для англійського робітника.
Однак з того часу, як на світі стало все більш товарів, ніхто 
не робить для себе, а всі роблять для других; ніхто не живе 
з власної праці, а з чужої, з праці иньших людей.
ІІ
«Добре! Ніхто, значить, не живе з власної праці, а тільки содержує себе з власної праці. Це вже повинна бути дійсна правда».
Але де там! Багато ще дечого можна про се сказати, а доки 
про все розповімо, згодимось, що в тім, ніби кождий содержує 
себе з власної праці, є велика рація.
Кождий содержує себе з праці.
Але через що з праці? А через те, що як хто схоче продати 
який небудь свій виріб, чи чоботи, чи одежу, чи шклянку, чи 
ножа, то його вироби будуть оцінювати відповідно до праці 
і платитимуть також відповідно до неї. Вияснимо се докладнійше. Нехай, скажемо, який небудь швець працював над 
чобітьми цілий день і потім дістав за них 10 ліктів полотна. 
В сім нема нічого незвичайного: працював і за працю дістав 
полотно.
Але припустімо на хвилину, що на світі є такий щасливий 
край, де чоботи падають з неба! Такого краю нема, але якби 
й був, то як ви думаєте, багато платили б шевцеві за чоботи? 
Напевно, нічого. Казали б, що за чоботи не варт нічого платити, що вони не варті жадної праці, що значить, кожний їх 
може мати даремне, і наш швець, щоб не вмерти з голоду, мусів би взятись до иншої роботи.
І в нас чоботи не ростуть на деревах, але в нас є багато також річий, за які ніхто нічого не дістане, які нічого не коштують через те, що на них зовсім не пішло праці. Ні за воду з жерела, ні за пісок з річки ніхто нічого не платить, бо ніхто не 
приложив праці на те, щоб їх зробити і кождий може брати 
скілько схоче.
Але зате, чим більше яка небудь річ має в собі людської праці, тим більше вона має в собі, як кажуть, вартости, тим більше 
за неї дадуть. За локоть полотна дають більше ніж за локоть 
перкалю. Через що? Через те, що локоть перкалю скорше і легше зробити; через те що на нього менше треба затратити праці, ніж на локоть полотна.
Золотий ланцюшок дорозший від мідяного — через що? 
Може через те, що золото краще блищить ніж мідь, або через 
те, що воно більше важить? Ні, бо і мідяний ланцюшок може 
так само блищати і так само важити як і золотий, а через те, 
що золото труднійше знайти, що багато, дуже багато треба 
праці, щоб його добути з землі, через те, значить, що на золотий ланцюшок більше пішло праці, ніж на мідяний.
Через те, кожному ремісникови, шевцеви, кравцеви, пекареви, як платять за чоботи, за одежу, за хліб, то платять за працю, потрачену на те, аби виробити ті чоботи, чи одежу, чи хліб. 
Коли треба годину часу на те, щоб зробити бохонець хліба 
і десять годин на те, щоб зробити пару чобіт, то за пару чобіт 
можна буде дістати 10 бохонців хліба; бо праця, яку потрачено 
на те, аби зробити чоботи, (чи, як то кажуть, вартість чобіт) 
в 10 раз більша від праці, котру потрачено на вироблення 
бохонця хліба, або більша від вартості хліба).
Коли за локоть сукна платять рубля, то через те тілько, що 
на виріб його (на годівлю овець, на прядення вовни, на виріб 
в сукно, і т. и.) треба стілько праці, скілько треба на виріб одного рубля (на відшукування срібла, на його спровадження 
на перероблювання і т. і.), наприклад 10 годин. За аршин перкалю платимо тілько 10 копійок, бона виріб його (на засів, спряд 
бавовни, на її ткання, фабрикування) треба в 10 раз менше 
часу, всього одну годину.
От через що можна говорити і писати, що швець, кравець, 
столяр, слюсар взагалі утримуються з своєї власної праці. Всі 
вони виробляють ріжні річи, свої вироби вони виносять на 
продаж, як товари, і їм платять як раз стілько, скілько їх вироби містять в собі праці. Отож, чим більше ремісник працює, 
чим більше вложить в товари своєю працею вартости, тим 
більше йому дадуть при продажі, тим краще оплатиться його товар. «А що бачиш? — могли б ви мені сказати: почав говорити про те, як фабриканти і господарі затаюють нашу працю, 
а тепер і сам, як і вони, кажеш, що хто більше працює, той більше і заробить».
Пождіть! Не спішіть з закидами, а послухайте, що далі казатиму. Попереду я казав, що чим більше ремісник вложить 
праці в товар, тим більше за нього дістане. Швець за чоботи на 
подвійних підошвах і гарно пошиті більше дістане, ніж за чоботи як-небудь спартачені. І то правда! Але щоб наш швець міг 
шити чоботи, він мусить мати ремінь, знаряддя, мешкання, 
а на все те треба грошей. Слюсар, коли захоче робити замки, 
також мусить найняти собі слюсарню, купити знаряддя і мусить якийсь час, доки не продасть своїх замків, з чогось жити — 
I Якби вас хто спитав, що таке вартість шклянки, чобота, сукні, то найкраща відповідь буде, що вартість — то праця, турко потрачено на вироблення тієї шклянки, чобіт або сукні.
з готового гроша. Хто має гроші, тому нічого. Упорядкує робітню, буде виробляти товари і потім буде їх продавати відповідно до їх вартости, відповідно до вложеної в них праці.
А що робитиме той, у кого нема грошей? Хто не може урядити собі робітні, хто не може виробляти жадних товарів, бо не 
має за що купити ні материялу, ні знаряддя? Що тоді? Що буде 
з чоловіком, коли він ні від кого не має й жадати не може помочи? — То дуже часто буває — а жити все якось треба; треба 
щось їсти, пити, в щось одягатись, десь мешкати. За наших часів, щоб купити що небудь на ринку, чи то їжу, чи одежу, треба 
мати або гроші, або товар на продаж. Наш робітник грошей не 
має, товарів мати не може, а щоб якось жити, мусить продатись — себе продати — стати наймитом, невільником; мусить 
найматись на роботу.
Як се так «продатись», як то стати «невільником»? Таж робота на фабриці, робота у майстра ще ж не неволя? Аджеж 
і челядник, і фабричний робітник — люди вільні; роблять, де 
їм подобається і доки їм подобається, і ніхто не має права їм 
приказувати?!
Знаємо ми таку волю! Знаємо, як майстер знущається над 
своїми челядниками; знаємо, як на фабриках тисячі робітників мусять гнутись перед яким небудь ланцем-писарцем! Хіба 
вони сміють голос подати? Хіба сміють на грубіянство відповісти грубіянством? Хіба вони сміють противитись фабрикантови, коли він схоче зменшити щоденну плату, або увірвати щонебудь з недільного заробітку? Ніколи не посміють, бо вони — 
невільники, бо вони знають, що хоч над ними і не стоїть фабрикант з батогом, але стоїть над ними голод, страшнійший від 
батога. Чоловік, що продає свою працю, не може бути вільним. 
Він мусить мати над собою пана і має його. Тільки той — вільний, хто не потребує продаватись! А то дуже трудно. Робітник 
іде працювати на фабрику, бо мусить, бо не має свого власного 
знаряддя до праці, мусить, бо фабрикант має двох сильних помічників: перш усього військо й правительство, а потім голод. 
З такими ворогами трудна боротьба, а ще труднійша перемога, але правда і то, що хто не бореться, той нічого не має.
ІІІ
Невільник чи не невільник то все одно, — могли б ви мені відповісти. Річ не в тім, хто невільний, а хто вільний; а в тім, чи 
то — правда, що кождий содержує себе з власної праці, чи то 
правда, що тільки з власної своєї праці можна збагатіти? 
«Знов скажу Вам — не спішіть! Дійдемо і до сього; мусимо все 
докладно розібрати».
Всякий робітник, чи слюсар, чи столяр, чи кравець, чи 
швець, коли не має грошей, не має струменту, не має робітні, 
йде на вулицю, щоб собі як небудь нарадити, щоб кому небудь 
продатись. Ранійше чи пізнійше він найде майстра або фабриканта, що його купить.
Через що ж він його купує? Чи не через те, що йому сподобались очи робітника? Ні! А може стало йому шкода робітника — 
і він хоче йому помогти? Але де там! Він купив його, бо знає, 
що робітник вміє і може доглянути верстата, кувати молотом, 
клепати підошви, одним словом через те, що він має робочу 
силу.
Коли фабрикант купує його, то думає тільки про те, чи є 
у робочого сила і чи він вміє робити; і якби у нього не було сеї 
сили — фабрикант не взяв би його й даремно; йому потрібна, 
дуже потрібна, тілько робоча сила. Для нього найперша річ, 
скілько заплатити за ту силу робочу.
Це для нього — завдання.
Не трудно зрозуміти, скілько треба заплатити за шклянку, 
за чоботи, за сорочку. Обчислюється попросту скілько годин 
витрачено на вироблення сих речей.
Нехай на те, щоб зробити шклянку, треба півгодини праці, 
а на те, щоб зробити пару чобіт, треба 10 годин, щоб зробити 
тарілку — 1 годину. Нехай у нас за годину праці платять 10 коп. 
(бо в срібних десяти копійках також година праці). Не важко 
тепер вичислити, що коштує шклянка.
Як на неї пішло півгодини праці, то коштує вона п’ять коп. 
Як на чоботи пішло 20 годин, то коштують вони 20 раз по 
10 коп. або два рублі. Як на тарілку пішла година, то й коштує 
вона 10 коп. Але як обчислити, що коштує людина, скільки заплатити за її силу? Чи годиться цінити людину як товар?
Чи годиться, чи ні — то дарма ! Але, доволі вже, що сила людини ціниться, як товар. Припустимо, що на цілий день купують робітника, себто його робочу силу. Припустимо далі, що 
сей робітник, щоб жити і працювати, щоб підтримати свою 
робочу силу, мусить доставити щодня по 60 коп. потрібних 
йому на харч, одежу, і на те, щоб набратись сил для дальшої 
праці. В такому разі ми можемо сказати, що відновлення його 
сили коштує 60 коп. (як 10 коп. мають ту ж вартість, що й година праці) або 6 годин праці; инакше можна сказати, що його 
робоча сила коштує 6 год. праці, що вартість його робочої 
сили є 6 год. праці).
Фабрикант дуже добре знає, що робоча сила варта 7 годин 
праці, себто стілько, скілько коштує 6 тарілок або 12 шклянок 
і через те платить робочому за його силу, як за всякий інший 
товар, що коштує 60 коп. Отож виходить, що робітник завсігди дістає за свою робочу силу якраз скілько йому треба на 
нужденне содержаннє себе. Вернемось ще раз до нашого питання — нащо фабрикант купує робочу силу? Через що продав 
її робітник, то дуже ясно; до сього примушує його голод, котрий сильніший від вродженого всякому чоловікови почуття 
волі, сильнійший від сорому.
Так для чого ж фабрикант купує робочу силу? Чи не для забави? Ні! Ну для чого ж? А щоб заробити, щоби забагатіти, як 
вони люблять казати, «з власної праці».
Щоб докладно вияснити, нащо фабрикант купує робочу 
силу, роздивимось — декілька прикладів найкраще вияснять 
сю справу.
Припустимо собі, що хтось закладає фабрику, котра виробляє з бавовни (вати) нитки. Нехай він бавовни купив на 
1400 руб., машин купив на 80 руб., 24 руб. ужив на вуглє до 
I Треба пам’ятати, що вартість робочої сили рівна стільком годинам праці, скілько треба її на те, щоб робітник заробив суму, потрібну на піддержування свого життя.
парової машини, на газ та на инші додатки, і нарешті пустив 
в рух свою фабрику. Отже бачимо, що він видав 1504 руб. на 
заснованє фабрики. Як гадаєте, нащо він пускає в рух свою 
фабрику? — Очевидно для того, що хоче свої нитки продати 
дорозше, ніж заплатив за бавовну, машини, газ; справді, як 
виробить з бавовни нитки то продасть їх не за 1504 руб., а схоче 
дістати за них більше, н. пр. 2000 руб.
Але хотіти, то ще не досить; треба щоб йому справді дали 
2000 руб. А чи дадуть йому то, ще хто його зна. Якби могло статися таке чудо, щоб машини пряли бавовну без помочи робітника і якби тоді наш фабрикант заніс до купця свої нитки і запросив за них 2000 руб., купець просто відповів би йому так: 
«В твоїх нитках є передовсім вартість бавовни 1400 руб., або 
(коли на виробленню десяти копійок потрібно годину праці) 
14 000 годин праці і потім вартість машини 80 руб., або 800 годин праці, потім вартість вугілля, газу і т. д. 24 руб… або 240 годин праці. Разом 15 040 годин праці. Отож твої нитки варті ні 
більше, ні менше як 1 504 руб., і більше ніж 1 504 руб. за нитки 
тобі я не дам». Чи був би вдоволений наш фабрикант з такої 
відповіді — не знаємо. Знаємо тільки, що до сього часу машини 
самі робити не можуть і що на фабрикантове щастє до машин 
потрібна ще людська праця. Фабрикант се розуміє, наймає 
100 робітників і платить їм за їх робочу силу, як за товар, по 
60 копійок.
Робітник, найнятий за 60 коп. на день, чистить бавовну, 
пряде, мотає нитки і т. д., одним словом, докладає до бавовни 
свою працю. За першу годину він доложив до неї одну годину 
праці, збільшив її вартість на одну годину або на 10 коп.; по 
двох годинах він додав до неї дві години праці або збільшив її 
вартість на 20 коп. (коли на виріб 10 коп. йде одна година праці.) По 3-х годинах додав до її вартости 30 коп. і т. д., нарешті, 
за 6 годин праці доложив 60 коп. вартости, якраз стільки, 
скільки фабрикант заплатив йому за його робочу силу. Отож за 
6 годин праці робітник цілком відробив свою плату. Так працює він цілий тиждень, а через тиждень фабрикант забирає 
нитки, заносить їх на ринок і знов хоче за них 2000 руб.
«Скільки хочеш за нитки? 2000 руб.? То забагато, — каже 
купець фабрикантови. Невже ж ти думаєш, що в твоїх нитках справді є 2000 руб. вартості? Де ж там! Ось полічи зі мною. 
Є в них, як сам знаєш, на 1400 руб. бавовни, на 80 руб. машин, 
на 24 руб. угля і газу, крім того є ще на 360 руб. (коли на тижні 
працювало 100 робочих шість день, по шість годин на день, за 
плату по 10 коп. за годину; 6 × 6 × 100 × 10 = 360 руб.); а вартости 
разом в твойому прядиві є на 1864 руб.
Отож можу тобі дати за нитки 1864 руб. і ні копійки більше». — Як то? То ж так нічого не зароблю? Я ж сам видав на нитки і інші видатки якраз 1864 руб.; де ж мій дохід? Для чого ж я 
порядкував на фабриці? Що мені з того прибуло? Навіщо мені 
вся ця комедия? Дійсно, доходу не було-б, виріб ниток не оплатився би, якби нашому фабрикантови не спало на думку: задержувати ще на фабриці і примушувати довше працювати 
своїх робітників, що вже відробили за шість годин свою плату 
цілком. — Як то? — могли б сказати робітники, — ти примушуєш нас довше робити, коли ми вже відробили свою плату? Ми 
додали до бавовни як раз стільки вартости, скільки коштувала наша робоча сила.
Що ви там мені кажете? Я купив вас, а не вашу робочу силу, 
купив вас на цілий день і в сей день можу з вами робити все, що 
мені схочеться. Не базікать, а робить!
І робітники, замість того, щоб по шістьох годинах праці 
піти з фабрики відпочивати, або працювати на себе, зістаються на фабриці і працюють ще 6 годин. Фабрикант додає їм бавовни, докуповує машин, вугля. Робітники по кожній годині 
своєї праці докладають до тої нової бавовни нову вартість і через 6 годин кожний з них додає до бавовни 6 нових годин вартости. Розуміється, що та нова вартість вже нічого не коштує 
фабриканта, бо вона йому приходиться цілком за дармо. Один 
робітник таким способом додає 60 коп.; 100 робітників додають 
за 1 день 60 руб., за тиждень додають вони 360 руб. вартости.
Коли тепер наш фабрикант схоче продати сю нову частину свого прядива, то скільки він за нього дістане? Очевидно, 
що знов 1864 руб. або 18 640 годин праці (ми ж умовились, що 
10 коп. мають в собі одну годину праці). Тепер обчислім, скілько 
коштують самого фабриканта отсі нові нитки. Отож в них буде вартість нової бавовни (1400 руб.), вартість нових машин 
(80 руб.), вартість нового вугля і газу (24), і 3600 годин доплаченої від фабриканта праці робітників, котру він присвоїв цілком дармо. Тепер фабрикант вже з охотою віддасть нитки за 
1864 руб., бо вони його не коштували стілько, а всього 1504 руб. 
(1400 бавовна, 24 вугля і газ, 80 машини). Тепер вже вироблення 
ниток не тільки оплатиться, але дасть ще і прибуток. Зробім 
тепер останній рахунок, себто возьмім рахунок того вироблення ниток, де фабрикант платить робітникам, і додаймо до 
нього рахунок того виробу, де вже він нічого робітникам не 
платить, а бере їх працю за дармо. Наш фабрикант видав на 
бавовну два рази по 1400 руб., отже 2800 руб., два рази по 80 руб. 
на машини і два рази по 24 руб. на вугля і заплатив 100 робітникам за 6 день 360 руб.; а всього видав 3368 руб. Дістане ж і за 
першу половину ниток 1864 руб. (бо той, хто купує, рахує, що 
фабрикант платив робітникам за кожду частину ниток). Значить, фабрикант має 360 руб. прибутку (3728 – 3368 = 360 р.). 
Звідки ж взявся той дохід? А звідти, очевидно, що за прядіннє 
другої бавовни фабрикант нічого не заплатив робітникам; що 
робітники другу половину своєї праці віддали йому дармо; 
що крім 3600 годин оплаченої праці, робітники доложили до 
бавовни ще 3600 годин неоплаченої праці; себто додаткової, 
неоплаченої вартости, або як звичайно кажуть, 3600 годин 
надвартости). От тепер вже знаємо, нащо фабрикант наймає 
робітників. На те, аби з їх праці мати користь, аби з них витягати надвартість.
Отже звідки наш фабрикант має свій прибуток, свою користь? Чи з власної праці? Очевидно, що ні. Значить, з чужої? 
Так, з чужої праці, з праці робітників. — Робітники півдня 
роблять тільки на себе, другого півдня вони роблять на фабІ Отже, що то таке — надвартість? Надвартість — це та вартість, котру робітники докладають до виробу після того, як відроблять свою робочу плату; 
це є — неоплачена праця робітника.
риканта; пів життя свого працюють вони для себе, для своєї 
родини, для своїх, — а друга половина життя іде на те, щоб 
фабрикант міг мати дохід з своєї бавовни, щоби він міг відбирати надвартість.
Що ми тут казали про фабриканта бавовни, можна сказати 
про всіх господарів, майстрів і фабрикантів на світі. Всі вони 
купують робітників, всі купують їх робочу силу на те тільки, 
щоб з їх праці користуватися, щоб приказувати їм працювати 
довше, ніж треба, і таким робом багатіти.
IV
Мусите однак признати, що те, що я до сього часу казав, є правда. Ви могли б мені тілько одно закинути, що приклад з фабрикою бавовни не зовсім якось правдоподібний. Де-ж то видано, 
щоби машини для фабрики коштували тілько 80 руб., або щоб 
бавовна купувалась тілько на 1400 руб. То правда. Ті числа, які 
були подані в тім прикладі, вибрані були тільки на те, щоб вияснити, що то таке надвартість. Тепер я дам вам правдивий 
приклад з життя і числа будуть в ньому такі правдиві, що вже 
ніхто не може мені заперечити. В Англії, як відомо, оброблюють дуже багато бавовни). Давно вже там істнують величезні 
парові фабрики, давно вже там робітники перестали жити 
з власної праці і мусіли її продавати, і давно вже мусіли зійти 
на наймитів; давно вже терплять вони голод і нужду. — Зате 
фабриканти багатіють.
Отож один з таких фабрикантів бавовни видав на свою фабрику 134 250 руб.; в кінці року випродав нитки і дістав за них 
159 000 рублів (159 000 − 134 250 = 24 750) або 18 %.
Знаєте, що то зовсім ще не багато, бо і в нас є фабрики, цукроварні, котрі дають 40, 50 і навіть більше процентів прибутку.
I В 1873 р. в Англії оброблено 1 264 міліони фунтів бавовни за помочею 
133 500 000 веретен.
Подивімся тепер, звідки наш фабрикант має той прибуток. 
А щоби ліпше роздивитись, порахуймо, скільки він кождого тижня видає на фабрику. На його фабриці є 10 000 парових 
веретен. Одно веретено (розуміється за помочію робітника), може напрясти за тиждень 1 фунт ниток. Всіх веретен 
10 000 — значить фабрика може зробити за тиждень 10 000 фунтів ниток, — треба купити бавовни більше, ніж 10 000 фунтів, 
бо завсіди при виборі багато пропадає. В нашій фабриці мусять 
купувати 10 600 фунтів бавовни, бо 600 фунтів звичайно 
пропадає. Фунт бавовни коштував в Англії (1841 р.) 19 ½ коп., 
отже на вату треба було видати 10 600 раз по 19 ½ коп., або 
2 067 руб.
Щоб з тої бавовни виробити нитки, треба ще машин, всяких иньших материялів і робітницької праці. Машини, себто 
веретена разом з паровою машиною, коштують 60 000 руб. Але 
куплені машини не відразу зуживаються, можуть служити 
років 10. Отже виходить, що не 60 000 руб., а в 10 раз менше: 
6 000 руб., а кождий тиждень (коли лічити в році 50 робочих 
тижнів) в 50 раз менше, всього 120 руб.
До машини треба камінного вугля (для нагрівання казанів), 
оливи (для мащення коліс), крім того ще потрібний газ для 
освітлення фабрики і т. д. Отож на вуглє в нашій фабриці видається на тиждень 24 руб. 60 коп., на газ 6 руб., за мешканє фабрикант платить 36 руб. на тиждень. Разом всі тижневі видатки (бавовна, вуглє, газ, помешканє і т. д.) складають 2284 руб. 
50 коп. Але всі ті материяли нічого не дадуть, поки до них не 
буде приложена праця. Через те фабрикант наймає 135 робітників (кождий з них доглядає 74 веретен) і платить їм за їх робочу силу скілько потрібно на підтримуванє тої самої сили, 
або иньшими словами, скілько потрібно робітникові на прожитє (їжу, одежу, помешкання і т. д.). Нехай йому на те потрібно 2 руб. 25 коп. на тиждень. Значить, всім робітникам видається 303 руб. 75 коп. на тиждень.
Якби робітники робили тілько для себе, себто, якби віддавали фабрикантови і додавали до бавовни якраз стілько вартости, скілько самі взяли від фабриканта за роботу, то було б 
дуже легко обчислити, скілько повинні коштувати вироблені 
за тиждень 10 000 фунтів виток. В тих нитках повинна міститись: 1) Вартість зужитої бавовни — 2067 руб.), 2) вартість 
машини (120 руб.), 3) вартість вугля (24 руб. 60 к.), 4) вартість 
оливи (2 руб. 60 к.), 5) вартість газу (6 руб.), 6) вартість різних 
додатків (6 руб.), 7) вартість помешканя (36 руб.) і нарешті, 
8) плата робітникам (303 руб. 75 коп.), разом, а один фунт 2587 р. 
50 к. в 10 000 раз менше, отже приблизно 26 коп.
Тим часом наш фабрикант за фунт ниток дістає не 26, 
а 31 5/8 коп., а за 10 000 фунтів 3 162 р. 50 к., — на 575 руб. (3162 р. 
50 к. — 2 587 50 = 575) більше, ніж ми обчислили. Коли нашому 
фабрикантови дали 575 руб. більше, то очевидно через то, що 
в його нитках була ще нова вартість, котрої раніше не було 
і котрої робітники доложили власною своєю неоплаченою
працею. Бачимо отож, що 575 руб. прибутку повстали з неоплаченої праці, з доданої робітниками надвартости. Робітники дістали від фабриканта 303 руб. 75 коп. за тижневу роботу. 
За той тиждень однак вони не тілько відробили свою плату, 
але доложили до бавовни 575 р. неоплаченої праці.
Кождий робітник дістає на день 37 1/2 коп. і не тільки їх вертає, але, збільшивши вартість бавовни, докладає ще нової 
вартости (надвартости) 58 1/2 коп. 
Отже виходить, що даремна, неоплачена праця більше ніж 
в півтора рази довша від праці оплаченої; робітник довше працює на користь фабриканта, ніж на себе. Надвартість більше 
ніж в півтора рази переважує оплачену працю, або як інакше 
кажуть, міра надвартости є 1 ½ (або 150 процентів). Міра надвартости є відношенє неплаченої праці до оплаченої. Здається, я вас тепер зовсім переконав, що не всі доходи повстають 
з власної праці. — Принаймні ми бачили, що фабрикант має 
дохід з чужої, а не з своєї праці. То фабрикант. А з чого живуть 
I Нагадую вам — як говориться, що вартість бавовни 2067 руб., то говориться невірно. Властиво треба говорити так: в тій бавовні є стілько вартости, або стілько праці людської, скілько її потрібно на вироблення 2067 руб. 
А коли кажуть, що бавовна варта 2067 руб., то тілько, аби коротше сказати.
господарі — майстри, властителі земель, чиновники, купці 
і т. д. Що можна сказати про їх дохід? Почнім з майстрів.
Добре відомо, що тепер все (варшавське) взуття робиться 
здебільшого в приватних робітнях, в яких майстер доглядає 
за роботою, челядники роблять за плату, а ученики дармо. Що 
майстер заробляє на праці учеників, що він з неї користується, 
про те і малі діти знають. А ми тут маємо говорити про «оплачену» роботу челядника. Ви знаєте, яка то тяжка шевська 
праця: зігнувшись на стільчику, в душній, темній хатині 
челядник мусить не раз працювати 15–16 годин, щоби сяктак заробити на своє содержаннє. Платять йому від штуки — 
більше-менше 90 коп. за пару чобіт. Коли є досить роботи, то 
вправний челядник за 15 годин може зробити 2 пари і заробити своє працею 1 руб. 80 коп. Подивімся тепер, звідки береться 
заробіток майстра.
Шкіра, клей, підошви на одну пару чобіт коштують від 
2 руб. 10 коп. до 2 руб. 55 коп., інші матеріяли (дратва, шила, 
цвяхи і т. д.) коштують 10 коп., мешкання нехай йому коштує 
10 коп). Плата челядникові 90 коп. Якби челядник діставав за 
свою роботу все, що йому належиться, то в парі чобіт повинна б бути вартість материялу (шкіра, клей і т. д. на 2 руб. 55 коп., 
вартість мешканя — 10 коп. і вартість роботи челядника 90 коп. 
Разом чоботи повинні коштувати 3 руб. 55 коп. Тимчасом майстер продає пару чобіт за 5 руб., на 1 руб. 35 коп. дорожче. Звідкиж взялися ці 1 руб. 35 коп. нової вартости? Очевидно, що її 
не було в цвяхах, ані в підошвах, ані в мешканю; очевидно, що 
її доложив і міг доложити не хто иньший як челядник.
Отож наш челядник на 90 коп. оплаченої праці додав майстрові ще на 1 руб. 35 коп. неоплаченої, надвартости, з якої розуміється користується тілько майстер. Отже знов неоплачена праця в півтора рази більша ніж оплачена, й знов, як 
I Мешкання, розуміється, коштує далеко дорозше, між 9–15 руб., але 
в тому мешканю роблять не одну пару чобіт, а 50, 100 і більше в місяць, а се 
ми так прикидаємо, скільки б плати за хату прийшлось ба на одну пару чобіт, зроблених за один день.
кажуть: міра надвартости в 1½. Робітник з п’ятнадцяти годин 
своєї праці 5 годин працює для себе, а 10 віддає майстрові; тим 
його збогачує. Тепер ви бачите, звідки майстри мають дохід. 
Чи з власної праці? — Очевидна річ, що ні. Вони так само, як 
і фабриканти, можуть мати доходи, можуть богатіти тільки 
з чужої праці. З праці своїх робітників і челядників. Тепер ви 
бачите, як можна вірити тим людям, що розказують дива про 
те, до якого богацтва можна доробитись своєю власною працею. Тепер ви знаєте, що безстидний і ганебний обманщик 
той, хто розказує, ніби фабриканти своєю працею доробились 
до богацтва.
А що ви скажете, що є ціла наука, котра повинна б займатись відношеннями між людьми і виробами людських рук 
і котру тимчасом люди так перекрутили, що виходить, немовби то сучасний, (такий як тепер), лад між людьми, — найкращий; немовби то в доходах ріжних підприємців ніякого користуваня з чужої праці нема, що дохід і прибуток, — то сама 
найсправедливійша річ і т. д. Ся наука зветься політична економія. Треба признати, що отся перекручена наука багато, 
дуже багато зла наробила робітникам, котрі довгий час мусили їй вірити, поки нарешті соціалісти не показали, скільки 
в тій науці брехні і неправди, скільки в ній кривди для працівників та робітників.
V
Ми вже говорили про фабрикантів і майстрів. Тепер перейдемо до купців, чиновників і т. д.
Щоби докладнійше вияснити собі, звідки беруться їхні доходи, возьмім собі знов приклад.
Нехай який-небудь фабрикант видав на своє підприємство 
150 000 руб. Яке се діло, нам все одно; але зрештою нехай то 
буде цукроварня.
Наш фабрикант накупив машин, буряків, різних матеріялів, потрібних до сього діла, найняв робітників і на рік виробив
 цукру на 195 000 руб. Таким робом наш фабрикант має 
45 000 руб. прибутку, бо він видам тілько 150 000 руб. Ми вже 
знаємо, що отсі 45 000 р. то неоплачена праця робітників, 
або надвартість. Фабрикант з охотою затримав би цілий отсей прибуток в себе. Хоч ці гроші і дістались йому дармо, але 
все ж завше неприємно розставатись з грішми. — На сю здерту 
з робітників надвартість чекає багато охочих, кождий хотів 
би щось урвати; кождий хотів би хоч кілька кроплин робітницького поту забрати до своєї кишені. Перш усіх простягає 
свою руку купець. Фабрикант без купця нічого не може зробити. Він знає добре, що поки його товар лежатиме в маґазинах, доти він не матиме з нього жодної користи. Треба найперше продати товар, замінити його на гроші і тоді тілько можна 
сказати, що справа скінчена. Треба, значить, шукати купця, 
щоби продати йому товар.
Купець знаходиться; він хотів би купити товар, але з умовою, щоб продавець відступив йому з цукру скілька процентів. Фабрикант не може з ним не погодитись і відступає йому 
якийсь процент, нехай 10 коп. з рубля, і продає йому свій цукор 
не за 195 000 руб. а за 187 000 руб. Прибуток фабриканта зменшився: частина його прибутку перейшла до купецької кишені. Але зате в кишені фабриканта дзвонять тепер чисті грошики. Купець заробив на сьому ділі 7 000 руб. Яким способом 
дістав він сей дохід? Може з власної праці? Очевидно, ні. Його 
зарібок — то є тільки частина зиску фабриканта, себто частина неоплаченої праці робітників, або як кажуть, неоплаченої 
надвартости.
Отже й купець содержує себе з чужої праці, з праці робітників, що працюють в цукроварні.
За купцем іде поміщик (дідич, властитель маєтку). Наш 
фабрикант побудував фабрику на його землі. Буває часами, що 
фабриканти будують фабрики на своїй землі, але часто будують і на чужій. Властитель землі хоче за землю дістати плату — хоче дістати так звану ренту. Тут нічого не зробиш, думає 
собі фабрикант, коли треба платити, так плати. І віддає з свого 
прибутку 3 000 р. ренти. Звідки походять доходи властителя 
землі? Очевидно, також з прибутку фабриканта і знов-таки 
з неоплаченої праці фабричних робітників).
У нашого фабриканта зісталось 34 500 руб. прибутку. Але й 
тепер ще не може він їх сховати до кишені. Ми сказали, що 
він вложив на свою фабрику 150 000 руб., що могли бути його 
власні, але могли бути і позичені. Богато є таких заможних 
людий, що не хотять братись до якого-небудь підприємства. 
Вони з більшою охотою позичають свої гроші на проценти 
і щороку загарбують їх до кишені. У одного з таких капіталістів наш фабрикант міг позичити гроші. Нехай капіталіст дав 
потрібні йому 150 000 руб. по 6 %. Значить фабрикант віддасть 
йому зі свого прибутку 9 000 руб. Але ж з чиєї кишені? З першого погляду здається, що з кишені фабриканта, а справді і ці 
9 000 руб. взято від робочих, з їх неоплаченої праці.
Тепер фабрикантові зістаються 25 000 руб., але і ними він 
не може ще тішитись. З сеї грабіжки правительство хоче урвати і собі і має на те право. Бо для того існує правительство на 
світі, щоби підтримувати богатих і разом з ними гнітити бідних. І військо і поліцию, і жандармів, і шпигів уряд содержує 
для того, щоб тримати бідноту в покірності. Коли робочі зберуться, щоб умовитись, як би заставити фабриканта підняти заробітну плату, правительство завсігди зараз же висилає 
військо та жандармів, щоб усмирити «бунтарів». Коли, наприклад, фабриканти двох держав позмагаються за те, кому 
з них посилати свої товари в третю країну, то правительства 
цих держав посилають свої війська на війну, щоби боронити 
жаданя фабрикантів. А коли почнеться обурення робочих, 
коли вони вголос почнуть добиватись собі прав і вимагати від 
купців та фабрикантів справедливости, то уряд умисне вишукує яку-небудь причину, аби зчинити війну, щоб післати 
на неї «неспокійних». Отже бачите, які величезні послуги робить уряд фабрикантам і богачам. А для чого, ви думаєте, уряд 
I Ми тут говоримо про такого властителя землі, що сам господарки не 
веде. Такі, що самі господарюють, утримуються також з праці робітників, 
але своїх: з праці наймитів, косарів, женців і т. д.
будує університети, поліпшує міста, будує театри? Чи для бідних може? Але де там!
Бідний ані дітей до школи не може посилати, ані в театри 
ходити).
Все — та поліция, те військо, театри, суди, все те для багатих, для «панів». На все те уряд потребує дуже богато грошей — 
звичайно збирає дуже богато податків та налогів. Скільки на 
одно військо йде грошей! А на поліцию, на тисячі чиновників великих, середніх і маленьких, а на міністрів, на царів, 
цариць, царівен і чорти знають ще на кого! А з тих податків 
більше усього платить біднота, робітники; фабриканти та капіталісти дають дуже мало. Всякий з них вважає за свій обов’язок платити урядові, як своєму слузі. І наш фабрикант віддає урядові зі свого прибутку. Нехай скажем, платить 500 руб. 
податків.
А решту грошей, котрі зістаються у фабриканта, після його ж роскошування він докладе до своїх тисяч, щоб ще більше 
загарбати чужої праці, або як її називають надвартости.
Тепер ви вже знаєте, що і сей податок заплатили робітники; 
бо фабрикант свого нічого не має, а роздає тільки неоплачену 
надвартість, неоплачену робітницьку працю.
У нашого фабриканта зістається ще 25 000 руб.! З них іде 
750 руб. директорові фабрики, 1 500 руб. в товариство забезпечення, 2 250 руб. всяким иньшим п’явкам. Зістається нарешті 
I Єсть, правда, й дешеві школи, що звуться «народними», але то школи 
«нижчі», там наука мала, та й за нею дуже пильнує правительство через 
різних інспекторів, попів, земських начальників і иньших царських прислужників; єсть, правда, по иньших сторонах, тілько не в Росії і не в нас 
на Україні, і робітницькі вищі школи (що звуться робітницькі університети), але їх завело не правительство, а самі робітники на свої кошти. Коли ж 
в урядових, панських школах (куди часом таки дістаються і бідні) ученики 
не хотять виходити на панських слуг, змагаються, щоб наука там була вільна й свобідна і починають собі щось інше міркувати, то їх так само «усмиряють», як і робітників на фабриках. Такі «усмиренія» певне кожен бачив 
у Києві, Харкові, Одесі і по всіх містах, де в Росії тільки є університети…
Так само і з театрами: є дешеві, народні театри, та уряд мало коли дозволяє, щоби там що путнього представляли.
20 500 руб. чистого прибутку, з яким фабрикант може робити, 
що йому схочеться. Весь світ буде говорити, що ті 20 500 руб. — 
його «власність», що він їх набув собі з «власної праці»!
Фабрикант потрапить пожити на ті 20 500 руб.! Він може не 
обчислювати, скільки йому треба на підтримання сили, а тратити гроші й жити так, як йому сподобається! Театри, балі, 
шампанське вино, карети, роскіш в домі, роскіш при столі. 
Роскошувати можна, бо в кишені бряжчить неоплачена праця робітників — неоплаченої праці вистачить на все. З неоплаченої праці, з надвартости, житимуть і слуги фабрикантові 
і його коханка, і льокаї, і лікарі, що пильнують його панського здоровля, і учені, що доказують, ніби не може бути ліпшого 
світа, ніж той, де так легко збогатіти з такої «власної праці».
VI
Тепер ми цілком вже можемо відповісти на питанє, поставлено 
у нас з початку сеї книжочки.
Хто з чого живе? Хто живе з власної, а хто з чужої праці? Хто 
з чого содержує себе: хто з праці своїх рук, а хто з праці чужих?
Тепер всіх людий ми можемо поділити на три гурти.
Перший гурт дуже невеличкий. До нього належать люди, 
що живуть або содержують себе з власної праці; до нього зачислемо всіх ремісників, що мають свої знаряддя і матеріяли 
до праці і самі працюють, і всіх селян, що мають стілько землі, аби могли жити з праці на ній. Другий гурт — найбільший. 
До нього належать робітники, що не мають свого струменту, 
селяне, що або мають дуже мало землі, або зовсім не мають 
і мусять продаватись, продавати свою робочу силу. До нього ж 
зачислимо всіх ремісницьких челядників, наймитів відробкових і т. д.
А третій гурт складається з тих, що мають знаряддя до праці, але самі ними не працюють, а заставляють працювати других. З тих, що живуть, утримуються і богатіють з чужої праці, 
з заграбованої від других людей надвартости. До сього гурту 
належать фабриканти, господарі, майстри, властителі земель, 
купці, поліция, військо, чиновники, міністри і царі.
А тепер я Вас спитаю, чи то справедливо? Чи справедливий такий поділ на богатих дармоїдів і бідних працьовників? 
Справедливий чи ні? В першій половині нашої книжочки ми 
вже добре довідались, який то наш світ. Є в ньому невеличка 
жменя людей, що живуть, роскошують на кошт всіх иньших 
людей. Як то так може бути? Через що? А через те, що та маса 
людий невільна; через те, що кожен з них мусить продавати 
свою робочу силу, мусить продавати себе.
Через що ж величезна маса людий мусить себе продавати?
А через те, що у неї нема знаряддів та матеріалів до праці. 
А ми вже бачили, що той, хто не має знаряддів до праці, мусить себе продавати, бо інакше помре з голоду.
Отже, коли ми хочемо змінити, поправити, поліпшити сучасні порядки, коли хочемо усунути злидні у одних і розкіш 
у других, що ми повинні зробити?
Очевидно, ми мусимо зробити так, щоб кожний мав свої 
власні знаряддя до праці.
Тоді кожний працюватиме для себе. Ніхто не буде працювати для других, ніхто не буде віддавати надвартости своєї 
праці. Тоді ніхто не буде купувати людий і їх робочої сили; 
ніхто не буде відбирати надвартости; ніхто тоді не зможе богатіти з праці других; ніхто не буде содержуватись з чужої 
праці.
 — Зробити так, щоби кожний мав свої знаряддя до праці? 
Але як то зробити? В тім власне завданє, — скажете ви.
 — Як зробити? Дуже просто! Відібрати струменти до праці 
від тих, у кого їх забагато і віддати для користування працьовникам. — Відібрати?! Силою?!! Але, на милість, як то відібрати? 
Хиба то можна? Чиж то удасться? Чи не погано це?
Отож я на всі ті питання постараюсь тут відповісти.
І
Подивімся насамперед, чи то можливо? Чи можливо, щоб 
кожний робітник, кожний чоловік мав свої знаряддя до праці, 
чи ні?
Не таке то просте питаннє, як може здається! На перший 
погляд здається навіть, що то річ дуже легка. Аджеж було колись, що майже кожний ремісник мав свою власну робітню 
і сам собі був паном.
То, правда, давнійше так було. Але тоді і людей на світі 
ще було мало. Те саме місто, в котрім назад тому 200 літ було 
500 тисяч мешканців, тепер числить в собі 4-5 міліонів мешканців (наприклад Лондон в Анґлії); в країні, де 200-300 літ 
назад було 2 міліони, тепер може бути 10 і більш міліонів людности; де раніше вистачало на всіх 100 тисяч пар чобіт, тепер 
треба міліон, а то і більше; де давніше уживалось міліон аршин полотна, тепер треба в 10-20 раз більше.
Давнійше, як кажуть «за добрих, давніх часів» — хоч далеко 
не були вони такі добрі, щоб бажати їх повороту, — за давніх 
часів ткач, що з жінкою і з дітьми працював у себе дома коло 
варстата, або слюсар, що робив замки, не могли виробити ані 
багато полотна, ані багато замків відразу. Робили мало, бо 
і треба було мало; ткач ткав своє полотно на поганеньких кроснах, слюсар аби-яким струментом виробляв свої замки.
Тепер ткач конечне мусить робити на машині. А якби хто 
захотів робити крамне полотно на кроснах, то був би подібний до того, хто поїхав би кіньми туди, куди можна доїхати 
зелізницею. Він сто раз, а може більше мусів би стратити часу 
на вироблення того, що можна за помочею машин зробити за 
годину).
Тепер багато, дуже багато потрібно виробів. Тепер потрібні величезні фабрики, парові машини, потрібні величезні маґазини, щоб сотворити ту силу виробів. Тепер, наприклад, 
I Тепер в Англії за один день перероблюють більше вати, ніж 150 літ тому 
за три роки.
в одній Анґлії 450 087 робітників прядуть бавовну на 33 міліонах веретен. І якби кожний робітник мав власну свою робітню 
та своє веретено, якби кожний був самостійним робітником, 
то всі вони не зробили б і двайцятої части того, що тепер виробляється. В цілому світі бракувало б виробів з бавовни і наші 
господині дуже скаржились би на такі нові порядки.
Отже бачите, що то не так легко, і не завше можливо, щоби 
кожний мав у себе окремий варстат, окремі знаряддя до праці. Правда — не було-б утиску робітників, але була-б за те недостача найпотрібнійших товарів, були б злидні і навіть голод.
Так, голод! В сьому ви зараз переконаєтесь.
В Анґлії тепер майже нема робітників, котрі мали б свої 
власні знаряддя до праці. — Селян же, які обробляли власну 
землю, дуже не богато — так само майже немає. Вся господарка 
там в руках великих панів, котрі мають великі простори землі, парові плуги, парові сноповязалки, молотилки і наймають 
робітників для оброблювання своїх ланів.
Сільські робітники не мають нічого, — ані поля, ні города, 
ні знаряддів до праці, не мають навіть власної хати. Вони мусять продаватись панам в неволю і віддавати їм задармо свою 
додаткову працю. Таким робітникам приходиться дуже, дуже 
погано. Коли читати в книжках про те, як тяжко жити тим 
сільським робітникам в Анґлії, то чоловіка просто злість пориває на те ошуканство та здирство англійських панів.
Але чи ви думаєте, що було б добре, якби кожному з робітників був даний окремий кусок землі? Чи багато виграв би на 
тому весь англійський народ? Зовсім ні. 1875 року Анґлія потребувала для свого ужитку 22 міліонів квартерів (квартер 
містить в собі 75 ґарців) хліба. На анґлійській землі родиться 
тільки 13 міліонів і значить, 9 міліонів треба було привезти зза 
кордону. Якби земля була поділена на невеликі частини, де не 
можна б було пустити ані парових плугів, ані жниварок, то не 
зібрали б не тільки 13 міліонів квартерів, а навіть 5–6 міліонів. 
В Анґлії почався би голод.
Отже бачите, що не зовсім було-б добре, якби кожний мав 
свої знаряддя до праці!
Що ж робити? Не мати власного знаряддя до праці — погано, бо треба продавати свою робочу силу, продавати себе, 
збогачувати других; і мати свої власні знаряддя для праці — 
також погано, бо буде нужда, голод. Якжеж порадити!
Рада є і хороша рада. Чому не залишити все так, як є тепер? 
Де робітники працюють вкупі, чи на великих фабриках, чи 
на великих ґрунтах, нехай разом і далі працюють. Нехай не 
ділять ні знаряддів, ні землі, а нехай цілі фабрики належать 
робітникам і не одному з них, а всім вкупі.
Нехай всі фабрики і вся земля належать всім робітникам, всім селянам, нехай то буде їх спільна власність. Нехай 
вкупі працюють, але не на фабриканта, а тільки на себе. Тоді 
зроблять вони не менше ніж тепер, а навіть далеко більше, бо 
кожний буде знати, що працює не на одного якогось дармоїда; 
а працює на всіх своїх товаришів (всі працюють один на другого). Тепер вже він знатиме, що як і довше, ніж треба, працюватиме на фабриці, то надвартість (додаткова вартість, додаткова праця) піде на всіх. Не піде на розкошуваннє жмені багатих 
людей, а на поліпшенє долі всіх і кожного.
Отже — тілько спільна власність фабрикі землі може запомогти робітникам.
ІІ
А тепер спитаймо, чи то удасться? Чи можна сподіватись, що 
справді коли-небудь фабрики і земля стануть спільною власністю. Чи справді може статись, що кожний зможе сказати: я 
сам собі пан? Аджеж від найдавнійших часів були вбогі і богаті? Адже завше і всюди було більше людей пригнічених а менше тих, що самі гнітили бідних?
Адже з найдавнійших часів були люди, що знаходили такий порядок несправедливим, однак же то не помогло: завжди бідним було погано, а богатим було добре.
Хіба ми не бачимо тепер, що бідноти щораз більше стає на 
світі, що страшна нужда обіймає всі краї, що роскіш і сваволя 
скрізь збільшується? Все то правда, але все це не може нас 
позбавити надії, навпаки, з цього ми можемо бачити, що кінець сучасного порядку, сучасної несправедливости — не за 
горами; постараємось се вияснити.
Дійсно, число бідноти, позбавленої всякої власности, щораз збільшується і буде збільшуватись. При сучасних порядках нічого не подієш. Ремісник коли посилає свій товар на ринок, хоче дістати за нього якнайбільше, і в тому нема нічого 
дивного: він працював над ним, як міг. Але що ж йому з тої 
праці? Фабрикант же, котрий ті ж самі вироби виробляє в своїй фабриці, стілько праці не потребує). Коли, наприклад, слюсарови щоб зробити замок, треба три години, то в фабриці той 
замок зроблять за годину або і скорше. Слюсар буде жадати за 
свій замок 30 коп. (коли година праці варта десять коп.), а фабрикант продасть такий замок за 10 коп. Розуміється, у слюсара ніхто не буде купувати, і він, не маючи змоги продавати свої товари, продасть свій варстат, а потім піде продавати 
свою роботу силу фабрикантові.
Що сказано про слюсара, можна сказати і про всяких других ремісників. Вони не можуть сперечатися в роботі з машинами, з фабрикою і раніш чи пізніш вони мусять стати 
наймитами. Щораз більше робітників мусить тратити свою 
власність і виставляти на продаж свою робочу силу.
Якби ж то робітники мали принаймні сталу плату, якби 
вони могли бути певні такої плати, то ще якось то можна 
було б прожити на світі.
Але зарібок не завжди буває. Робоча плата щораз зменшується і буде зменшуватись, зате доходи і прибуток фабриканта щораз збільшуються.
Постараємось вияснити собі це. Згадаймо, звідки береться 
прибуток фабриканта: робітник віддав йому свою додаткову працю, бо частину дня працює на себе, а решту дня віддає 
йому дармо.
Коли, наприклад, фабрикант має 20 робітників і платить їм 
по 90 коп. на день, то платить стілько через те, що кожному 
I Не своєї праці, а праці робітників.
з сих, стільки треба на підтримуванє життя (на харч, одежу, 
мешканє). Але робітники після шести годин праці відробляють вже тих 90 коп., а другу половину дня працюють даремно і таким способом кожний дає фабрикантові що день 90 коп. 
нової вартости, коли робочий день триває 12 годин. А як їх 
20 чоловіків і працюють 333 днів на рік, то за цілий рік вони 
дають фабрикантові прибутку 6 000 руб. (20×90×333). Ясно, 
що чим більше робітники віддають своєї праці, тим більший 
буде і прибуток фабриканта, а якби вони замість 6 годин щодень віддавали йому 8 годин, то прибуток був би не 6 000 руб., 
а 7 200 руб. Отож тепер пішло на те, що робітники мусять щораз більше віддавати праці фабрикантам.
Як то щораз більше?
Дуже просто. Через що наш робітник на день дістає 90 коп.? 
Через те, що стілько йому треба, аби не вмерти і не стратити 
можливости працювати, через те, що треба 6 годин праці, щоб 
виробити вартість їжі, одежі, мешканя: через те, що звичайно 
утримуванє робітника варт тілько 6 годин праці; решту ж 
бере фабрикант чи майстер даремно. Якби стало так, що для 
підтримування життя робітника треба було не 6, а 4 години 
праці, то плата за роботу була б не 90 коп. на день. Робітник на 
себе працював би вже тільки 4 години, а фабрикантови віддавав би 8 годин своєї праці, або додавав би 8 годин надвартості.
Так воно й є. Разом з тим, як всюди заводяться машини 
і завдяки їм все виробляється швидче, щораз менше треба 
праці, щоб зробити все, що потрібно робітникові. Давнійше 
на сорочку йшло 2–3 днів праці, а тепер тільки день, а то й менше; давнійше жупан, наприклад, коштував 10 днів праці, а тепер не коштує й 3-х.
Виходить, що робітникови тепер не треба працювати на 
себе (щоб відробити свою плату) так довго, як колись давніш — 
давніш він мусів працювати на себе 6 годин, а тепер досить 
з нього й чотирьох. Але яка йому з того користь? Давніше з 12 годин щоденної праці він на себе працював 6 годин, а 6 годин 
віддавав дарма фабрикантові; тепер досить з нього й 4 годин, 
решта ж, 8 годин, — зістається фабрикантові.
Робітник працює, як і давніше, а виграв тілько фабрикант. 
Давніше робітник на себе працював 6 годин, а решта 6 годин йшла на витворюванє надвартости і міра надвартости 
(т. є. відношення неоплаченої праці до оплаченої) була 1 або 
100 %.
Тепер потрібна для робітника праця забирає 4 години, а надвартість — 8 год. і її міра буде 2 або 200 %. Тепер у всіх ремеслах, 
у всіх галузях праці щораз більше заводять нові машини, — 
дякуючи їм, зменшується час праці робітника, потрібної для 
його утримування, а враз з тим збільшується час праці, що 
робітник віддав її фабрикантови. — Міра надвартости мусить 
також щораз збільшуватись.
 — Мал� в тім для нас потіха, — відповісте ви мені. — Коли 
так мусить бути завше, то звідки у нас з’явиться надія, що настануть ліпші часи?
Відповім вам на те приповідкою: нема нічого такого злого, 
щоб не вийшло на добре. Так і в зрості надвартости є богато 
доброго. Перш усього — добре те, що утриманнє робітника щораз менше коштує. Тепер, поки майже вся праця віддається 
фабрикантови, робітникови з сього не велика потіха, але з часом се зменшення конечної праці дуже йому придасться
Крім сього мусимо тут згадати ще одну річ, якої досі ще не 
згадували.
Як ви думаєте, — чи всі фабриканти богатіють з чужої 
праці?
Де-ж там? Всі не можуть забогатіти, бо вони стараються 
зруйнувати один одного. Один старається виробити товарів, 
напр. перкалю на продаж, як можна більше; другий посилає 
більше, третій ще більше; кожний з них мусить продавати 
свої товари як найдешевше, коли не хоче, щоб вони залежались. Нарешті на ринок навозиться стілько перкалю, що на 
весь не знаходиться купців і фабриканти банкрутують. Тільки дуже богаті можуть втриматись і провадити далі фабрикацию, а менш багаті руйнуються до крихти і собою руйнують 
тисячі робітників, що у них працювали. І се повторюється що 
кілька літ, напримір що 10, що кілька літ мусить гинути богато 
дрібних фабрикантів і богатіти скілька великих; що кілька літ 
сила робітників викидається на вулицю.
Ну — і що-ж з того?
А ось що. Фабрикантів і взагалі багачів стає щораз менше, 
а бідноти, робітників — щораз більше. Богацтво йде до рук 
щораз меншої жменьки людей, а нужда обіймає щораз більшу 
масу їх.
Робітники бачать, що фабрикантів щораз стає менше, що 
хоч богацтво їх збільшується, число самих богачів зменшується, і що коли фабриканти виграють на маєтках, то тратять 
на силі.
Робітники-ж на фабриках звикають працювати в купі, бачать власними очима, як добре працювати в купі, як при тому 
виграється час і на скілько вироби їхньої праці виходять ліпшими. Бачать також власними очима, як погано, коли всі знаряддя до праці належать до одного властителя, котрий сам не 
тільки не працює, а часто не знає, як фабрикуються його товари, і не раз не бачив навіть і самої фабрики.
Разом з тим на фабриці робітники учаться обстоювати 
один за другого; вони бачать, що вони — брати між собою, що 
у них один є спільний ворог, котрий живе з їх праці, і розуміють, що тілько тоді його подужають, як з’єднаються по братерськи і стануть один другому до помочи.
Нічого нема дивного, що може не одному робітникови приходить думка до голови, а чого ж справді ми працюємо на одного? Нас сила, а він один; ми працюємо, а він нас обдирає. 
Якби фабрики були наші, ми не ганялись би за прибутком, за 
здирством, а дбали б тілько про утримання. Ми працювали б 
на користь всіх, а тимчасом фабрикант дбає тілько про свою 
користь, на погибель всім.
Чому б то не умовитись усім робітникам і не відібрати фабрики і землі від всіх богатирів?! 
ІІІ
Відібрати, чи то ж буде справедливо, запитаєте.
Скажу вам на те, що не ніс для табаки, а табака — для носа. 
Не для того люди на світі, щоб робити якнайбільше товарів, 
а товари для того, щоб люди щораз більше могли з них користуватись. Робітники витворюють товари і вони повинні з товарів користати, а для сього їм потрібні знаряддя до праці, що 
тепер належать фабрикантови.
А як вам хто скаже, що власність свята, що зачіпати її не годиться, невільно, то маєте коротку і ясну відповідь: а вам вільно було сотки літ щодня, щогодини нас обкрадати, висисати 
з нас кров і піт? Ми беремо своє. Фабрики побудовані нашими руками; все, що вийшло з наших рук, повинно тепер до нас 
належати.
Не хочемо більше збогачувати нашою працею других.
IV
Тепер зістається найважнійше питанє: яким способом відібрати фабрики й землю? То вже ваша річ. Над сим ви самі повинні подумати.
Як колись треба було визволити з неволі рідний край, або 
вигнати ворога з рідного краю, вас, робітників просили до помочі і тоді ви могли питати: визволити рідний край, випхати 
ворога ми готові, але як то зробити?
Тепер іде річ про вас самих, про ваші родини, про ваших синів, а своє власне діло треба вміти самим уладжувати.
Однак завше пам’ятайте, що тілько тоді, коли люде спільно володіють знаряддями до праці, вони можуть бути щасливі.
І коли тисячі людий будуть вам казати, що один чоловік 
власною силою може здобути собі все, — не вірте їм.
Тільки спільною працею, спільними зусиллями робітники 
можуть здобути собі щастє.