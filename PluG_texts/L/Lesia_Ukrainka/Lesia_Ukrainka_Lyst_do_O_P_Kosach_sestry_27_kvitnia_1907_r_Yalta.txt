
Горный проспект, 
д[ача] Розанова, панс[ион] Денике
14.IV.1907
Любая Лілеєнько!
Спасибі за скору висилку грошей, а то тут «переднівки» тяжкі. 
Про вологодськ[ий] збірн[ик] говорив зо мною перед виїздом 
відпоручник Харл[амо]ва, і ми зважили попросити «Раду» 
приймати рукописи до мого повороту; і той відпоручник мав 
надрукувати про те оповіщення та й пішов од мене в «Раду». 
Мені ж надіслано дуже мало рукописів, але я їх перешлю Х[арламову], додавши й своє. 
Наші діла нічого собі. Перше у К[льоні] була ранкова t° нижча 36, але тепер внормувалась і менше 36,2 не буває, увечері не 
вище 36,7. Апетит добрий, не раз по ночах їсть, тілько сон поганенький і болі в грудях бувають. Все-таки лікарь з нього задоволений. Я маюся не зле, тілько невральгія часом мучить. Цілую всіх вас. 
Леся 
Пишу в аптеці, щоб не гаяти часу, того олівцем. 