
10.X.1904
Лілеєнько любая!
Постановила я собі відповідати на кожний твій лист зараз же
хоч двома словами, от починаючи з сього момента (я тілько що 
прочитала твою картку), — може, так буде, нарешті, добре.
Папа вже вернувся. Я хочу виїхати позавтрому, 12.Х, коли, 
звісно, що несподіване не затримає; всі мої діла будуть влагожені до позавтрого. В Одесі пробуду недовго, бо й так вже спізнилась, певне, 16–17 виїду на море (в один з сих днів іде скорий 
пароход), а 20–21 буду в Тіфлісі. З дороги й з Тіфліса писатиму тобі. Мама хоче, виправивши мене, поїхати на скілька днів 
у Гадяч на ярмарок «на Параски» (15.Х). До ярмарку Марія
обіцяла дошити сорочку Кр[ивинюкові], — коли не збреше! 
Коли сорочка скінчена, то мама її забере, а ти напишеш, чи 
тобі прислати, чи дати пошити, чи як.
Наші всі здорові. Од Валентін ми вже не вимагаєм листів, бо 
знаєм, що їм не до солі, потім же мусять надолужити.
Цілую тебе міцно.
Твоя Леся
Оксана часто пише, їй ведеться добре, здається.