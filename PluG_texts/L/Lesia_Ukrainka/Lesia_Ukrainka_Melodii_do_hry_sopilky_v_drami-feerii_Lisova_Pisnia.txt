
Мелодії до гри 
сопілки в драмі-феерії 
«Лісова Пісня»
В акті І
Спочатку, зараз після розмови Лісовика і Русалки, перед першим виходом Мавки: ---
Далі, при першому виході Мавки, після її слів «Весна ще 
так ніколи не співала, як отепер. Чи то мені так снилось?» Лукаш грає: ---
Після слів Мавки: «Ні… стій… Ба! чуєш? То весна співає?» 
ця сама мелодія повторяється, тілько ближче.
Підчас першої розмови Мавки з Лукашем, після слів Мавки: 
«Твоя сопілка має кращу мову. Заграй мені, а я поколишуся», 
Лукаш грає:
Остатню (8) мелодію перший раз треба заграти на сопілці 
solo, без співу, а за другим разом Мавка співає в унісоно з сопілкою слова, підписані тут під мелодією («Як солодко грає»). ---
Під час тої ж розмови 
Мавка. Хіба ти сам собі не знайдеш пари? 
Лукаш. Я може б і знайшов, та… 
Мавка. Що? 
Лукаш. Нічого… (Пограває у сопілку:
 ---
Після розмови Лукаша з дядьком Левом, коли Лев, росказуючи казку, заснув, а Лукаш устав від огнища і похожає сам по 
галяві, граючи:
До акту ІІ
На самому початку дії: ---
Можна ще додати кілька мелодій, уміщених в збірнику 
«Гуцульщина» Шухевича і в збірнику Івана Колесси «Галицько-руські народні пісні з мелодіями» (Етнографічний Збірник 
Наук. Тов. Ім. Шевченка, S. ХІ (Т. ХІ)), там (у Колесси) на сторінках 62–72 уміщена 41 мелодія для сопілки, особливо можна порадити № 33 на S. 70 (С. 70). Мелодії в «Гуцульщині» кращі, ніж 
у збірнику Колесси.
До акту ІІІ
Після слів хлопчика: «Чому ви-те не граєте?»
Лукаш. Заграти? (Грає: ---
Потім мелодія «Як солодко грає» [мелодія № 8 — Ред.] і при 
повторенні спів із словами unissono.
В самому кінці дії, після слів Мавки: «Грай же, коханий, 
благаю!»
Далі має йти мелодія № 10 (Світи місяцю звечора на всю нічку), тілько має звучати голосніше, жагливіше, ніж у першій дії.
Увага. Всі ці мелодії належить грати solo, без оркестрового 
супроводу і без штучного аранжування; коли трудно переходити від одної мелодії до другої в такім порядку, як тут поставлено, без довгих і штучних модуляцій, то краще нехай вони 
відділяються одна від одної просто павзами, як то звичайне 
буває при грі сільських музик, бо саме тут і слід доховати сільського стілю, без зайвих хитрощів. Тілько як-що для того інструменту, що має імітувати сопілку которась мелодія не підходить по тону, то її може сам артист транспонувати вище або 
нижче, відповідно до того, як буде краще звучати і як буде лехше переходити з мелодії на мелодію.
