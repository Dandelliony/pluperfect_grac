
Helouan. Villa Tewfik
30 (17).III
Любая Лілеєнько!
Отримала вчора книжки — спасибі. Жду від тебе листа і рада
би мати його скоріше, бо тижнів через три хочу збіратись в дорогу, то
треба вже зважити, чи їхати до Фінка, чи просто додому. Коли буду в
Києві, то треба б нам з тобою якось побачитись.
Як буду в силі, то заїду до тебе, а як ні, то, може б, ти в Київ чи
в Одесу могла виїхати з Михальом. Я тепер маюся нічого собі,
t° норм[альна]; нападів нема. Таки велике діло Єгипет, коли ніхто не
псує пробування в ньому. Цілую міцно тебе і Михаля.
Кланяйся Д[митрові] І[вановичу].
Твоя Леся