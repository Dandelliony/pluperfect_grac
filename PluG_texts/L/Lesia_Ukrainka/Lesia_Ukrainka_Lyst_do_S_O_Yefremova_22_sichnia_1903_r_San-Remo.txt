
San Remo. Villa Natalia. Corso Cavallotti
22.I.1903
Високоповажаний добродію!
Посилаю вірші, ще ніде не друковані, і при сій нагоді прошу 
пробачення, що не зробила сього раніше.
Будьте певні, шановний добродію, що якби Вам була потрібна моя поміч і в якій особистій справі, то я з охотою стала б 
Вам у пригоді. Коли Ви можете мене закликати до громадської 
справи, то чому ж би я не могла Вам помогти в особистій? 
Я ж про Вашу особу ліпшої думки, ніж Ви про мою літературно-громадську гідність.
На Ваші прилюдні зачіпки я відповідатиму прилюдно,
бо вважаю за нечесть мовчати на їх.
З більшою повагою до Вас, ніж Ви до мене
Л. Косач