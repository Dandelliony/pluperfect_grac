
19.І.1902
Шановний друже!
Бажаю Вам: нової сили в Новому році (не то що бажаю, а сподіваюсь, бажати я завжді боюся). З С[офії] мала я тілько маленьку картку і з неї я не дуже мудра — нічого в ній нема. З К[иєва]
теж нічого особливого, так собі всякі пріватні справи, без ширшого інтересу.
Мій побратим, певне, може Вам більше розказати про 
К[иїв], ніж я. Простіть, що запізнилась відповісти: була мені 
пригода, — впала я на гладкій дорозі, вдарила ногу (оперовану) 
і три дні пролежала в прикрому настрою. Тепер уже цілком 
здорова, небезпечности нема. Взагалі я поправилась дуже, навіть рідко кашляю, не щодня.
Бувайте здорові.
Л. У.
P. S. Гадаю, що в К[иїв] Вам не слід їхати, надто тепер, — кому 
треба, нехай до Вас приїде або пришле.
Привіт Вашій мамі.