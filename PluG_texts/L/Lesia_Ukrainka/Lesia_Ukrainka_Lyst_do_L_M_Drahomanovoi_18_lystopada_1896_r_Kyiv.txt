
Київ, 6.XI
Дорога моя дядино!
Користуюсь оказією і посилаю сеє «не любо, не слушай» через 
границю, просячи далі відправити почтою до Вас. А  Вас 
прошу довідатись адреси «La Réforme»  або якої иншої французької газети чі журнала радікального чі соціалістичного 
напрямку (такої, щоб була не franco-russe) і послати туди, не 
гаючись, оцю штуку.  Попросіть від мене Ліду переглянути се, чі нема там чого надто варварського. Але відправити я 
вже попрошу Вас самих, а то Ліда за різними справами може 
забути про сю дрібницю. Спізнилась я трохи з посилкою сею, 
та коли ж часи у нас тепер nec plus ultra подлі, приходиться 
вертатись до спартако́вського способу листування! «Да, были 
хуже времена, но не было подлей»! А все-таки мені хочеться, 
щоб з  Росії дійшов хоч один протест проти такої профанації поезії і хисту, якої допустилися французи сей рік у Версалі…  «Молчание — знак согласия»,  — так думали, певне, ті 
студенти рос[ійські], що послали протест проти поздравлення їх з коронацією  від бельгійських студентів. Не знаю, чі Ви 
читали сей протест. Він був надрукований в «La Réforme» і передрукований в «Житі і Слові». 
Простіть, що тут скінчу, дуже багато треба сьогодні писати, 
ще не знаю, чі вспію переписать до виїзду закордонного добродія.
Чому мені Рада не пише? Передайте, будьте ласкаві, Ліді 
мою записку. Пишу Вам хутко почтою. Цілую Вас міцно.
Ваша Леся