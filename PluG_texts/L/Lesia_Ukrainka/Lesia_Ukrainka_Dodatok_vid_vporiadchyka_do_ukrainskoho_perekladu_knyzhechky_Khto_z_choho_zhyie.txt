Додаток від впорядчика 
до українського 
перекладу книжечки
«Хто з чого жиє»
Певна річ, що своє власне діло треба вміти самим уряджувати, 
але щоб уміти, то треба перше навчитися.
Скажете може: як же його навчитися визволитись від неволі, коли від неї ще ніхто не визволився?
Так, справді, ще ніхто не визволився від неволі до кінця, 
але початок такого визволення ми вже бачимо по різних сторонах, наприклад в Німечині, де робітникам все таки краще 
і вільніше живеться, ніж у нас, і колиб нам осягти хоч половину того, що вони вже мають, то на початок і того вже було б немало. А почали там робітники визволятись тим способом, що 
стали єднатись у громадки, гурти й товариства, добре впорядковані (в орґанізації, як їх називають по книжному). До речі 
завжді знаходились тямущі та освічені люде, прихильні до 
робітницької справи, що роз’ясняли робітникам і книжками і живим словом, як треба боронитись від ворогів та яким 
способом краще поєднатись межи собою. З таких людей найбільше вславився Карл Маркс, німецький учений, та його 
ученик і товариш, теж німець, Фрідріх Енґельс, що багато навчали робітників словом та понаписували книжки, де зовсім 
инакше викладена політична економія, ніж вона викладалась 
до того часу, і де проведені думки, подібні до тих, що тут, у сій 
книжечці, тілько достотніше доведені та ученіше вимовлені. 
Обидва сі вчені (тепер вже померші) багато прислужились до 
того, що в Німечині та й скрізь по инших сторонах позаводились великі робітницькі товариства для оборони від всякого 
здирства та неволі, через те пам’ять Маркса та Енґельса у великій шані серед всіх робітників свідомих свого стану.
Свідомий свого стану робітник се такий робітник, що тямить своє право і не надіється ні на кого, окрім себе та своїх товаришів, таких самих, як і він, робітників. (До робітників належать і ті, що роблять письменну працю, коли тілько вони не 
запродують свого сумління багачам, а тримаються купи з робітниками, як трималися Маркс, Енґельс і багато инших, хоч 
і вихованих у паньських школах, письменних людей). Свідомі 
свого стану робітники не повинні вважати на те, хто з них до 
якої віри чі народу належить (робітник німець, напр[иклад], 
не повинен вважати себе ліпшим від поляка, поляк від москаля, москаль від українця і т. д.), а повинні триматися спільно, 
одностайно, бо у всіх у них один ворог — стан багачів, капіталістів, що користає з робітницької праці. Тим то повинні бути 
для кождого робітника святими сі слова: робітники з усіх країн, єднайтесь! Бо тілько тоді робітницька воля стане міцно, 
коли вона по всіх краях буде однакова, коли ніхто не могтиме 
прийти збоку і зруйнувати її.
Але ж світ великий, та ще й мови на ньому різні, що не народ, то й инша мова, то як же його на такім просторі поєднатись та порозумітись?
 — От хоч би так: нехай би спершу по окремих фабриках, економіях та хліборобських громадах люде добре порозумілись та 
поєднались межи собою, хоч би тим часом крадькома, то й то б 
уже багато значило; потім би такі громадки поєднались 
би межи собою в більші групи, а ті знов у великі товариства 
(в більші й менші орґанізації, говорячи зписьменська), то з тих 
товариств було б уже ціле робітницьке сторонництво (партія). 
Що люде не можуть всі на одно місце зібратись та одною мовою 
говорити, то не біда, — адже якось багачі порозумілись межи 
собою, щоб не давати волі робітникам? Нехай же й робітники 
порозуміються проти багачів, щоб не даватись їм на поталу.
Нехай кожда громадка чі гурт вибірає виборних до товариства крайового, а серед тих виборних певне знайдуться люде, 
що знають инші мови, окрім своєї, та тямлять чужі звичаї, то 
Додаток від впорядчика до українського перекладу книжечки… 433
ті люде виїздитимуть на збори, де поєднаються з такими самими виборними від чужоземних робітницьких товариств, 
і таким способом повстане всесвітня робітницька партія, зложена з краєвих партій різних сторін, і в тій великій партії не 
має якесь одно більше краєве товариство утискати инші, менші, як то робиться межи багачами в їх «державах», а всі мають 
бути межи собою як рівний з рівним, вільний з вільним, бо 
коли робітники будуть неволити один одного, то поки світусонця — не визволяться з неволі.
Все оце, що тут говориться, не пусті мрії, бо так уже робиться по світі. По всіх державах робітники закладають громадки, 
гурти і товариства, навіть і в російській державі вони є, тілько не по всіх краях їх однаково; найбільше їх в Польщі, є чимало й на Україні, та до них належать більше або не українці, 
або такі, що не тямлять себе українцями (чі, як москалі кажуть, «малоросами»), але вже й українці починають ворушитись — воно ж таки й час! — і хутко й в російській державі ставатимуть до гурту так, як уже стають галицькі русини (а то все 
один народ, що українці), що вже пристають до спілки з иншими товариствами, як рівний з рівним, вільний з вільним, не перевертаючись на чужонародній стрій, та й не ворогуючи з робітниками инших народів.
Ті краєві товариства вже й тепер висилають своїх виборних 
на великі робітницькі збори, на спільну раду, що відбувається 
що року де небудь у великому місті (звісно, не в Росії, бо в Росії 
заважають і десяти робітникам зійтись на пораду, то які вже 
там «великі збори» можуть бути!). Про що радяться на тих зборах, про те потім пишеться в робітницьких газетах та книжках на всяких мовах, і всякий те може прочитати.
 — Ну, і щож з тих громад та зборів, — може скаже инший, — 
радитись то не штука, але що робітники вдіють проти багачів, 
як будуть розмовляти, радитись, писати та читати книжки та 
газети, тим часом як багачі, відомо, мають і гроші, і військо, 
і поліцію, й уряд?
Отож власне поєднані (орґанізовані) робітники теж мають 
гроші, уже й тепер, хоч товариства в їх ще далеко не такі великі, як би слід, бо не всі ще до них пристають; ті гроші йдуть 
на поміч тим робітникам, що покидають роботу на який час, 
аби не піддаватись безмірному здирству та вимогти собі від 
багачів полехкість (таке покидання роботи зветься в Росії 
стачка чі забастовка, а скрізь в инших сторонах стрейк, чі то 
страйк, чі штрайк); ідуть ті гроші і на всяку иншу поміч і потребу робітникам.
Що до війська, то не з кого ж воно й тепер найбільше набірається, як не з робітників, тілько не завжді свідомих свого стану. Треба старатись, аби ті робітники-вояки стали свідомими та хоч не стріляли в своїх же товаришів при «усмиреніях 
бунтів». Що до поліції, то без неї робітники досі краще обходились, ніж при ній, уряд же кожна партія може вибрати сама 
з себе, коли треба.
 — Та добре се все, — знов може завважить хто небудь, — 
але ж сказано, що в Росії не дадуть і десяти робітникам зібратись на раду, то звідки ж візьмуться ті товариства?
Колись так самісінько було й по всіх инших державах, та 
потім стало инакше, і там товариства і все инше не з неба впали, а здобули їх собі люде чі просьбою, чі грозьбою (більше 
грозьбою, ніж просьбою), чі змовою, чі зброєю, як де трапилось. Отак же буде і в нас, коли ми схочемо.
Десь же беруться й тепер ті робітницькі гурти в російській 
державі, що ми спогадували! Нехай тим часом вони собі збіраються й крадькома, — перше буде тайно, а потім буде явно; 
буде явно тоді, коли настане слушний час, а той слушний час 
настане тоді, коли робітники тямитимуть себе, і своє право, 
і свою єдність, і свою силу, — той слушний час не за горами, 
коли ми поможемо йому прийти.
А щоб слушний час настав для повного визвоління всіх робітників з неволі:
Робітники всіх країв, єднайтесь! Єднайтесь, як вільний 
з вільним, рівний з рівним!
Чия правда, того буде й сила!
I Про те, як люде в якій країні волю здобували, є багато писано, — дещо 
можна вже й по нашому прочитати. — Л.У.