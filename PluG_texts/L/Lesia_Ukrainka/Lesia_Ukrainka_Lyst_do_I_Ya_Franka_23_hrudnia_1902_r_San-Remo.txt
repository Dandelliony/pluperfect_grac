
23.XII.1902
Cher Maître!
Відсилаю Вам з подякою пожичені книжки, бо вже скористала 
з них, — саме оце викінчила статю про Конопніцьку до «Міра 
Божого» (ad panem et aquam робота!). Тепер який час можу 
собі дати спокій з росийщиною та писатиму щось ad animae 
salutem. Взагалі за роботою діло не стало, коби здоров’я, 
а воно в остатні дні взяло та й схибило трохи. Ну, та поправиться!
В яку Ви сумну струну вдарили в своєму «З дневника»!..
Мала я навіть охоту щось Вам з того поводу написати, та вже 
дам спокій, бо, може, Вам і не дуже потрібні мої «відгуки»…
Будьте здорові з європейськими святами. Щирій привіт 
всій Вашій родині.
Л. У.