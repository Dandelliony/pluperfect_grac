[Жаль. VI — VII розділи]
VI
Софія сиділа у своєму будуарі на рожевій канапці. Вона була 
смутна — ні, не так смутна, як здивована, стурбована і знеохочена. Безпомічний погляд; якась дитяча турбота і безвладно 
опущені руки, все те надавало Софії вид покинутої дитини. 
«Що ж се таке? Так хутко все скінчилось? Що ж тепер почати?» — здавалось питав її погляд.
Служниця увійшла і перебила її гадки: «Ясна пані! Княгиня Карабазі. Скажете прийнять?»
 — А… княгиня! проси, проси!
За хвилинку княгиня пташкою влетіла до будуару. Кинулась до Софії, стиснула її за обидві руки, притягла до себе і поцілувала, все то сталося якось в одну мить.
 — Як я вам вдячна… — почала Софія.
 — Oh! chère princesse!
 — перебила її Карабазі. — Як мене 
вразила звістка про ваше горе, ви не повірите, як я була вражена. Сьогодні тільки що почався мій прійом, приїздить m-r 
Anatol і передає мені сю смутну новину. Ах, се мене просто оголомшило спочатку! Так несподівано!.. Натурально, я обертаюсь до m-r Анатоля і кажу йому: «Pardon!» Я не можу, я зараз 
же мушу навідати cette chère âme!.. В мінуточку зібралась і — 
до вас. Як бачите, навіть в домашній сукні, — додала з усміхом 
Кар[абазі].
Тут уже Софія стиснула їй руку.
 — Княгине! ваша прихильність додала мені сили в біді. Одвідини такого щирого друга…
 — О так, щирого друга!..
I О люба принцесо! (фр.)
II Вибачте! (фр.)
III Цю милу душу!.. (фр.)
Обидві пані на хвилинку задивились одна на одну з замилуванням. Перша озвалась Карабазі.
 — Що ж, chère princesse! як ви думаєте бути? Така зміна 
в вашому житті…
Софія замість відповіді притулила хусточку до очей.
 — Oh, il ne faut pas pleurer, chère amie! — розважала Кар[абазі]. — He плачте, моя дорога! Що робить, се втрата неминуча, безповорітна. Все має свій кінець, ми мусим терпіти… notre 
sainte religion, ви ще молоді… — і полився поток банальних 
слів потіхи. Софія давно вже перестала плакать і слухала того 
щебетання de condoléanceV досить спокійно і — терпляче. Далі 
поток розваги перетік, і пані знов замовкли. — Однак, знов-таки, — почала Караб[азі], — як же ви… ні, ні, я не в тім смислі… 
(Софії хусточка знов почала підноситись) я тілько хотіла спитати, чі маєте ви все потрібне при вашому стані?
 — Як то?
 — Ну, наприклад, жалобний туалет, карета жалобна…
 — Ні, ще не маю.
 — Ах, Боже! то вам же треба щось думать! О бідна, несвідома дитина! — і Кар[абазі] знов поцілувала Софію. Позвольте 
мені бути вашою дорадницею.
 — Цілком здаюсь на ваше розпоряження, княгине!
Кар[абазі] оживилась зовсім, навіть встала з канапки, де 
тільки що сиділа край Софії.
 — Eh bien! V Перша моя рада поїхати і заказати жалобну туалету; з сього ми й почнемо, коли згода ваша.
 — Іду за вашею радою, — покірним голоском відказала 
Софія.
Пані виїхали до кравчині, а потім… потім почалась невпинна їзда від магазіну до магазіну, від за́кладу до за́кладу. Софію се займало і поривало, і її новий стан молодої вдови — та 
I Люба принцесо! (фр.)
II О, не потрібно плакати, мила подруго! (фр.)
III Наша свята релігія (фр.).
IV Співчутливого (фр.). 
V Гаразд! (фр.)
ще в такій чудовій жалобі — починав їй подобатись. А надто ж 
вона почувала себе вільною, якою уже давно, якою ніколи ще 
не була. О, сі три дні, се була якась жалобна гарячка! Ні хвилинки незайнятої! Ледве ставало часу приймати visites et lettres de 
condoléance, і при тих візітах, мусимо признати, лице нашої 
молодої вдови з великим трудом утримувало відповідний випадку смутний вираз. — Надійшов день погребу! Ах! день похорон! qu’il est triste се jour, n’est-се pas! На бучних пишних 
похоронах було сила людей: родичі, близькі, знайомі, товариші князя. Видно, що в світі єго любили! Князь Іван урвав мінутку од візітів вільну, щоб одпровадити друга на вічну путь; 
графіня Рубецка ледве знайшла час межи прійомами і конференціями з кравчинями, але все ж «сочла долгом»… Княгиня Чагурина забула єму гріх mesailliance і прибула з другого 
кінця міста. Багато людей було в сумному поїзді, і які всі вони 
поважні, — поважність, либонь, може замінити смуток. Як 
спускали труну, то деякі пані навіть хусточки повитягали, — 
чого ж іще! Молода вдова стояла поруч з княг[инею] Караб[азі] та з баронессою. Жалобна гарячка не минула їй даром, — 
лице було бліде, під очима трохи посиніло, втомлений вираз 
був дуже подібний до смутку. Окрім того, їй завжді було гарно 
у чорному. Глибока жалоба, довгий чорний серпанок, плереди, 
перлиста слізка на оці, як се поетично! M-r Anatol присягався, 
що такої «інтересної вдівоньки» він ще не бачив зроду.
Смутна оруда скінчилась. М-r Anatol відпровадив Софію до 
її карети. Він так мило — і зовсім не смутно — говорив про «поезію смутку», що треба було хіба камінною бути, аби не глянути на нього скілька рази так, як поглянула Софія. Він посадив 
її в карету, і вона так сказала «merci»,V і так подала ручку, що 
треба було мати залізну силу волі, аби не поцілувати ту зграбненьку смутну рученьку. Та хтозна, чі помогла б що та залізна 
I Візити і листи співчуття (фр.). 
II Який сумний цей день, чи не так! (фр.)
III Нерівного шлюбу (фр.). 
IV Дякую (фр.). 
сила волі, якби в кареті не сиділа поруч із Софією княг[иня] 
Кар[абазі]. О, її чорні очі мають гострий погляд!.. Карета рушила, з грудей Софії вирвалося зітхання — полегкості! Тепер 
їй зовсім не здавалось, що вона така безпорадна й безпомічна в світі. Ні, їй здавалось навіть, що «світ» її любить, — він же 
доказав се сьогодні, зібравшись так численно. Що ж, «бідний 
Борис» був уже в таких літах, але думка про «бідного Бориса» не конче їй подобалась тепер — то вже речі минулі! Тепер 
нове життя, нове, і може навіть краще воно буде, ніж досі: незалежність, блискуче положення в світі, а може й нові тріумфи, нове щастя; сі мрії любі, хоч і невиразні ще, літали й кружляли над схиленою голівкою Софії, не лякаючись довгих 
чорних серпанків, що спадали з тії голівки. Аккомпаніментом до тих мрій була розмова Карабазі. Кар[абазі] [не полишала] своєї ролі дорадниці-менторки. Вона докладно навчала Софію про всі жалобні конвенанси, про deuil i demi-deuil; як їй 
належить дедалі помалу переходити від чорної барви до сірої, 
далі до лілової і т. д., коли можна буде їздити на petites soirées,
коли в концерти, в театр. Княгині було дуже цікаво викладати недавно виучений кодекс світових конвенансів перед молодою неофіткою, що слухала так уважно, покірно і без крітіки. 
За розмовою незчулися, як стали біля Софіїного дому. Княг[иня] легко згодилась на просьбу Софії не покидати її так хутко. Легким кроком побігли вони сходами угору, в прихожій 
зустрів їх лакей з трохи заклопотаною міною. «Прошу ясної 
пані, — несміло звернувся він до Софії, — там пані дожидають 
троє панів».
Софія розсердилась і спаленіла.
 — Як ти смів без мене когось пускати до сальону, що се ще 
за звичаї повелись?
 — Вибачте, ясна пані, ті панове намагалися, казали, що мусять конче бачитись, що будуть ждати хоч до вечора, що мають справи…
I Траур і напівтраур (фр.). 
II Маленькі вечори (фр.). 
[Жаль. VI — VII розділи] 343
Софія раптом зблідла, либонь, якась трівожна думка їй 
з’явилась.
 — Ну, досить вже розмови. Нічого робить, але щоб на другий раз сього не було.
В сальоні справді проходжувалось троє якихсь людей 
орієнтального і зовсім не арістократічного виду. Вгледівши Софію, вони підійшли, злегка склонились їй і Караб[азі] 
і промовили.
 — Вибачайте, що наприкряємось. Ми кредітори покійного 
князя, хотіли би вияснити деякі справи.
При слові кредітори в очах княгині Кар[абазі] спалахнув огник. Вона положила руку на плече Софії і лагідненько сказала:
 — Chère amie, я мушу вас покинути?
 — Ні, чого ж, я думаю ви згодитись тілько минуточку поскучать, — мовила Софія з силуваним усміхом, потім звернулась до кредіторів, — може ми перейдем до кабінету?
 — Ну, для чого ні? Можна переходить.
 — Pardon, chère princesse! На хвилинку!
Тілько що зачинилися двері кабінету за Софією з кредіторами, Карабазі котячим кроком [підбігла] до дверей і притулила вухо до прогонича. Очі їй блищали від цікавости. В кабінеті говорили приглушеними голосами, тілько від часу до часу 
виривався в Софії голосніший поклик, але Кар[абазі] мала гострі слухи.
 — Може вам відомо, княгине, які справи мав покійний 
князь із нами? — питав один з кредіторів.
 — Так… не зовсім, почасті…
 — Отже ми прийшли, щоб вас про все повідомити і запитати, коли ви можете віддати нам довжок вашого мужа.
 — Я не знаю, се буде залежати…
 — Від великости довгу? так?
 — Так.
 — Ну, ми зараз вам викладемо.
I Моя люба (фр.). 
II Вибачте, люба принцесо! (фр.)
Караб[азі] слухала з цілої сили той поток чисел, що там шумів у кабінеті, але трудно було дійти ладу, кредітори одно другого перебивали, говорили швидко і тілько чути було: за май… 
за март… 3 тис… 4 тис… се виносить процент… і т. далі. Тихий 
голосок Софії часами виринав серед того потоку і знов потопав у ньому. Карабазі аж на пальці ставала, наслухаючи.
 — Порахуйте! — врешті скінчили кредітори.
Софія мовчала.
 — Може вам подати загальний рахунок?
 — Так… ліпше… — згодилась Софія.
 — Ох! — скрикнула стиха, либонь вгледівши той загальний 
рахунок, далі знов стало тихо.
 — Ну що ж, княгнине, як же буде справа? — обізвався 
кредітор.
 — Що ж, я не можу сплатити вам таких великих грошей. 
Що ж се таке? Звідки такий великий довг?
 — Великий? Звідки такий великий довг? Ну, порахуйте 
сами!
Софія на се не відповідала. Далі почала:
 — Ні, з сеї справи нічого не буде!
 — Як не буде? Мусить бути, ви мусите сплатити, ви повинні сплатити!
 — Я не можу сплатити!
 — Не можете? Як то не можете? А як же буде?
 — Не знаю…
 — Не знаєте? Ну то ми знаємо! Ми будем подавати іск!
 — Як то? Що се?
 — Такі подамо на суд! Ви мусите сплатити, а ні, то ми витребуємо судом з вас гроші.
Софія мовчала.
Кредітори постояли, перемовились межи собою, далі, мовивши «до побачення!», вийшли з кабінету. Кар[абазі] ледве 
встигла відскочити від дверей перед раптовим одчиненням.
Софія стояла який час, спершись руками на стіл, і думала: 
«Подадуть іск… подадуть іск… Що ж се буде? Як же се?.. А, нічого! 
Де я їм візьму!.. Напишу таткові, він порадить. Якось-то буде!» 
[Жаль. VI — VII розділи] 345
Вона провела рукою по чолі, злегка усміхнулась і вийшла до 
сальону.
«Pardon!»
 — почала, входячи, але раптом замовкла — княгині Карабазі не було в сальоні.
VII
Хутко рознеслася вість про маєткову руїну покійного князя. 
Кар[абазі] днів три їздила з спеціальними візітами від знайомих до знайомих. І як блищав в очах їй вогник при цікавих 
розмовах з панями! Врешті, мало хто здивувався з її новини 
цікавої: врешті, се було давно сподівано. (Тут уступ остатній 
з V гл.)… Та що ж! Не така то ще й біда, — князь був чоловік старий, одинокий, остатній нащадок славного і маєтного колись 
роду, тепер той рід погас, маєток загинув, добре хоч ніхто не 
зостався дивитись на погибель свого родового маєтку. Так, 
ніхто не зостався… про Софію ніхто й не згадував, адже її не 
можна було навіть уважати за «когось», вона була просто незрозуміла folie старого князя, яких же egards могла вона вимагати від «світу»? — Ба! коли б же то Софія знала всі ті «світові звичаї»…
Софію чимало здивувало те, що Караб[азі] так хутко і несподіванно зникла з її сальону. Але вона розважилась думкою, 
що, певне, Кар[абазі] зробила се задля делікатности. «Вона має 
делікатне чуття щирого друга, вона знала, що мені якось ніяково було б перед нею, якби вона зосталась тут слухати сії 
дурної розмови з кредіторами. О, вона особа з великим тактом!» Другого дня рано Софія пригадала собі, що мала вкупі з Кар[абазі] поїхати ще в один магазін і ото вдалася до неї. 
Але слуга Кар[абазі] сповістив, що княгині нема вдома і що, 
здається, княгиня мала обідати десь на місті. Тут не було 
ще нічого особливого, хіба тілько недотримання дружньої 
I Вибачте! (фр.)
II Безумство (фр.). 
III Уваг (фр.). 
обіцянки, але Софію неприємно вразило, коли вона, віддаляючись від дому Кар[абазі], побачила, як під’їхала карета княгині Рубецкої до того таки дому, як Рубецка подзвонила, як їй 
було відчинено і — попрошено до господи… Се була перша осторога від «світу». Такий же прійом зустрів її теж у тітки князевої, потім ще прислужний світський поговір доніс їй, як тая 
тітка говорила, що один вид сії parvenue (себто Софії) приводить її до млости, як вона ненавидить cette bourgeoise qui a fait 
la ruine de ce pauvre cher Boris. Дехто, однак, приймав Софію 
ще-таки par convenance, але всякий признає, що з таких прійомів ані втіхи, ні потіхи. Золотий сон світської розкоші кудись зник, одкотився далеко і не було в Софії ні сили, ні спромоги завернути єго. Тільки холодно й смутно було їй після 
сього пробудження.
Тим часом грошові справи стояли дуже погано: окрім деяких грошей, що вдалося постягати з комірників двох князевих 
камениць, у Софії не було нічого, та й з тих комірних грошей 
прийшлося сливе половину віддати то слугам, що, власне, тепер заходились розщитуватись, то деяким дрібним кредіторам, крамарям та кравчиням, що, власне, тепер подали рахунки. Отже, зосталось Софії на життя дуже мало, правда, що 
при теперешньому своєму жалобному стані вона й не потребувала дуже багато. Не се її гнітило, її гнітило се несподіване 
занедбання, ще життя в затінку, що так міцно налягло на неї. 
Тепер вона часто по цілих днях сиділа в будуарі самотна, прохожувалась по холодному, немов порожньому, сальоні, де свічада одбивали раз у раз її самотну постать, їздила самотна по 
вулицях шумливого, байдужого до неї міста, — і все самотна, 
і все занедбана!..
Так проходили дні, тижні, одностайно, нудно. Одного разу 
Софія їздила для розривки по місті, але не мала жадної розривки. Припадково проїздила вона біля дому баронесси. «Як 
I Вискочки (фр.). 
II Цю міщанку, яка перетворила на руїну бідного Бориса (фр.). 
III Заради пристойності (фр.). 
[Жаль. VI — VII розділи] 347
я вже давно не була у неї. Правда, я її не дуже люблю, вона стара, капризна і гордовита. Але вона була колись другом бідного 
Бориса, вона, здається, була прихильна до нас». І Софія казала 
стати біля дому баронесси. Карета Карабазі тілько що од’їхала від рундуку. «То Карабазі їздить вже до неї», — подумала Софія, дивлячись услід тій кареті: «Проклята вискочка, як бачу, 
йде вгору!»
Баронесса прийняла її, як завжді приймала, їй нічого було 
changer d’égards, бо вона одразу знала, як поставити себе проти Софії.
 — Bonjour! — зостріла вона Софію таким тоном, неначе 
вони бачились одна з другою не далі, як вчора. — Як маєтесь?
Софія смутно усміхнулась.
 — Правду сказати, не дуже добре! З того часу, як mon pauvre 
Boris покинув мене…
 — А, так, правда, я щось чула…
Софія з подивом глянула на неї: що вона чула? Невже 
чутка про сю «противну справу» дійшла і до неї? Софія поспішила промовити щось невиразне, щось ніби: ah, si! vous 
savez!
V
 — He бентежтесь, моя люба, — провадила баронесса, — я не 
допитуюсь, се ваші справи, я не з таких, що лізуть в чужі інтереси. Passons cela. V Як же провадили сей час?
 — Ах, нудилась страшенно!
 — Та-а-к? — протягла бар[онесса], немов їй се було несподіваним.
 — Потім ще остатніми часами мушу займатись різними 
справами, для мене мало цікавими…
Софія так давно вже не говорила ні з ким про свої справи та 
жалі, що тепер при першій нагоді не могла втриматись і розповіла все, що прийшлось їй дізнати за сей прикрий час.
I Змінювати думку (фр.). 
II Добрий день! (фр.)
III Мій бідний Борис (фр.).
IV А, так! ви знаєте! (фр.)
V Годі (фр.). 
 — Ах, знаєте, баронесса, через сі різні пригоди, прикрі мені, 
се місто так обридло, що я рада була б утікти з нього світ за очі! 
знаєте, бачити перед собою місця, де колись була щасливою, 
се смутно і прикро.
 — А що ж вас тримає тут, коли так? — запитала баронесса.
Софія не зразу знайшла, що відповісти.
 — Та… трудно ж так одразу залишити і господу, і все… при 
тім же я жду листа від татка з остатньою радою, як мені бути 
надалі.
 — А шкода, що вам тепер стілько різних ennuis,
 — повагом говорила баронесса, пильно дивлячись на Софію, немов 
роздумуючи про щось, далі вона усміхнулась і жартовливо 
промовила, — а я от проти волі мушу звідсі вибіратись ще до 
літа, — проганяють мене!
 — Як? Хто вас проганяє?
 — Лікарі. Женуть конче на води, на купілі! Що ж, хіба й ви 
зо мною? Я по неволі, а ви по волі?..
 — О, куди вже мені про те думать! — якось журливо промовила Софія.
 — Шкода, що й думать не хочете, — немов не завважаючи 
тону Софії провадила баронесса, — хоч і то сказать, може вам 
і не дуже цікаво було б подорожувати з такою старою слабою, 
як я.
 — О баронесса, якби тільки я могла вирватися звідсі!
 — Попробуйте!
Баронесса почала здаватись Софії дуже милою і сімпатічною. Вона розмовляла з нею щиро й охочо, дарма, що баронессі дедалі сей візіт починав здаватись трохи довгим. Приїзд 
Рубецкої положив кінець візітові — Софія була не в ладах з графінею, отже не хотіла бачитись тут з нею.
Приїхала додому і застала у себе в господі якийсь чудний 
рух: слуги то ставали на порозі до сальону, то знов зникали, 
служниці віглядали в шпарки від дверей, а по сальону ходило скілька людей з урядовими мінами, а надто один між ними 
I Прикростей (фр.). 
[Жаль. VI — VII розділи] 349
похожав і пильним холодним поглядом поглядав на сальонові річі. Софія увійшла до сальону, глянула і жахнулась чогось, 
угледівши там тих людей; вона вже не питала слуг, як сміли 
без неї пускати чужих до господи, її вразило пречуття чогось 
недоброго. Між людьми тими вона пізнала одного з кредіторів, тремтячи озвалась вона до єго.
 — Позвольте… що се має значити?
 — Се має значити наложення аресту на ваші річі.
 — Як? з якого права?
Тут підійшов урядовець.
 — Позвольте, ви господиня дому?
 — Так, я.
 — Мушу вас повідомити, що я прийшов після заявлення 
ваших кредіторів наложити арест на всі ваші річі.
 — Що ж се таке? Як же се буде?
 — Ви не турбуйтесь, се тілько буде тривати, поки буде вестися ваш процесс, а потім уже будемо чинити, дивлячись по 
тому, як скінчиться справа.
 — А що ж тоді буде робитись?
 — Якщо виграєте справу, то ваші річі при вас і зостануться, а якщо програєте, то тоді се все мусить буде продане з публічного торгу.
При слові «публічний торг» Софія поблідла, опустила руки. 
В голові їй зашуміло, і вона мов крізь сон чула, як урядовець 
сказав: «Тепер, за вашим дозволом, приступимо “к ділу"»; мов 
крізь туман дивилась, як було приступлено до того діла. Зненацька вона обернулась, закрила лице руками і, з риданням 
в голосі, крикнула до слуги: «Карету!»
Карета ще не була розпряжена і зараз стала біля ганку. Софія шпарко збігла по сходах, сіла в карету, в гуком зачинила 
дверцята і крикнула: «Рушай!» Візник рушив, але, проїхавши 
кілька кроків, обернулся і спитав: «Прошу ясної пані, куди 
поїдемо?» Софія не відповідала, не чула, візник переказав 
питання.
 — Куди? А!.. (Куди справді?) До… до баронесси Ланден! Як 
вирвалось у неї се ймення, вона сама добре не знала, врешті 
се ж тепер була єдина особа в місті, що могла ніби якусь пораду чі хоч розвагу подати.
Баронесса дуже здивувалась, побачивши її вдруге того ж 
самого дня. Збентежений вид Софії здивував її ще більше, 
бо Софія полишила її сьогодні, бувши зовсім у спокійному 
настрої.
 — Що з вами? Ви такі розстроєні? — запитала вона Софію, 
повітавшись.
 — Ах! Баронесса, якби ви знали, яке мені нещастя! — і вона 
тремтячим голосом, перериваючи сльозами, розказала, що діється у неї в господі. — Ви простіть мене, — закінчила вона, — 
що я так нав’язуюсь до вас з своїм лихом, але я… ви мені… — 
сльози не дали докінчити фрази.
Баронесса не любила таких сцен, що били на нерви, вона 
думала, як би се покінчити. Вона почала потішати Софію спокійним тоном, розтягаючи слова.
 — Заспокойтесь au nom de Dieu! Перш усього плакати не 
треба. Ще ж се не пропаща справа, ви можете сплатити сей 
довг, і тоді…
 — Ах, я абсолютно не маю надії сплатити єго, се для мене 
зовсім, зовсім неможливо! все пропало!
 — Ну, в такім разі, вам треба щось о собі подумати.
 — Ах, я вже не знаю, що мені й думати, куди мені кинутись.
 — Перш усього, ma chèrie, не беріть справи так трагічно, в вашому віці рано ще так говорити: все пропало! Ще перед вами довге життя, і все може поправитись. А я вам раджу 
справді подумати, що вам тепер чинити.
 — Що ж, я не знаю! кажіте, радьте, я слухаю вас!
Баронесса усміхнулась задоволено. Потім подивилась поперед себе, немов розважаючи якусь справу. Далі сказала 
зважливо.
 — Знаєте що, треба вам десь пристроїтись, міста шукати, 
чі що.
I Заради Бога (фр.). 
II Моя люба (фр.). 
[Жаль. VI — VII розділи] 351
 — Міста? Себто найнятись? — сказала Софія далеко вже холоднішим тоном.
 — Що ж, якби трапилось яке порядне місце…
 — Ні, я про се й думать не можу, — зважливо промовила 
Софія.
 — Так от що… — тут баронесса глянула скоса на Софію, — 
їдьмо зо мною за границю.
 — Що ви, баронесса, жартуєте? Звідки я можу навіть думати про се, та ні…
 — Пождіть, пождіть, не сердіться і не роздражнюйтесь, 
я кажу се без жартів і зараз вам поясню свою думку: я їду за 
границю сама, я слаба, одинока, мені було б приємніше мати 
когось в компанії з собою, все одно мусила б когось наймати, а так, якби поїхали ви, то для мене се було б далеко краще. Я думаю, ми б ужились одна з одною. Ви б побачили світу, 
у мене завжді товариство збірається, може, хто знає, може б ви 
собі знов знайшли яке становище в світі. Я думаю, що для вас 
ся справа не зовсім не підходяща.
Софія задумалась, їй в думці знову промайнув золотий 
сон світського життя. Але як же так, по першому слову людини, правду кажучи, маловідомої, їхати на безвість, на непевну долю…
Софія під час розмови з баронессою вже чимало заспокоїлась і розважила трохи над своїм станом, що здавався їй перше таким безпорадним.
 — Я вам дуже вдячна, — обізвалась врешті, — за вашу прихильність, надто дорогу для мене в таку хвилину. Але я тепер 
розважила, що при теперішньому моєму стані я мушу перше 
порадитись з родиною, поки зважу, як мені з собою бути. Я думаю, що мені слід би поїхати додому, порадитись і врешті хоч 
би для того, щоб не зоставатись у сьому осоружному місті. Як 
ви мені на се скажете?
Баронесса прийняла байдужий вираз.
 — Що ж, як уважаєте! Звичайно, ви маєте родину, може 
вона вам краще порадить…
 — Вибачайте, вам може здається…
 — Ні, мені нічого не здається. Як уважаєте краще, так і робіть. А про моє призволення подумайте, може ви якраз розважите в мою і свою користь.
 — Дякую. Я подумаю, пораджуся, я вам напишу.
Баронесса встала. Софія собі.
 — Au révoir!
 — До побачення.
I До побачення! (фр.)