
Статок «Entella», Navigazione Gener[ale] Italiana
5.VI.1902
Високоповажаний товаришу, посилаю Вам переклад новельки п. Розенбавма. Він просив, щоб йому потім одіслали сей 
переклад, як тілько буде вже манускрипт непотрібний в друкарні, бо він хоче поробити зміни в рос[ійському] тексті відповідно моїм поправкам в перекладі. Його адреса: United States 
(America), New York, 171 E. Broadway (East), M. Rosenbaum.
Будьте ласкаві зробити так, як він просить. Коли б до «Волі» 
ся новелька не надалась, то автор просить віддати її «Молодій 
Україні».
Я пошлю Вам ще з дороги дальші переклади з де Амічіса.
Писатиму на перестанках, а то для друкарів отаке тремтяче 
писання, певне, не дуже приємне. Та й Вас прошу вибачити 
мені сю дряпанину, але хочу завтра раненько з Неаполя відправити, бо вже й так спізнила. Хотіла в Швейцарії викінчити, але втома подорожня і всякі клопоти не дали. Оце пишу 
на морі, доїзжаючи до Неаполя, статок трошки хитає і значно трясе, через те і писання таке хороше. Коли схочете щось 
написати мені, то хіба на таку адресу: Constantinople, Navigazione Generale Italiana (C° Florio-Rubatino), bastimento «Entella» 
L. Kossatch.
Тим часом моє поважання і привіт.
Л. Українка
