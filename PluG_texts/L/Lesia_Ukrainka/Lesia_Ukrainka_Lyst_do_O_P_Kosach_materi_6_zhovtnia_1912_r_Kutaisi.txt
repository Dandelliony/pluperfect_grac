23.ІХ 
Люба мамочко!
Дуже дякуємо за Людкевича — уже одержали. Там найінтересніші пісні — лемківські. 
Я недавно послала заказного листа Лілі в Катерин[ослав], — 
якщо вона вже в Києві, скажи їй се, нехай вона почтовою заявою витребує його в Київ. Я ще забула їй написати, що планам 
посилки мене в Єгипет може стати на дорозі італо-турко-балканська війна, — таки справді! Адже можуть усі проливи заперти, та й у самому Єгипті можуть які-небудь «страсті» розгорітись. 
Поки що здоров’я моє ліпше, ніж було минулого тижня. 
Міцно цілую тебе і всіх рідних, хто є з тобою. Кл[ьоня] вітає. 
Твоя Леся 