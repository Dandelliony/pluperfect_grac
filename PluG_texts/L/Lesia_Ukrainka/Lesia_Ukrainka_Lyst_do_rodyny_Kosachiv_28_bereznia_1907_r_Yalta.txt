
Ялта, 15.ІІІ
Любиї мої!
Писала я з Севастополя, що питання про те, де ми окошимся, 
виясниться «завтра» (себто 12-го), але вияснилось тілько (після поради з лікарем), що в Балаклаву не можна їхати в марті, 
бо там ще холодно, а що треба вибірати місце в районі Алупка — Ялта. Тож ми направились в Алупку, та на біду вдарив такий холод (навіть з метелицею), що мусіли ми й звідти втекти, 
бо там хати зовсім не приспособлені для такої зімової погоди. 
Вчора приїхали в Ялту — тут трохи краща погода, та й в хатах 
не холодно. 
Завтра йдемо до лікаря, що рекомендував Фав[орський], 
може, він нам поможе вибрати добре місце для життя. 
Ми обоє здорові — не простудились — і «не унываем». 
Напишіть мені в Ялту «до востребования», бо отель («Ялта») 
ми, певне, хутко покинемо, знайшовши хату, а де та хата буде, 
ще не знаю. Цілую міцно всіх. 
Ваша Леся 
Як Мих[айликові] очки? 