
Високоповажний добродію!
Вибачайте, що посилаю Вам остатній лист мого дядька 
не в орігіналі, а  в  копії, — родина Др[агоманова] хоче заховати його вкупі з иншими остатніми писаннями як реліквію. 
Врешті, коли конечне хочете мати орігінал, то оберніться до 
моєї дядини (Л[юдмила] Драгоманова, ул. Денкоглу, Софія), 
може, вона не відмовить Вам. Лист сей зоставався так довго непосланим не з моєї вини: я не знала Вашої адреси (лист не був 
приготований до посилки, був без конверта) і мусіл[а] чекати, 
поки д[обродій] Павлик здобуде її, а се сталось тілько недавно.
Не можу не додати, що в дядьковім листі далеко не виражений той смуток, в який увели його сперечки в рад[икальній] 
партії, можна мовити — вони долили отрути в остатні хвилі 
його життя, що й так вже були невимовно тяжкі. Листи з Галичини, а надто остатній № «Нар[оду]» були справжнім лихом 
для нас всіх, що бачили дядьковий стан здоров’я. Та що про се 
говорити! Я не знаю навіть, чі Вам цікаво се.
З правдивою повагою Л. Косач
