
16.III.1902
Лілея моя!
Спасибі за одкритку, я от теж одписую одкриткою, бо саме тепер багато «одписок» зібралось, то мушу полагодити. Я тепер 
почуваюся здоровою, не кашляю і не риплю. Настрій не завжді 
добрий, та то вже трудно… Отримала листа від Мані з Китая, 
живеться їй не зле, просить мене в гості, тобі кланяється.
У нас тепер тут гонки яхт, вчора ми їздили оглядати один 
італьянський броненосець. Оце і всі розривки. Наші сьогодня 
йдуть ще на велосіпедні гонки, але я не піду, мене то взагалі 
не інтересує, а сьогодня я ще й пригнічена — се ж 3.ІІІ ст. ст., 
роковини смерти С[ергія] К[остянтиновича],
 багато спогадів… Ну, бувай здорова, та обзивайся одкритками. Цілую тебе 
міцно.
Твоя Леся
Поцілуй маму, коли вона ще у тебе.