
Ялта, гост[иница] «Ялта»
29.ІІІ.1907
Любая Лілеєнько!
Листа з пересланою кореспонденцією і 220 р[ублів] отримала — дякую. К[льоня] все в однаковому стані: відходять «окрашені» шматочки, то темніші, то ясніші, і ми все не можемо 
вибратись на нову домівку, хоч отель сей уже обрид nec plus 
ultra. Все ж добре, що t° нічого собі, раз тілько за сей тиждень 
була 37,7, а то здебільшого нижче 37 (сьогодня 36,3), і взагалі 
сили прибуває — може сам сідати і голова не морочиться, їсть 
більше, спить краще і т. и. Може, таки на сім тижні виберемось. Постараюсь хутко вибрати час для більшого листа. 
Цілую міцно тебе, Мих[аля], Дору і Мик[ося]. К[льоня] теж 
тебе цілує. 
Леся 
Чи не можеш пересилати нам «Р[ідний] Край» хоч від часу до 
часу? 