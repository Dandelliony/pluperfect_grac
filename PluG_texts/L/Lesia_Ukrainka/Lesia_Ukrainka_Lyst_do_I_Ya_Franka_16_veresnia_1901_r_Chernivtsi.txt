
16.ІХ.1901
Cher Maître!
Дякую за листа і прошу вибачити за клопіт. Дуже може бути, 
що я таки персонально з’явлюся у Львові, аби лаятися, з ким 
варто, і розмовляти по добрости, з ким можна. Якщо приїду, то 
буде се 20 с[ього] м[ісяця] увечері, спинюся в «Hôtel Central[ny]», 
а не в якій пріватній господі, аби не віддавати случайно переваги комусь з моїх знайомих та й аби мати волю виходити 
й приходити невчасно à la bohémienne. Можу пробути найдовше до 23, сподіваюсь, що Гр[ушевський] вже буде на той час.
Ольга кланяється Вам, дякує за привіт, а приїхати тепер 
не може, бо вмовилася рушати з Яворова з О. Окун[евською], до 
Львова вступить на поворіт.
Якщо я не приїду сама, то пришлю довшу епістолію. Поклін пані Франковій і малим.
З поважанням Л. У.