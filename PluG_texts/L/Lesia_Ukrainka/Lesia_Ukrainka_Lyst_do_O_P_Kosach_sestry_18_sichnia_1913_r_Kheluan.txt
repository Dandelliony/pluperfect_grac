5.I.1913 
Любая Лілеєнько!
Я не зараз відповіла тобі, бо щось оце скілька день дуже стріляло мені в ухо і в голову і я зовсім нічого не робила і була люта. 
Сьогодня вже тілько дуже зрідка пострілює і, либонь, до завтра пройде. Се було тому, що тут було трошки похолодніло 
на один тиждень. З сього бачиш, що моє здоров’я «як пух, як 
дух, як пір’ячко»… Себто воно краще, ніж було дома, t° рівніша, і нирки ускромились, але вага не збільшується і анемія не 
зменшується, я вже не знаю, чого мені ще треба, щоб погладшати, а лікарі ставлять мені се в обов’язок. Ну, може, весною 
«раздобрею». 
Міцно цілую тебе, Михаля і Оксаночок. 
Твоя Леся 