
Милая бабушка!
Ви, я знаю, дуже сердитесь на нас усіх, що ми Вам не пишемо. Та ми всі як почнем одно одно ждати, то багато часу пройде. Я вже було Вам одно письмо написала, та поки зібрались 
одправить, то воно й загубилось, — тоді у нас такий шарварок 
був, що трудно згадать, де що могло подітись. Ну, та все одно, 
то вже давня справа.
З маминого листу Ви, певне, знаєте, що Миша і Шура були 
у нас і що вже поїхали давно, тепер Міша, певне, вже в Дерпті, ми ждемо від нього звістки, що він повинен був послати, 
приїхавши в Дерпт. Цілий рік ми все то звісток ждем одно від 
другого, то їхати збіраємось, то вже їдемо. От і тепер ми з Лілею збіраємось на тім тижні в Київ їхати. Ліля буде там учитись — до неї будуть ходить учителя. Я думаю теж учитись рисовання і англійської мови. Окрім того, мама уважає, що мені 
слід цю зиму пожить у великому городі, а не в селі. З Київа я 
Вам напишу, як там нам поведеться і як ми устроїмось. Анна 
Ивановна і Шура, може, теж будуть жить в Київі, але ми не 
будем з ними на одній квартірі, бо вони хотять наймать квартіру на цілий рік, а нам се невигодно, бо ми все одно більш як 
місяців сім не будемо в Київі, на літо поїдемо додому, а, може, 
потім і до Вас. Дуже б я хотіла поїхати весною до дяді Міші, та 
не знаю, чі вдасться, — все-таки дорого стоїть поїхати за границю. А вже мені так сього хочеться, що й розказать не можна. Але то ще далекі справи, хто куди літом поїде, ще побачим, 
як буде.
Ви, бабушка, не сердіться на нас і пишіть нам скоріше, як 
Ви там маєтесь, а ми вже не будем так довго збіратись писать 
до Вас. Як там у Вас, чі вже ніде не чутно холери? у нас у селі 
нема її, та й в городі вже кончилася. Може, вона кончиться ще 
й до морозів. А морози, певно, не скоро будуть, бо тепер погода стоїть ясна та тепла, як літом. Напишіть, бабушка, що там 
у Вас у Гадячі нового. Чому Ви не написали, чі був в августі той 
спектакль, що Рудченкови тоді збірались ставити? Кланяйтесь, будьте ласкаві, од мене Стояновим, Машицьким і Антоніні Семеновні. Бувайте здорові, цілую вас міцно і ще раз 
прошу, не гнівайтесь на мене.
Ваша внучка Леся