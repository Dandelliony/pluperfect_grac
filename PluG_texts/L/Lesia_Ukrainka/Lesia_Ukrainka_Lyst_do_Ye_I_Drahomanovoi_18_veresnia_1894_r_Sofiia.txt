
6 сентября 1894. Софія
Милая бабушка!
Я знаю, що Ви повинні дуже сердитись на мене, що я Вам не написала нічого з-за границі. Але ж я, поки дядько був тут, якось 
не хотіла писати листів, а потім ми з Лідою і Радою поїхали 
на літо в село, а звідти не дуже легко було посилать письма, 
бо все треба було просить чужих людей одправляти їх. Тепер 
ми знов вернулись в Софію і так-сяк прибрали квартіру, що 
була запилена і розкидана страх як.
Неділі через дві, певне, вернуться наші з Паріжа. Я при них 
пробуду ще тижнів зо три тут. Вони нам часто пишуть звідти, 
там їм добре, багато знакомих приїзжають часто одвідувать їх. 
Там з ними і Зоря живе, йому в школу тілько 28 сентября треба 
буде вернутись. Дядькове здоров’я нічого собі, тілько все-таки 
часом болить у грудях. Як він був тут, то здоров’я його було досить добре, він міг голосно говорить, не багато лежав, чимало 
писав і не пропускав лекцій. Тілько ліхорадка маленька його 
безпокоїла і кашель, але се прошло в Паріжі. Ми надіємось, що 
він приїде, ще поправившись більше. Людміла Мих[айлівна] 
була больна перед виїздом, найбільш через те, що дуже втомилась зборами в дорогу, та й тутешнім хазяйством, а тут його не 
легко вести, бо служанки тут якісь такі, що їм все треба по сто 
раз повторять, та й то ще не зроблять нічого. Людміла Мих[айлівна] казала, що вона була б дуже рада, якби хто-небудь з наших жінок поїхав служити до неї сюди, — та тілько хто ж поїде 
так далеко? Тут нашим багато єсть неудобного, дома погано 
построєні, на зіму половина комнат зачиняються, бо холодні 
дуже. Ліда на зіму перебереться жить в другий дом, до сусідки, тут же зараз на сій самій вулиці, так що буде близько до 
своїх. Иначе, якби тут осталась, то прийшлось би жить в двох 
комнатах всього, а се невигодно, бо Міка не може ні бігать, ні 
гратись в такій тісній квартірі без того, щоб не мішать Вані заніматься. Добре нам було на селі, ми багато гуляли по горах 
і купались, тілько часом було так жарко, що жить не можна. 
Се літо було страх яке гаряче в Болгарії. Тепер не так жарко, 
але тепло і ясно. Всі кажуть, що я і Рада дуже поправились 
на селі. Рада така, як і я, тонка і досить висока, а Ліда нижча, 
тілько кругленька. Міка похож більше на Ваню, ніж на Ліду. 
Він гарненький і швидкий хлопчик, тілько болгарча завзяте, 
ні по якому не хоче говорить, тілько по-болгарськи. Дядько 
і Людміла Мих[айлівна] дуже похожі, як на портретах тих, що 
остатні були зняті. Впрочем, я вам ще потім багато розкажу 
й напишу про них, а тепер мені треба кончать, бо ще єсть инша 
деяка робота, а вже пізно. Скажіть Лизаветі, що дядько споминав про неї, як вони колись малими грались, і що він всіх 
пам’ятає, хто був тоді у Вас, і Параску, і Кулину, і инших. Бувайте здорові, милая бабушка! Ліда і Рада кланяються Вам.
Цілую Вас.
Ваша внучка Леся
Людм[ила] Мих[айлівна] просила, щоб Ви прислали дарственную запись її матері на її хутор.