
4.ІІІ. 1896
Люба мамочко!
Отримала я твою запіску. О[льзі] А[нтонівні]  передам зараз 
твоє рішення про гроші. Н[иколай] В[асильевич]  просив написати тобі, що пані, котра тобі дала то[д]і той білет, що то ради 
нього у банк треба було їздити, требує його назад, бо їй потрібні 
гроші, то якби ти могла вернути їй сей білет, зроби се скоріше.
До нас приїхав Петро Васильєвич,  а  в  четверг — 7-го — 
виїздить до вас у Колодяжне, так що, певне, 8-го, у п’ятницю, 
буде у вас, добре, якби Ви коні вислали. Він нам усім сподобався, не можна й рівняти до Иларіона Васільєвича!  З поводу
сього візіта приходили до нас і  Приходьки; він ще гірше 
лемішкуватий став, а  вона пристарілась і  споганіла дуже. 
Брата вони якось орігінально вітають, якби на мене, то я  б 
плюнула і не заходила б до них більше. От уже Heimkehr!.... 
Наум[енків] вечер нібито був, та вийшов один сором, Наум
[енко] се пречував і не зважився викликати тебе. Галичанка не 
тілько не співала, але й на вечері не була, бо як хор чогось розстроївся, то її не вважали потрібним запросити, — одним словом: ет! Більш жадних вечерів не було, бо — не витанцювалось. 
Концертів усяких множество, та я щось на них не хожу.
У нас тепер тьотя Саша, приїхала на 3 дні для побачення 
з П[етром] В[асильовичем].
Діти учаться добре, у Микося по латині 4, по иншому 4 і 4+, 
cela va, n’est ce pas? II Більше, «слава Богу, нічого нового». Блузку я собі одну перешила, а  другу, коли хочеш, нову пошию, 
отримавши гроші. Тим часом бувай здорова, цілую тебе, папу 
і Дорочку.
Твоя Леся
Ми хутко писатимем Дроздікові, тепер щось ніколи, тим часом спасибі йому за лист.
Чі багато уліт наулічено?