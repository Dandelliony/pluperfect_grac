Семен Надсон
«Про любов твою…»
Про любов твою, друже, я марив не раз.
і від мрій отих серце так радісно билось,
та прихильний твій погляд стрічав — і в той час
якось сумно й тривожно на серці робилось.
Я боявся, що порив хвилевий мине
і химерний прихильности сполох погасне,
і лишить сиротою подвійним мене
при тій мрії-мані про щось ясне та щасне.
Наче я що чуже, не питаючи, взяв,
наче ся несподівана дружняя ласка
тілько привид, що раптом свінув та й пропав,
нетривкий, мов луна, неправдивий, мов казка.
І немов ненавмисне спинивсь на мені
довго так отой погляд блакитний, лагідний,
се він мариться серцю у хворому сні —
З неминучим світанням він зникне безслідний…
Так у спеку в пустелі мандрівці трудні
хоч і бачать оазу, не вірять у тривок:
«Десь-то чи не марево млисте в ясній далині
Надить раєм облудним немов на спочивок».