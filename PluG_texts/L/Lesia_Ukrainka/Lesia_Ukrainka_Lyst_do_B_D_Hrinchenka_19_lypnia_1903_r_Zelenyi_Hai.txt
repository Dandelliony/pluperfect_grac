
Гадяч. Хутір Зелений Гай
6.VII.1903
Високоповажаний добродію!
Дуже прошу Вашої ласки позичити мені на місяць «В поті 
чола» Франка. Коли Ваша згода, дайте сю книжку моєму 
братові, а батько мій привезе мені її на хутір; я ж тим часом 
старатимусь здобути сю книжку деинде, щоб не забарити Вашої, і якщо дістану швидко, то, може, верну Вашу і за кілька 
день. У всякім разі довше місяця не затримаю, хоч би й як.
Пробачте, що клопочу Вас своєю справою, та, коли можна, 
не погордуйте стати у пригоді.
З правдивою і глибокою пошаною до Вас
Л. Косач