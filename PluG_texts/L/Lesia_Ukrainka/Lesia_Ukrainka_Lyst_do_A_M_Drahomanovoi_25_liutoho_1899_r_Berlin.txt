
13–25.II
Berlin, Johan[ne]sstr[asse], 11
Mon cher petit Radis!
Тілько що отримала твого листа і в той же момент пишу, а то 
потім розкисну і вже не захочеться. Мамі і Ліді я вже писала 
про своє здоров’я, тобі напишу про що инше. Знаєш, мені здається, що я не стою того, як до мене відносяться мої родичі 
і друз’я. Стілько поздравленнів і добрих слів сказано і написано мені, а я навіть не вмію толком відповісти на їх. Подумай, 
Міша нарошно приїхав із Дерпта сюди, щоб бути при мені під 
час операції! Правда, се було добре не тілько для мене, але і для 
мами, а то я дуже боялась, що вона буде робить сама, поки мене 
будуть різать. Ти кажеш que j’avais supporté l’opération avec 
beaucoup de courage. Pas autant que ça, ma ch[é]rie! Часом так 
розкисаю, що і ложками не збереш… Мене сердить сей гіпс: він 
постоянно кришиться, — і те, що спать хочеться, а не можна 
заснуть, і те, чом мені не зробили операції 10 літ тому назад, 
і etc., etc., etc. Врешті, се пусте і не варт про се думать, правда?
Берлін дуже інтересний город, тілько я його мало бачила, 
бо не могла ходить, як приїхала.
У мене в хаті на больницю не похоже, і се дуже добре, бо я 
терпіть не можу больниці.
Я тепер багато читаю, бо тут можна доставать всякі книжки на чужих мовах, що в Росії доволі трудно.
Подякуй за пам’ять про мене M-me і M-lle К[ойчу], а также 
M-lle Домні передай мій найкращий привіт. Кланяйся усім, 
хто мене пам’ятає. Де тепер Mme Бельчева?
Ну, знаєш, я кінчаю, бо…. спать хочеться, хоч тепер день. 
Міцно цілую тебе, ma petite Radinette! Ta cousine pour l’éternité.
Коли Ви їдете в Росію і чи іменно їдете? пиши точно.
Леся