Народна проза 
в записах Лариси Косач
Повір’я про чортів
Кажуть, що комарі — чортові слуги, і ту кров, що випивають, 
несуть чортові.
(Колодяжне)
Земля, що в чоловіка за нігтями, — то чортова земля.
(Колодяжне)
Розплата з чортом 
душами родичів
1. Мій чоловік, то, знаєте, поставив він млина на річці, та все 
йому греблю рвало млина ломало, ото він і сторгувався «з тим, 
що в скелі сидить», на три душі, ніби (значить) на три людини з своєї доми, що він має Тому віддати. То оце вже першу і другу жінку йому віддав, — тоже наглою смертею вмерли! — а тепер хіба вже моя черга прийде! … Ой, загублять мене 
на тім старім Миропіллі…
(Розповідала Мотря Дяченкова
з Миропілля, Звягельського пов[іту])
I З чортом. — Л.У.

2. (Ся розповідь відноситься до одного чоловіка з нашого села, 
що ніби хотів стрільцем бути і для того «вчився в лихого»
стріляти).
Яков пішов до Архипа ночувати в нову хату (Яков — п’яниця, але тоді він був неп’яний), бо в тій хаті щене жили, а тілько 
протоплювали і вночі стерегли, ото ж Яков прийшов стерегти. Ну, та й зачинили добре хату, та й Яков пішов на піч спати, 
а Павло ліг напримості. Коли Павло прокинувся, аж він (Яков) 
хропе на печі наж (наче) неживий. Як Павло почув, та й зове 
його: «Якове, Якове!», а той не ’дзивається, вже лежить, як деревляний. Павло побіг по свого батька і заставив його стерегти, а сам пішов по Осипа і по старосту. Прийшов староста і десятник, вони почали його мочити водою, щоб він одійшов, 
а він плакав, тілько ніхто не міг розібрати, чого він плаче. Посля того перестав плакати, полежав, полежав, аж то встав 
та й почав свистати, і співати, і з колодкою танцювати, посля 
накрився серм’ягою і дивився крізь рукав і кричав: «Зільку, Зільку! (Зілько — шинкар) дай кручок!», а посля вже кричав, — десь то вже того лихого просився: «Пусти, пусти! Жінки не дам, не дам!» — жінка його покинула, але чортові можна 
оддати і того чоловіка, що його тут нема, аби свого, — «Тещу, 
тещу перше! Жінку посля, посля!»… Посля схопився, став 
на колодку, скочив на піч і став уже одходити.
Посля, як він оджив, то його стали питати, — бо вже познали пойому, чого він так приставляє, — «Якове, нащо типустоє 
робиш, нащо ти так робиш?» «А! То пустоє, то до ружа!» (до 
стрільби, щоб краще стріляти вивчитись). Він казав, що його 
вже мучило два рази, щоб дав яку душу, — раз як їхав з Ковля
по шляху, а ото другий раз, а ще буде третій раз мучити в неділю, ще не хутко, — «То вже тоді як перебуду, то буду добре вже 
знати, а як не перебуду, то вмру».
(Колодяжне)
3. Один чоловік теж так вучився у лихого, тайпооддавав йому 
всіх дітей, — (дванадцять, чі що) — народиться дитина, подросте, то лихий і забере. Ну, та вродився син у того чоловіка 
горбатий, тайчорт не хотів уже його брати, — каже: «Нехай уже 
тобі буде». Ну, тайтой син вирос, і батько його оженив. Аж раз, 
як прийшла тая пора, що лихому треба було що-небудь брати, прилетів він з конем у сіни (він летів, а тільки на дворі зробився ніби конем приїхав) та й говорить: «Да що мені що-небудь!» А син чує в коморі. Чоловік каже: «Що ж я тобі дам? Вже 
ти сам бачиш, що одного маю, то як же я буду? Возьми ліпше 
тую бабу, що внас у сусідах живе». Чорт взяв її та йносив цілий 
рік. Як вона прийшла додому, то так як скипочка, так її вимучив, а душі не міг виколупити, бо вона була чужа тому чоловікові, а до чужих чорт не має права.
(Колодяжне)