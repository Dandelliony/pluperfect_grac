На Земмерінгу
Кучері темні уквітчала хмарка
цвітом з гранати огнистим,
лине туди, де здалека біліє
шпиль своїм чолом пречистим.
Лине і щедро квітки розсипає
геть по всім небі навколо,
хоче зогріти палкими квітками
теє холоднеє чоло.
Квітка торкнула, і сніг загорівся,
мов золотеє багаття,
шпиль усміхнувся новою красою,
наче по слову закляття.
Пташкою хмарка летить до шпилечка…
Ось вони, ось вони в парі!
Як же вони поєдналися щільно
в спільнім великім пожарі!
I Земмерінг— мальовничий гірський перевал у Східних Альпах.
Поезія поза збірками 327