Практичний пан
Я не боюсь бунтівників,
у мене з ними згода,
я не покличу козаків,
мені то невигода.
Як прийде збіжжя розбірать
із хуторів голота,
я вийду сам її стрічать
і розчиню ворота.
Беріть, везіть хоч на возах,
я й сам ще навантажу,
я лиш на власних терезах
мішечок кожний зважу.
Що ж, се товар якраз про вас,
шановні «продуценти»!
Я певен, ви мені в свій час
заплатите проценти.
Сам грошей править не піду,
я ж не лихвяр-жидюга! — 
Вже я собі таких знайду,
що зроблять се для друга.