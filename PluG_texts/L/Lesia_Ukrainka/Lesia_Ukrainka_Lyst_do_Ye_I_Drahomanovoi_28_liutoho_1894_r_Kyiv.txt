
16 февраля 1894 г., Киев
Милая бабушка!
Спасибі вам за ті гроші, що Ви для мене прислали; я їх ще не 
получила од мами, та, певне, на сьому тижні получу. В школу я вже поступила 2-го февраля, так що знов платить прийдеться тілько 2-го марта. Учення моє добре йде, деякі учениці, що поступили разом зо мною, одстали од мене. Тілько 
жалко, що я не можу ходить в школу щодня, бо два раза в неділю хожу на англійські уроки, а, окрім того, в остатній час 
було багато роботи дома, то я часом так утомлялась, що вже 
в школу не могла йти. Ви, пожалуста, не сердіться на мене, 
що не скоро одписую Вам, се не через те, щоб я лінувалась, 
а такі справді ніколи було. Оці два дні у мене менше роботи, то
я вже стараюсь всім письма понаписувать, а мені їх аж вісім 
треба написать. Я до половини дня занята уроками (в школі 
і в англічанки), а ввечері писанням, тих же три чі чотирі години, що не занята, проходять або в читанні, або в хожденії 
по Київу, бо треба ж і на Крещатік, і до знакомих зайти. Два 
тижні тому назад ми два раза були в театрі, ходили слухать 
одного французького актьора, що дуже нам сподобався. Ми не 
часто ходим в театр, бо се і дорого, і не завжді можна вибрать 
час, бо як Ліля піде в будень в театр, то потім приходиться сидіть над уроками, що зостаються не виучені з вечера. Окрім 
театра, ми вже ні на що лишнє грошей не тратим, а все-таки їх 
виходить дуже багато, так що я дуже довольна, що хоч на моє 
рисовання мені не треба просить у папи. Проте, якби ще всі 
жили у Київі так, як ми, то ще було б нічого.
Спасибі вам, що запрошуєте нас на Великдень до себе, але 
ми, певне, не приїдемо, бо скоріш всього ми і на Великдень тут 
зостанемось, щоб не перебивать Лілі учення. Літом ж, певне, 
приїдемо трохи пізніше, ніж торік, бо вже ж ми більш, ніж півроку, не будемо дома, то як же нам, не побувши дома хоч з місяць, поїхати на все літо в Гадяч, вже наші й так заскучали за 
нами. Знов же і Мішу з Шурою хотілось би бачить. Лучче всього, якби ми могли як-небудь розірватись на три або й на чотирі 
частини, та шкода, що сього не можна!
Бувайте здорові, милая бабушка, та не болійте, а вже літом 
ми зробимо знов наїзд на Вас раніше чі пізніше.
Цілую Вас міцно, Ліля теж кланяється Вам і цілує.
Ваша внучка Леся
Николай Вас[ильович Ковалевський] і Галя Вам кланяються.