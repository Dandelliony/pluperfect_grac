
Люба мамочко!
От я вже й тут, приїхала вчора (7-го) увечері. Не пишу тепер багато, бо ще з дороги закаламучена голова, нехай уже, як оговтаюсь. Зрештою, думаю, що ти хутко приїдеш, — правда ж? 
Коли думаєте з Оксаною бути в Київі? Я б рада якнайскоріше 
вас бачити, бо се вже п’ятий місяць іде, як я вас не бачила… 
Страх довго! Ну, зате поправилась грунтовно, всі свої припадки і кашель в горах покинула, — сподіваюсь, назавжді. От, 
приїзжай, подивись на мене, поки я ще в гірській барві, поки її 
Київ не злизав. Я ж думаю, що мені вже тепер нема що в Зел[ений] Гай їхати? Ти ж, певне, не думаєш там довго сидіти. Напиши. Дуже жду листа твого, а тебе самої з Оксаночкою ще 
більше. Цілую міцно тебе і Оксану.
Твоя Леся