
24.IV.1903
Шановний друже!
Спасибі за брошюрку і за лист. В брош[урці] багато такого, 
з чим і я згідна, тілько боюся, що то «глас вопиющого в пустыни»… Я рада, що ми з Вами порозумілися щодо виразів, і дякую 
за намір зібрати «статистику». Коли не трудно, то будьте ласкаві. З арx[івом] мені насувається ще одна комбінація, але виясню, тілько поговоривши з Радою, — у всякім разі і її, і матір її мушу перше бачити, поки стану на чомусь певному. 
Однак матеріяли свої мушу мати заздалегідь, себто до літа. Боюся тілько, коли б осінь мені знов не зробила несподіванки, як 
торік і позаторік, — все-таки моє «вигоєння» далеко не міцне
і «рецідів» вісить дамокловим мечем над головою, адже був 
констатований таки туберкульоз. Вчора застудилась і вже 
знов чую «стінку» в грудях з правого боку (вже ж не де!)… Тому 
й варто, щоб я не сама будувала пляни, а вдвох, а то й втрьох. 
З огляду на те, що за Альпами погода здуріла, я лишуся тут 
довше, ніж думала (може, до середини мая), а то ще стінка 
муром стане… Бувайте здорові. Маю стілько роботи, що дай 
Боже сили!
Л. У.