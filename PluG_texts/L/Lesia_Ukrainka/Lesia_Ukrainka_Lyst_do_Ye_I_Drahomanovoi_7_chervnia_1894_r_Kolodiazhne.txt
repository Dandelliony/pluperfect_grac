
26 мая, Колодяжне
Милая бабушка!
Сьогодні виїзжаю з дому і завтра буду за границею. Вибачайте, що не писала Вам досі і навіть не подякувала за ті гроші, що Ви мені прислали, — спасибі вам за них, вони мені дуже 
придалися, — я тепер зовсім не мала часу писать, бо так була 
зайнята зборами у таку далеку дорогу, що ніколи було писати 
листів. Але все-таки не хочу я виїхати, не написавши до Вас, от 
і присіла на скілька мінут.
Простіть, що не багато пишу, через півчаса їхати треба. 
Напишу Вам вже звідти більше, як приїду. Напишу вам про 
дядька, в якому здоров’ї застану його, і про всіх наших болгар 
напишу. А тепер бувайте здорові! Не знаю, чі сей рік побачимось, але й то може бути.
Нехай Антоніна Сем[енівна] не сердиться, що не пишу їй, 
я вже їй з-за границі напишу, а тепер страх часу не маю. Кланяйтесь їй від мене. Цілую вас міцно, милая бабушка, пишіть 
мені в Софію.
Ваша внучка Леся