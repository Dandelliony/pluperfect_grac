Замітки з приводу статі 
«Політика і етика»
При читані статі д. Ганкевича «Політика і етика» спали мені 
на думку де-які міркуваня, і бажалось мені ще тоді ж таки подати їх на увагу читачів «Молодої України», та з деяких припадкових, від мене незалежних причин написані вже замітки мусіли припізнитись з виходом в світ. Все ж таки, може, на 
дискусію про питаня, зачеплені у д. Ганкевича, ще довго не 
буде у нас запізно, тому і подаю мої припізнені замітки, в надії, 
що вони будуть ще не кінцем прилюдної розмови на сю тему 
в нашому орґані молодіжи.
Я не маю претенсії на авторітетність в історико-політичних справах, та може се не біда, бо варто часом знати, що думають про живі питання нашого часу не тілько наукові авторітети або політичні провідники, але й звичайні, середні люде 
«з юрби», що, зрештою, в остатньому рахунку найбільше платять не раз і за помилки, і за геройства авторітетів та провідників. Нехай мій голос буде просто «голосом з народу», — на 
більше значіня я не важу.
Перш усього зазначую виразно, що, роблячи уваги проти 
думок д. Ганкевича, надрукованих в «Молодій Україні», я не 
думаю тим самим виступати ворожо ані проти поважаного 
публіціста, ані проти шановного орґану. Рівно ж застерігаю, 
що я не прихиляюсь зовсім до д. Копача і тих неполітичних 
політиків та безпартийних партизанів, проти яких виступає 
д. Ганкевич в своїй статі. Я, власне, маю найбільше розглянути критично ті уступи, де д. Ганкевич несподівано і певне несвідомо сам попадає в ті самі помилки, які так завзято поборює у своїх противників.
Д. Копач, признаючи, слідом за Паульзеном, конечність 
істнування партий, думає, що то сумна конечність, бо партийність є і мусить бутичудовищем неморальним, бо сама природа партийної боротьби веде до обману, до занедбуваня правди і справедливости, бо «політика псує характер» і т. д., — але, 
для спокою душі, д. Копач виражає бажанє, щоб те чудовище 
згуманізувати, та навряд чи він вірить в можливість поправити те фатальне чудовище.
Д. Ганкевич теж думає, що при партийній боротьбі неможливо дбати «про загальне добро», про «добро цілости» (якого 
загалу і якої цілости, се неясно окреслено); йому навіть дивно, як то можна бажати, щоб політичні борці придержувались 
«правил гуманности» супроти ворогів. В тім тут і вся ріжниця 
від погляду д. Копача, що д. Ганкевич зрікається навіть і всяких ріа disederia моралізування фатального чудовища, але ж 
і він, як видно, признає, що політична, партийна боротьба є 
і мусить бути, по самій своїй природі, чудовищем.
Що ж робити з тим чудовищем тому, хто не вірить в можливість поправки фатальностів, але вірить в гуманність реальну, не тілько ідеальну, хто ненавидить «золоту середину», але 
і «загорілим фанатизмом» неочарований? Йому лишається 
або втікати від того чудовища, як від злого духа, або згадати 
приповідку: «Не такий чорт страшний, як його малюють», — 
та й приступитись до чудовища без страху і без обожаня, як 
належить приступатись до кожного «діла рук людських».
Коли придивимось близше, як малює того «чорта» д. Копач, 
то бачимо, що тілько через неуважну мішанину барв вийшов 
малюнок таким фатально страшним. У д. Копача виходить, 
ніби «душоловство» то щось таке, як душогубство, і що при 
ньому чогось «всі средства добрі»; ніби «освітлюванє» фактів 
то все одно, що їх затемнюванє, а висновки з фактів і діл то 
щось шахрайське. Ну, звісно, коли хто до такої «тонкости почутя» дійшов, той може мати тілько відразу до партийного та 
й взагалі до активного життя, бо в жадній діяльности без душоловства, освітлювання і висновків з фактів і діл не обійтись. 
А хто розріжняє барви спокійніше, без надмірно дражливого 
почутя, той може побачити, що партийна, як і всяка инша боротьба, може бути і чесною, і безчесною, як до борців, бо не так 
політика псує характери, як характери політику. І чесний «душолов» може поставити собі девізою: «Чиста справа вимагає 
чистих способів», — тай триматись тої девізи до краю, не спокушаючись ніякою «золотою серединою» в тім напрямі.
Були і в нашій недавній історії приклади людей, що фанатично і консеквентно держались сеї девізи і видержували до 
кінця, отже се не утопія.
Погляд на партийну боротьбу як на якусь антиномію (противлежність) гуманности цілком сходиться з уважаням її за 
елементарне лихо, таке як землетрус, повінь і т. ін. Але ж і ті 
лиха люде якось намагаються гуманізувати, то упереджуючи 
їх способами оборони, то залагожуючи їх наслідки. По думці ж д. Ганкевича, ніхто не повинен зараджувати злидням партийної боротьби під карою зачисленя до «ідейно-заячесердих».
Д. Ганкевич, прийнявши таку антиномію, все ж не може 
скрізь однаково консеквентно погодитись з нею просто, певне, 
через те, що його власна гуманність заважає йому в тім. Через 
те він то впадає в патетичний тон, осуджуючи негуманні способи боротьби у ріжних консервативних партий, то старається оборонити від етичного засуду подібні способи у партий революційних. Се досить зрозуміла неконсеквентність, але від 
неї малюнок багато тратить ясности.
Вже самий початок історичної арґументації д. Ганкевича вражає неясністю. Кому, напр[иклад], має імпонувати те, 
що і перші християне були загорілими фанатиками? Хіба 
тому, хто, як толстовці, марить про відродженє прімітивнохристиянських ідеалів і практики. Коли перші християне, як 
і всі фанатики, думали і казали: «Нема правди й розуму, як 
тілько в мені», — то се було тілько залогом їх пізнішої тіраннії і само по собі нічиєї вільної душі «вловити» не могло. Вже 
більше вільного духу було в гумористичній, сливе іронічній 
приповідці запорізькій: «Нема в світі правди, як тілько в Богові та в мені трошки…» Невже справді тілько й доріг людській 
думці, що загорілий фанатизм (фанатизм є сінонім сліпої віри, 
безкритичної) або «золота середина»? На щастя, є ще дорога 
твердого переконання, основаного на критиці, та гаряча, ненаситна жадоба пізнаваня дальшої правди. І таки римські філософи були ближчі до наукової, об’єктивної правди, коли 
казали errare humanum est, а тим самим віддавали під науковий сумнів всяку ортодоксію, всяку претенсію одної людини 
або партії на виключну монополію правди і розуму. А нарешті, і перші християне і римські філософи гинули не стілько від взаємної ідейної боротьби, скілько від тої державноекономічної сили, що кидала апостолів непротивленя звірам 
на поталу, а філософів вірнопідданих примушувала гинути 
від штучної анемії. І ті і другі однаково не були заячесердими перед мученицьким вінцем (адже й філософи сами собі перетинали жили з непротивленя філософського та й просто 
з taedium vitae), але ідейної одваги і тим, і другим бракувало, 
бо всі вони вижидали з гори, від Бога чи від цезаря, а нічого 
не важились здобувати сами. Дух Спартака не жив ні в філософах, ні в християнах, тому одні не винайшли нового «духа 
законів», а другі не зруйнували ні одної Бастілії, та щей нові 
побудували.
Д. Ганкевич каже, що християне з конечности тілько корились цезарській державі. Либонь з конечности були пущені в світ і ті християнські прінціпи, що кожна влада єсть від 
Бога і що цезареві належить цезареве віддати? Та певне ж і філософський опортунізм походив з якоїсь конечности, а не з капризу. Тілько чи була то ідейна конечність, чи тілько практична? Чому не корився такій конечности Спартак і всі славні 
бунтівники нехристиянського Рима? Християне, правда, боролись виключно духом, але й убивали дух так, як ні один цезарь не вмів убивати. Вони вірне зберегли формулу, взяту 
I Людині властиво помилятись (лат.). — Ред.
II Відраза до життя (лат.). — Ред.
від теократів жидівських: «Нема правди й розуму, як тілько 
в мені», — і, прикрасивши її мученицькими пальмами, передали її в спадок, по праву, всім ідейним тиранам дальших віків. Що ж се доказує? Хіба те, що загорілий фанатизм ще не ратує ні від опортунізму, ні від тиранства.
Д. Ганкевич либонь помилився, ставлячи християнське мучеництво і прозелітизм прикладом політичної, партийної боротьби. Адже перші християне ніякої політичної партиї з себе 
ніде не творили і творити не бажали, хоч і як їм накидали ту 
роль їх вороги. Вони охоче пробачали своїм релігійним адептам їх політичні гріхи і клясові привілеї. Християнські проклони і громи на багатих і сильних були теоретичні, а практична «політика» була така: ударять в одну щоку, підстав 
і другу, здеруть плаща, віддай і сорочку. «Мінімальна проґрама» казала так: «Робітник вартий їжи, але ні просити, ні дбати 
про неї не повинен, можна просити хліба, — і то від Бога, а не 
від людей, — тілько на сьогодня, а далі дійся воля Божа». Багачам, правда, загрожувала екскомунікация по смерти, на тім 
світі, але нехристияне-багачі і так неохочі були до християнського раю, тай не вірили в нього, а християне-багачі либонь 
з великодушія відступали вічний рай «малим сим», а сами загоджувались короткими благами земними.
«Якобінці» крайньої апокаліптичної фракциї хоч і нетерпеливо, а все таки покірно вижидали, поки Господь сам зробить 
революцию в Римі, як зробив колись у Содомі й Гоморі, сами ж 
по рабськи підставляли то одну щоку, то другу під римську 
залізну правицю, а потім радо віддавали остатню сорочку 
християнсько-візантійським благочестивим кесарям. Далі босоногі монахи та обдерта паства віддавались в опіку завтрашнему дневі і високим достойникам церкви і держави, аж «поки 
не вкучилось»
 — перше монахам, а нарешті й пастві. І потроху, 
та дуже нехутко пізніші християнські покоління почали робити енерґічніші практичні висновки з етичної абстрактної теорії царства божого аж тоді, коли нові філософи відродження 
та реформації отрясли порох мертвечини з творів своїх римських попередників і збудили заклятий в поганській давнині 
дух Спартака. Тоді почалась справді сістематична і методична проповідь чисто етичних прінціпів, спільних християнству з загальнолюдським гуманізмом, до того ж часу її не було. 
Первістна християнська література була зредаґована хаотично, переважно в афористичній формі, афоризми і парадокси 
сполучувались межи собою здебільшого механічно, без жадної критики в виборі, тавматурґія, фантастика, аллеґория додали ще більше темноти, а фанатичний тон збив з пантелику читачів і надовго відстрашив їх від спасенної критики того 
непротивленьського «якобінства», та не раз і досі ще відстрашує. Скілька вдатних афоризмів, високопоетичні образи та 
натхненний настрій Апокаліпсиса чарують людей і досі, часом так, що аж призводять бачити там все, що хто хоче, навіть 
знаходити якобінство в покірних підданих римського цезаря 
і в «нищих духом» рабах Божих. Тілько чому поклонники загорілого фанатизму перших християн не славлять уже заодно і неменше загорілого фанатизму «якобінця» Торквемади? 
Він же власне для ратунку своїх противників, для оборони Rei 
publicae Dei, для щастя всіх народів і всього роду людського 
допускався одваги незаконности з желізною енерґією. Чому 
його тактика має зватись «варварством», а тактика загорілих 
фанатиків кінця XVIII ст. має бути вільна від такої назви? Певне, тому, що ні фанатичність, ні уміркованість не може сама 
по собі служити крітерієм для оцінки етичної вартости якоїсь 
діяльности чи напряму.
Зрештою, д. Ганкевич абсолютних крітеріїв не узнає, тілько релятивні, але і з релятивними обходиться не однаково, та 
й знов таки неясно арґументує. Він, напр[иклад], розбиває крітерій «не убивай» тим арґументом, що він не віковічний та ще 
й оспоримий, а не віковічний він має бути через те, що його 
раз у раз нарушали такі релятиви, як реліґійні, політичні та 
економічні інтереси. Та хто ж коли сперечався, що заповідь 
«не убий» конкретно нерушима? Инакше нащо б її заповідувати чи проповідувати? Ніхто ж не заповідував людям: будьте 
смертні, бо се ж і так ненарушимо та неоспоримо, і настілько 
тривке, як і рід людський на землі. Ідеал поти й живе, поки він 
нарушимий та оспоримий, а як перестане ним бути, то йде до 
архіву історії. Не в тім діло, чи який критерій або ідеал ненарушимий та неоспоримий, а в тім, чи він ще живий або чи не 
завчасний. Дивно, що д. Ганкевич спогадує всі можливі факти 
і наслідки нарушаня заповіді «не убий», так мов хоче доказати, 
як то зле, коли її люде нарушають, а тим часом має власне тим 
знищити її. Причини ж тих фактів, що ведуть до таких страшних наслідків, він не показує, хоч вона сама собою напрошується на увагу. Він, правда, показав деякі конкретні причини, 
але ідейної, псіхолоґічної причини руйнуваня людьми свого власного ідеалу не спогадав ані словом, так наче б справді вся сила була тілько в реальній недосяжности ідеалу «не 
убий». Але ж є і моральна, ідейна причина того, чому і папа, 
і місіонарі, і шовіністи європейські, і джинґоісти, — все християнські діячі! — мусіли нарушати ту кардинальну заповідь 
християнську. Бо вони, окрім всіх політичних, економічних і т. под. конкретних факторів, корилися щей моральному, християнсько-ортодоксально-старозавітному ідеалові виключности: «Нема правди й розуму, як тілько в мені», а се ж 
теж кардинальний прінціп християнства. Псіхольоґія християн і перших, і середньовічних, і новітніх завжді основувалась на двох супротилежних прінціпах: етичному і теольогічному, бо християнство ж не було ніколи тілько філософією, 
але і релігією, теольоґічною доґмою, що, як звичайне, переходила в фанатичну ортодоксальність. Отже один прінціп, етично-гуманістичний, казав: не убивай, людська кровця не водиця, і кожний має таке саме право на житє, як і ти, 
і нема нікого без гріха, і ніхто не знає всеї правди; другий же, 
доґматично-фанатичний прінціп наказував: убий єретика, 
бо инакше твоя правда і розум не будуть фактично єдиними в світі, і світ не буде безгрішним, і царство правди не запанує. Боротьба сих двох прінціпів, одного, що ратував духом 
свободи, і другого, що хтів, хоч і силоміць, вводити людей 
в царство небесне, була завжді траґічною в душі окремої людини або в житі якої партиї, коли була щира, лицемірство робило її траґікомічною, а заячесердя просто комічною. Так і до 
нашого часу. Хто визволяється з тої траґедії, той виходить 
з доґматичної реліґії і вступає в науковий або практичний релятивізм. Чи може релятивіст запевняти себе і других, що вся 
правда і розум може бути в чомусь, та щей в комусь одному? 
Коли він справді консеквентний, то не може, інакше мусить 
зректись свого релятивізму і признати «абсолют» своїм ідеалом або — винайти якусь «золоту середину», щоб погодити 
два супротилежні світогляди. Д. Ганкевич власне вибрав остатній шлях: абстрактно він релятивіст, а в практичній політиці признає конечність абсолютів, — власне, кожна партия, 
по його думці, мусить мати свій абсолют і боронити його фанатично, хоч би й з свідомою одвагою незаконности, аби енерґічно. Таке моє, може і мильне, розумінє провідної гадки його 
статі, і я гадаю, що так її не один розумітиме, завдяки її стилізації та аргументації, поки д. Ганкевич не дасть яснішого 
коментаря своїй ідеї про те, чим мусить бути етика в політиці. Тим часом розгляньмо ті аргументи і спосіб доказів, які дає 
його друкована статя.
Від змішаня двох різних критеріїв, релятивного й абсолютного, д. Ганкевич не може собі дати ради з псіхолоґією новітніх християн і нехристиян і де-далі все більше перемішує не 
тілько псіхолоґічні, а навіть хронолоґічні моменти. Так, з поводу того, що українці плачуть тепер (1903 р.) над недолею 
Бурів, д. Ганкевич питає, де вони були, коли царат давив геройську польську революцію, себ то 1863 р.? Відповідь, здається мені, ясна: більшості теперішніх українців ще нігде не 
було, або були в колисці, або ледве до азбуки брались, бо се ж 
40 літ тому як діялось. Ті, що не плакали тоді над поляками, 
хто живий діждав, певне здебільшого і над бурами не плачуть, а певний процент плаче і над тим, і, над другим народом 
так, як і над своїм власним, з однаковим практичним результатом для всіх трьох; певний процент був у безсловесному 
стані і не з своєї вини — так що його мовчанє рісковано приймати за знак згоди; певний процент пішов у російську революцію, що завжді заявляла сімпатію до польської; певний 
процент бачив у польській революції, окрім безперечного геройства, ще й тенденцію відбудуваня історічної Польщі на 
кошт України, і були й такі українці, що не мішали до такого погляду ніякого раболіпія перед Москвою (див. Драгоманова «Историч[еская] Польша и великор[усская] демократія»); 
певний процент потопав, правда, в раболіпії, не так-то й «бездонному», бо на дні його був звичайний мул схиблених інтересів національних, партийних, особистих і просто «страха 
іудейська». Безперечне раболіпіє батька Костомарова власне мало в собі таке дно, — се, звісно, зовсім не виправдує історика «народоправств» та Кирило-Методіївського братчика, 
але все ж поясняє його инакше незрозуміле поводінє. Котра 
з тих катеґорій більше чи менше численна, се вияснити може 
хіба довга праця історіків, а публіцістові досить не забувати, 
що вони взагалі були, ті різні катеґорії, та не валити докупи 
всіх українців, нагнітивши їх зверху обвинуваченєм в бездонному раболіпії. Годилось би теж українському публіцістові 
мати ліпшу пам’ять про українських героїв польської революції, коли вже сами поляки так вдячно забули тих добровільців 
з братнього народу. Мені дивно, чом д. Ганкевич не згадав хоч 
про того харківця Потебню, що віддав свою кров і молоде житє 
за польску справу, — се ж був перший убитий московською кулею серед повстаньського війська. Правда, що Потебня не дожив до бурофільства. Правда, у польських істориків і публіцістів трудно знайти спогад про сього українця польонофіла, 
але великорус Герцен вшанував його пам’ять щирим і гарячим словом в своїх звісних мемуарах «Былое и думы». Польського спогаду про Потебню я не знаю, — чи не знає часом д. Ганкевич? У всякім разі, массі польської інтелліґенції, не кажу 
вже про весь народ, сей українець доброволець зовсім невідомий, тим часом імена двох визначних поляків-українофілів 
добре відомі всій інтеліґенції українській, а одно з них щиро 
шанує і та частина демосу українського, що безпосередно 
пізнала його, — се імення єдиного консеквентного до кінця
«хлопомана» Тадея Рильського, поляка з роду, а натуралізованого українця. По смерти його всі українські орґани, без ріжниці напрямів і партий, згадали його незлим, тихим словом, 
а селяне українці гірко оплакали свого щирого приятеля. Які 
були поминки Потебні? Хто знає? А варто б знати, яка честь 
нас чекає у братнього народа, коли хто з нас активно заявить 
свою сімпатію не сльозами та бідканням тілько, а помічю і саможертвою. Бури, здається, і плятонічних бурофілів ліпше 
поважали, ніж поляки того, хто їм житє віддав.
Та коли допитуватись, де були 1863 р. українці бурофіли, то 
варто було б уже за одно спитати, де були 1902 р. ті польські 
герої-демократи, що хотіли золотими грамотами ущасливити 
українського хлопа? (Вище названі два поляки-українофіли до 
повстанців не належали і грамот не ширили). Певне ж, таки 
дехто з ветеранів геройської революції дожив до галицьких 
страйків та українських бунтів 1902 p. Тілько щось ми не чули, 
щоб який sędziwy варшав’як-«ветеран» пролив свою кров за 
український демос у Харьківщині так, як харьковець Потебня 
пролив свою за польську революцийну шляхту у Варшаві, — 
довг крові лишився незаплачений. Воно й натурально: де ж 
ветеранові мати молодечий запал? Коли вже ті герої, «батьки» 
польського демократизму націоналістичного, і з своїм демосом досі не дадуть собі ради, то деб вони ще українським собі 
голову клопотали. Натурально і те, що вони в Росії мовчали, 
а в Австрії станули на бік — на чий? нехай д. Ганкевич те скаже, — йому там, в Галичині, ближче видко. Се так натурально, 
що може зайво і допитуватись причин, але вже коли задавати 
anzügliche Fragen живим, і мертвим, і ненарожденним землякам нашим, з тіню батька Костомарова на чолі, та корити 
їх неконсеквентним бурофільством, з якого вони здебільшого 
ні сном, ні духом невинні, — то не менш консеквентно було б 
витягти на світ божий і польських бурофілів з усяких криївок, 
чей же між ними знайдуться і колишні герої та «хлопомани», тай запитати їх прилюдно, де, справді, були вони під час 
бунтів, і страйків, і сецессий українських? Чи не показалось 
би при тому дно їх вільнолюбства? Може б, вони, ті демократи, «льоґічно» виправдались тим, що коли гайдамаки та колії 
свого часу різали польську шляхту, а в 1848 та 1863 pp. галицькі та правоберіжні українці гальмували колеса відбудуваню 
історічної Польщі, так нехай тепер всі українці, на лівім і на 
правім березі Дніпра (про Галичину вже й не казати!) сами на 
себе жалують. Та все ж натурально було б, якби непримиримий соціал-демократ вдарив при сій нагоді не з боку, а по всій 
лінії всіх ніби-демократів та ділетантів всякого «фільства», 
без ріжниці національностів, не боячись нічийого вереску — 
ні земляцького, ні сусідського. Коли битись, то вже не миритись. Хто не жалує й «батьків», тому і «свати, й брати, і їх благородія» певне не імпонують, треба сподіватись.
Та треба мати на увазі, що польонофільство для українців, 
а українофільство для поляків зовсім не така лехка і проста 
річ, як бурофільство для них обох, бо відносини сусідських 
та ще так званих «братніх» народів не можуть обмежуватись 
самим плятонічним «фільством», а мусять приймати конкретніші, а через те і менше ідеальні форми. Питанє про те, 
як відноситись до Польщі і Росії українцям тяжче рішити, ніж 
те, кому сімпатизувати, Анґлії чи Бурам, бо українці займають 
між Польщею та Росією подібне становище, як африканські автохтонні племена межи зайдами і кольоністами з Анґлії та Голяндиї. Як відомо, ті племена часто не знали, на яку ступити 
і котрому «панові» помагати, може нераз і раболіпіє виявляли 
на той чи на сей бік, так щож! винуватити їх за те трудно: вони 
пройшли вікову школу рабства і під анґлічанами тай під геройськими бурами, ніде правди діти, і щирого бурофільства 
або нелицемірного і нераболіпного анґлофільства їм не було 
коли і як навчитись. Може як би з’явився який готентотський 
Костомаров, то проповідував би, що англійці «мають право» 
бити бурів тому, бо колись голяндські предки бурів торгували неґрами як бидлом. Лоґіки розуму в тім не булоб, а тілько 
лоґіка почутя — либонь така сама, як і та, що винуватить теперішніх українців-бурофілів за гріхи батька Костомарова 
і всього на більшу половину вимерлого поколіня його сучасників. Я не дивуюся ні нелоґічности, ні раболіпію племен, 
вихованих у довгому рабстві двом панам, вже дивніше, коли 
сами ті пани хорують на такі «рабські пороки». А хто зна, чи 
багато число раболіпних українців 1863 р. переважало зграю 
тих панів поляків, що поіменовані на пам’ятнику в Варшаві, 
поставленому від російського уряду своїм «вірним слугам» 
з найголосніших польських фамілій за те, що в 1863 р. вони 
станули на бік — Росії і полягли під її прапором. А скілько ще 
було неоружних зрадників, що продавали Польщу в діпломатичних сальонах? А скілько їх і потім лизало руки «вішателів» при кожній нагоді (маневри Олександра III на Волині, 
приїзд Миколи II до Варшави і т. д.)? Хто може ту статистику 
зібрати? Тілько дно того раболіпія добре видко і тому я не назву його бездонним. Та як би там не було з статистикою зрадників і лизунів, але серед самих безперечних героїв і патріотівповстанців справжніх (не псевдо) демократів було — меншість 
і д. Ганкевич певне не заперечить, що геройська революція боронила більше шляхецько-оліґархічні інтереси польських націоналів, ніж інтереси демосу, не то українського, але хоч би 
польського.
Щож було робити в ній нераболіпним українцям? Здається, триматись нейтралітету, тай годі. Єдине, що можна поставити в вину інтеліґентам українським того часу, се злорадість над подоланими, і то з погляду етики, а не політики, бо 
політичного впливу то ніякого не мало і не могло мати: українці тоді не складали впливової партиї, тай злорадість їх приходила здебільшого post factum. Се гріх культурно-етичний, 
або, говорячи науковим стилем, вибух атавізму у ненормально вихованої громади. Виступати проти вибухів атавізму громадського у земляків зовсім годиться публіцістові, тілько від 
публіціста крайнього напряму ми все сподіваємось протесту 
по всій лінії і невмолимо консеквентного, а, на жаль, не завжді знаходимо його у д. Ганкевича. Тим часом тяжче пробачити 
нам навіть дрібницю в сьому напрямі значному публіцістові 
і провідникові партиї, ніж який великий промах якому ділеттантові літератури і політики. Хто більше має, з того більше 
й вимагається. Тому я дозволю собі підкреслити тут одну дрібницю, що, зрештою, може мати і не дрібне значінє в публіцистичній практиці. Зовсім консеквентно з етичного погляду, що 
д. Ганкевич виступає з усією енергією однаково проти виборчої господарки Барвінського, і проти розбоїв в Трієсті, і проти 
безчинств Ґоеса, і проти оппортунізму руских послів, тілько 
чому боронить він таких атавістичних, та ще й позичених виразів в устах наших робітників, як «псубрат»? Нащо вони мають собі «паскудити губу» і «псувати мову», та ще прилюдно? 
Чи для того, щоб зрівнятися в «культурі» з тими культуртреґерами, що звикли частувати своїх підданих і ворогів епітетами 
«psia krew» і т. п.? Взагалі цікаво б знати, що думає шановний 
публіціст про те, чи не час би, власне, постаратись впливовим публіцістам ужити свого впливу до уздоровленя полемічного стілю в пресі і на трибуні? Може б наш український гумор обійшовся без тої нетовченої соли, що пересипає грубо всі 
наші часописі, без виїмку і соціал-демократичної «Волі». Коли 
наш розум має розвиватись і йти вперед, чому наше почутє 
має йти назад і приймати те, що відкинув давно наш народній гумор в своїх ліпших об’явах? Час уже встановити виразну 
ріжницю між корчемним а публіцистично-ораторським стилем хоч принаймі передових партий.
Але перейдім до дальших неконсеквенцій, або краще півконсеквенцій д. Ганкевича. Як годиться політикові-соціалістові, д. Ганкевич обурюється на безполітичний анархізм 
Толстого, тілько даремне зве його квієтизмом. Адже Толстой 
«дух від духа» того «якобінця», що так очарував нашого публіциста своїм Апокаліпсисом. Толстой, великий «душолов» і загорілий фанатик своєї християнсько-анархічної ідеї, він кидає громи на всі нові Вавілони, бачить візиї страшного суду, 
I Копач в примітці до брошури Паульзена обурюється, що якийсь робітникпромовець назвав галицьких послів «псубратами». — Прим. М. Деркач.
проповідує царство Боже і воскресенє з мертвих. При тім робить великий крок наперед проти євангельських «якобінців»: 
не тілько в Новому Єрусалимі, але ще й в теперішніх Вавілонах він радить не давати кесареві того, що зпокон віку піддані 
йому давали, напр[иклад], податку крови; його візиї коментовані далеко виразніше; його царство Боже має бути не на тім, 
а на сім світі, бо воскреснути мають живі мерці, а не померші 
душі. А за тим він стілько ж, як і ті «якобінці», противиться 
і злу і злим людям (див. портрети російських бюрократів в романі «Воскресеніе») виключно словом або мирним ділом (школи, добродійність) і стережеться всякого насильства, окрім 
насильства над текстами Св. Письма (так і ті «якобінці» з «законом і пророками» робили), і, нарешті, нетерпеливо вижидає, 
поки Господь коли не гнівом, то благодатею своєю змінить фарисеїв, садукеїв, митарів та преторіанців (на «книжників» надіється найменше!) у щирих християн або якось лагідно вигасить їх рід з лиця землі. Коли російські революціонери часом 
користають з імення, пророчих візий та де-яких афорізмів 
Толстого, то се така сама «іронія історії», як і те, що політик 
соціал-демократ бере собі motto у безполітичного анархіста 
часів першого християнства, та щей називає того «непротивленця» якобінцем! Самиросійські революціонери менше всього нав’язують свій рух до імени Толстого, навпаки, вважають 
толстовщину сектярством, подібним до штунди, духоборства і т. ін., а коли часом і пробують входити в якісь зносини 
з тими сектами і встановити modus vivendi з толстовцями, 
то не з почутя солідарности в доґмах. Так колись єднались 
до купи перші християне з Галілеї, і самаряне, і всякі «грішники» проти спільних ворогів, часом забуваючи на хвилину 
кожний своє: нема правди й розуму, як тілько в мені. Так і тепер буває в Росії, і то тілько хвилинами, а як згине «спільний 
ворог», то кожний вернеться «во свояси», і певне почнеться 
війна фанатична між недавніми спільниками… та є вона й тепер, хоч і притлумлена. Тілько невеличка і невпливова ґрупа 
революціонерів признається до толстовщини, намагаючись 
погодити її — з террором, але Толстой і сі його «ученики» тілько «усовіщують» одно одного раз у раз, і тривок їх дуже тонкий, от-от порветься… Там теж, як і між д. Ганкевичем та д. Копачем, нема згоди в кваліфікації, що таке людська крівця і як 
годиться нею господарити.
Для фольклориста певне цікавий той галицький варіянт 
кінця баляди про сестру і братів-розбійників, що цитує д. Ганкевич, але для публіціста той варіант мало дає. Навряд чи навіть той, хто звик думати абсолютними катеґоріями, буде боронити такого тезісу, що людської крові взагалі проливати
неможна: як треба для медичної мети або як людина хоче свою
кров пролити для якої героічної ідеї, то навіть і «непротивленці» нічого проти того не кажуть. Я знаю українську версію: «Чужа крівця не водиця, розливати не годиться», — тут 
говориться про економію чужої крові, отже, дається вже більше матеріалу публіцистові. Сього тезісу можна боронити і релятивістові, нетілько «абсолютникові», з погляду власне конкретної правди: розливати — значить марнувати, а навіть 
і водиці марнувати не годиться хліборобові, коли вона користна для зерна, і навіть зерно поливаючи, без ваги розливати не 
слід, щоб зерно не замокло, і навіть повінь та зливу варто «гуманізувати» яко мога, щоб не погноїли хліба. Се може бути 
«заячесердість» гречкосійська, «золота середина», противна лицарському козацькому серцю, та щож — инакше загрожує голод і козакам і мужикам, а перед ним не тілько «етично» 
здрігнешся… Признаючи, що марнувати нічого не годиться 
або, краще сказати, не оплатиться, можна й до найбільших 
революційних святощів з критикою приступати, хоч нехай 
там хто як хоче лає і заячесердим, і кастратом, і навіть — сентиментальною жінкою! Епітети конкретної правди не змінять, аби тілько її знайти повелось. Що пам’ять «великих років 1793–1794» є свята для одних так, як «прінціпи 1789 р.» для 
других, — се конкретна правда, але що вона мусить бути святою для всіх не-філістерів, не-наївних і т. п., — се чистий абсолют і належить власне до реліґійних доґм. Звісно, кожний 
має право на реліґійне почутє, як і на всякі інші сентіменти, 
але хто не здатний до «священного трепету», того ніякі інвективи, екзорцизми та ексгортації не примусять щиро кланятись ні богам, ні кумірам, скоріше підбурять до протесту проти тіраннічного накиданя святощів. Придивімся ж, хто не має 
«трепету», до того, як д. Ганкевич, слідом за Енґельсом, канонізує ту святиню, якій, на його думку, мусять поклонятись всі 
під карою ідейної смерти. Енґельс сказав, що в великі, незабутні роки 1793–1794 цілий люд французький покинув на хвилину геть всяку трусливість, і самолюбство, і буденщину…