
21.I (3.II).1911
Люба Лілеєнько!
Сьогодня я приїхала в К[онстантино]поль і сьогодня ж їду
дальше — боюся впустити доброго парохода. Дуже втомлена
(їзда з Батуму була над всяку міру погана), але жару не почуваю, а
напад з нирками в пору припинила опієм. Через 3 дні
маю бути вже в Єгипті. Звідти напишу, а тепер пора їхати.
Міцно цілую тебе, ти моя любая, добрая Лілія! Поцілуй
Оксаночку і Михаля.
Твоя Леся