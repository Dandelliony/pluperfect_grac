
27.VIII.1901
Високоповажаний пане товаришу!
Не відписала я Вам одразу, бо все не могла зважити, коли, 
куди і як їду. Тепер зважила, що виїду в п’ятницю (30) на Довгополь, а звідти, пару днів пробавивши, до Вижниці, десь так 
межи 7 а 10 буду там. Була б дуже рада бачити Вас чі то в Довгополю, чі в Вижниці. Напишіть, коли й куди приїдете, до 
Довгополя, де Вам догідніше, бо в Коломиї вже не буду, не 
лежить туди шлях, вертаю на Україну знов через Буковину. 
Отже, в Довгополю буду у о. Попеля, у Вижниці — у п. Москви, 
а в Черн[івцях] — у п. Кобил[янської].
У всякім разі, до побачення — так? Стискаю Вашу руку.
Леся Українка