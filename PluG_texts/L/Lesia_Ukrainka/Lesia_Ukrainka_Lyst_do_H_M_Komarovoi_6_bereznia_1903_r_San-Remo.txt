
…А тут ще в мене такий план — я прошу у тебе в тім поради: 
мені обридло курортне життя, хочеться жити і працювати 
нормально і не на чужині (вона вже мені увірилась, хоч вона 
і гарна), але я боюся перейти одразу після італьянської на київську зиму, і спадає мені на думку, чи не прожити мені будучу 
зиму в Одесі. Я ще не писала про це додому, поговорю вже сама, 
як приїду, бо ще є час, але я хотіла б вияснити собі заздалегідь, 
чи є які шанси на те, що я і в Одесі не буду в становищі такому, як тут, себто що там нічого не зароблю на місці, а мусітиму шукати заробітку десь по редакціям за тридев’ять земель. 
Ти краще знаєш Одесу і її умови, то, може, ти мені скажеш, чи 
можна там знайти літературний, педагогічний чи так який 
конторщицький, кореспондентський (у торгових фірм, наприклад) заробіток, людина без диплома, але тямуща в чужих 
мовах (настілько, що може писати по-французьки, німецьки, 
I Де Ґубернатіс.
італьянськи і англійськи) і взагалі такого типа, як я. Якби я 
мала якісь вигляди на такий заробіток, я б серйозніше зайнялась переведенням в діло моєї думки (прожити зиму в Одесі) 
і постаралась би помирити з нею моїх рідних. Я думаю, що 
вони спочатку будуть против і прийдеться багато поагітувати, але я як матиму під собою якийсь «ґрунт», то моя красномовність буде енергічнішою. Я думаю, що безділля гірше томить і мучить людські нерви, ніж навіть надмірна робота, бо 
в роботі принаймі нема часу думати про їх. Між иншим, через те і сама хочу роботи «обов’язкової» (необов’язкова у мене 
завжди є, і вона мене дуже ратує, тілько я думаю, що обов’язкова поратує ліпше)…