
1.ІХ. 1896
[Люба] мамочко!
Не знаю, що написав [тобі пап]а про мене, може, що-небудь 
[таке], що засмутило тебе, а я не [вс]піла тобі написати сама, 
та, правду кажучи, і непріятно було писать, бо положення моє 
було справді непевне. Тепер воно зовсім таки поправилось, і 
я можу изложить тобі все sine ira of studio.  Ти знаєш, уже 
при тобі моя нога боліла, на другий день після вашого виїзду 
вона стала боліти гірше, надто коли, посидівши який час, я 
вставала, щоб іти, то вже мусіла просить кого-небудь, щоб 
поміг, бо нога боліла дуже різко і страшно було подумать наступити на неї, тоді я поїхала до Левицького, не застала його 
дома, але на д[ругий день] він сам приїхав, подививсь мою 
[ногу і] найшов, що біль її не від ут[оми] мускулів, а таки від 
самого суст[ава, т.] є. від пораженного місця. Споча[тку] радив 
накласти яку нерухому пов’язку, але я не згодилась на таке 
спішне рішення, і тоді він згодився на компроміс: накласти, 
як він каже, «нравственную повязку», с[еб]т[о] лягти на тиждень в  ліжко і  старатись як можна менше ворушити ногою, 
а потім уже, коли з сього не вийде ніякого поліпшення, наложити «матеріяльну пов’язку», тут чі в Київі, де вже там ліпше 
буде. Три дні я вже лежу, встаючи тілько рано для того, щоб 
умитись, одітись і  перейти з  ліжка на діван (у  Ліліній хаті), 
а увечері з дівана на ліжко.
[Нога зовсі]м заспокоїлась, уночі [спати] сливе не заважає, 
тілько [все-та]ки лежати треба більше на [спин]і, а то на боку 
починає [бо]літи. Властиве, я могла б і встати, і ходити, та вже 
хочу витримати іскус до кінця, бо трохи боюсь рецідіва, а про 
пов’язку противно і думать. Ет, обійдеться і без неї! тим більше, що вона ні до чого. Лев[ицький] каже, що треба б осягти 
«сращения», але я думаю, що його перш усього дуже трудно, 
а може, й неможливо осягти, а друге — що воно ні од яких рецідівів не гарантірує, як я се знаю з прикладу инших людей. Найкраще було б, якби можна було зробити яку радікальну хірургічну операцію і покінчити раз назавжді, так чі инакше, з сею 
історією. Хірурги кажуть, що сього н[е можна,] значить, зостається status quo — [і нічого] більше про се говорити! Я  тіль[ко 
зовсім] недовольна, що нога на сей раз по[казує] свої штуки ще 
з літа, ergo I зимою б[уде] трудновато, бо не на свіжі сили прийдеться стрівати усякі пасажі, ну, та якось-то буде, може, буде 
ліпше, ніж думається, — Speriammo! 
Розписалась я про сю глупость не в міру, та знаю, що воно 
тебе інтересує. Не бійся, мамочко, властиве, не було нічого
надзвичайного, те  ж, що і  при тобі, трошечки сильніше, от 
і все. З дітьми в Київ я не думаю їхать,  тим більше, що не 
знаю, як бути з Дорою, — папа поїде в роз’їзди, і вона, значить, 
була б зовсім сама. Драму свою я кончила, тепер виправляю. 
Другу роботу ще ні. Діти будуть в Київі в суботу. Як Ліліни екзамени? пишіть на Бога! сподіваюсь, гаразд? Твої хазяйські 
розпорядки справляє Оксаночка, звичайне, так-сяк, як встану, то вже ліпше попорядкую, а тепер прости! Бувай здорова! 
цілую тебе і Лілю.
Твоя Леся 