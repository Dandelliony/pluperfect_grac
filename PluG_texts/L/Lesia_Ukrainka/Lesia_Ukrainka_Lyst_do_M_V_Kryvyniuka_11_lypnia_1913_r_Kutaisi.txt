Дорогий Михайле!
Посилку і гроші я, спасибі Вам, одержала, а не могла сповістити, бо зовсім була хвора, та й тепер ледве пишу. Фактично 
лежу в ліжку, хоч «про око» одягнена. До всього прилучилася 
була ще рвота жовчна, і цілими днями й ночами мутило мене, 
як на морі в найгіршу негоду. Се тут вважається спеціфічною 
ознакою малярії, — лікарь такий і діаґноз поставив. t° колишеться між 36,1 і 38,6, дуже втомно. Се дуже сумно, бо тут від 
малярії трудно вигоїтись, а куди ж мені ще й на літо виїздити? До того ж усе те дорого коштує, і виїзди, і ліки, а де в мене 
ті гроші? Що казали Вам у «Л[ітературно]-Н[ауковому] В[істнику]»? Чи виконають моє прохання і коли? Хороба мене багато коштує, а гоїтись мушу, бо инакше й пропасти можна. Цілую Вас і маму, п[ану] Петруненкові привіт. 
Ваша Леся 