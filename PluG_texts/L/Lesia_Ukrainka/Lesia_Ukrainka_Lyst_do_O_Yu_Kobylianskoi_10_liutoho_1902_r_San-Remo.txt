
10.II.1902
Чому се хтось до когось не пише? Хтось дуже тим зажурився. 
Може, хтось на когось нагнівався, то нехай не гнівається, бо 
хтось не знає навіть, що́ він лихого зробив, аби на нього гніватись? Хтось читав в «Ділі» про «Тов[ариство] рус[ьких] дівчат 
в Черн[івцях]» і що хтось до нього належить. Хоч би хтось написав, що там за промови були! Може, хтось промовляв?
Хтось, певне, дуже зайнятий, що вже й карточки не напише… Нехай хтось хоч одно слово напише своєю власною тонкою ручкою, а то тілько через нашу дитинку передав привіт 
та більше нічого, — се мало!
Хтось дуже поправився, але ще не до кінця, може, до літа 
й зовсім поправиться.
Як хтось напише, то і хтось напише більше, а тепер — па! 
Всій родині мій привіт. Як там маються мої «Відгуки» і п. Сім[ович],
 мій видавець?
Па! па! па!
Хтось