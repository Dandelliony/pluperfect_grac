
San Remo, Villa Natalia, Corso Cavallotti
17.ХІ.1902
Високоповажаний добродію, ось посилаю обіцяні вірші. Все 
ніяк не могла зібратись переписати їх. Згодом можу прислати 
ще, коли треба, а на сей раз, може, й досить?
При сій нагоді запитаюся, чому мені не посилають «Вістника»? Чи забувають, чи я не заслужила? Як не заслужила, то, 
може, ще згодом заслужу, а тим часом прошу посилати «в кредіт». Буду жити, буду працювати, то відплачу́ся, а як ні, то — 
«остави нам долги наша, якоже и мы оставляем должником 
нашим»…
Прошу передати мою велику подяку проф. Грушевському 
за прислану книжку.
Мій привіт редакції і адміністрації. Бувайте здорові!
З поважанням
Л. Українка