Лист апостола Павла 
до Коринтян 
(Голова 13)
1. Хоч би я говорив усіма людськими й янгольськими мовами, та не мав би любови, то був би я міддю, що звенить, або 
цимбалом, що бренить.
2. І хоч би я мав пророцтва дар, і знав би всі таємниці, і тямив 
усі знаття, і як би мав усю ту віру, що навіть гори перестановляє, та не мав би любови, то був би нічим.
3. І хоч би роздав я всі свої маєтки, і хоч би тіло своє віддав спалити, а любови не мав би, то не було б мені користи ніякої.
4. Любов довго терпить, милосердя має, любов не заздрить, 
любов не пишається, не гордує,
5. не буяє, не допоминається свого, не роздражнюється, не 
мислить зла,
6. не радіє з неправди, а радіє з правди:
7. вона все любить, всьому віри діймає, на все вповає, все 
терпить.
8. Любов ніколи не відпадає, хоч би й пророцтва перестали, 
хоч би й мови замовкли, хоч би й знаття затратились.
9. Бо ми тілько частково знаємо і частково пророкуємо,
10. а як прийде довершене, тоді все часткове непотрібне 
буде.
11. Поки я був дитиною, то говорив як дитина, і думав як дитина, і міркував як дитина; а як став дорослим, відкинув 
дитяче.
12. Адже ми тепер бачимо немов ворожачи на свічаді, тоді ж 
око в око; тепер я розумію частково, а тоді пізнаю все так, 
як і мене самого пізнано було.
13. Тепер же зостаються віра, надія, любов, три їх, але найбільша з них — любов.