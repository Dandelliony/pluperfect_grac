Моріс Верн
Історія і релігія жидів
Ми приймаємо у сій статті ось які розділи: 1) період мітичний; 
2) період давніх царств жидівських; 3) період від полону до 
зруйнованя Єрусалима Тітом; 4) релігія до полону; 5) релігійні встанови жидівські.
І. Період мітичний
Скласти яку главу давньоі історії східніх народів згідно в вимогами новітньої критики, се діло надзвичайно делікатне; або 
подіі відомі нам тілько з написів, як от що до Єгипту та Ассирії; 
або вони дійшли до нашого відома через книжку, як от щодо 
Ізраелітів. Але сі книжки, впоряжені багато пізнійше самих 
подій, піддані догматичним поглядам пануючим в часи йіх 
складаня, через те ми можемо користати з них тілько з крайньою обережністю. Перші шість книг в Біблії (Пятикнижіє 
і кн. Ісуса Навіна), се поема, призначена до звеличеня минулої 
слави націі і до описаня таємних доріг, якими прихильне до 
Ізраеля Божество провадило Жидів аж доки вони заволоділи 
краєм ханаанським; книжки ті — се епопея жидівська; йіх не 
можна вважати історічним документом в спеціальному значіню, яке ми надаємо сьому слову. Чи вони були зложені тілько в часи відбудованя Єрусалиму чи трохи ранійше, се малоі 
ваги річ, бо прийнявши гіпотезу, найбільш допускаючу давність сих писань, все таки сім або вісім віків розділяють йіх 
від остатніх з поданих в них подій, себто тих, що випали 
при завоюваню Палестини Ісусом Навіном. Особливо в сьому 
пункті вони видимо подають подіі тенденційним способом; 
се легко доказати, провіряючи йіх оповіданє з аналогічним 
оповіданєм книги Суддів; отже ся книга в повній суперечности з претенсіями книги Іс. Навіна. Що ж говорити про давнійші частини? Таким способом усі подіі ранійші того часу, 
коли ми знаходимо Ізраелітів оселених в Палестині, складають мітичний період йіх історії. Чи можна віднайти під сими 
мітами спогад про які дійсні подіі, про сиро-месопотамське 
походженє Ізраеля, пробуванє в Єгипті, вандрівку по сінайському півострові, — се ми маємо дослідити.
Від кожного, хто хоче довідатись про давню історію жидівську, треба вимагати першоі жертви, щоб він одкинув увесь 
той період, що йде од сотвореня світа і першої людської пари 
до часів Авраама. Там в формі хронологічної плетениці подані погляди разом дотепні і високі на початки роду людського 
і на відносини Ізраеля до інших народів, на те що ми назвали б 
єго положенєм і місцем в світі. Сі сторінки роблять честь цікавости думки, що траплялась у жидівських учених; се одважні 
комбінації, але ж зовсім не давні традіції «сягаючі до колиски 
націі». Якщо зможуть коли встановити напевно похожість, 
яку часто пробували показати нові вчені між деякими оповіданями біблійними і мітологіями Вавилоніі та Фенікіі, то сю 
похожість прийдеться признати за позичку, зроблену Жидами в час полону і в пізнійші по ньому часи. Зовсім ясно, що такий міт, як про «вавилонську вежу», міг мати інтерес тілько 
для людей, що мали зносини з великим містом Вавилоном, 
а се нас зараз приводить до часів полону.
Так ми доходимо до часів патріархів, до історіі Авраама Ісаака та Якова. Особа, на імя Авраам, родом в племен сирійських оселених в Горішній Месопотаміі, отримує і акав від Бога 
покинути свій рідний край, щоби в краіні, яка буде йій призначена, статись корінем народу, котрому той самий Бог має 
сприяти надзвичайним способом. Се чисто догматична ідея 
виражена конкретно і реально; се гордий догмат «вибраня Ізраеля» переложений на мову історіі. Бог обрав Ізраеля, за скілька 
віків до того як він став істнувати, в особі людини, призначеної дати єму житє. Се не етнографія, се теологія. До Авраама, 
до єго сина Ісаака, до єго внука Якова по черзі звертаються 
божі обіцянки, йім призначується край ханаанський, щоб там 
колись могли оселитись йіх нащадки. Врешті жадноі прогрессіі в почерговій історіі цих трьох осіб нема; все се — переказ, 
в формах часом розмаітих, часом дуже щасливих як видумка 
літературна, — обранє Богом одного народу з поміж усіх, і, не 
забуваймо, народу, що має ще народитись, націі, що держиться на волоску; правда, що другий кінець сього волоска в руках Бога, котрий запевне не дасть йому порватись. Тут автори 
біблійні видумують обставину конче потрібну до виробленого плану; наваживши скрізь показувати палець божий, вони 
хотять, щоб народ ізраельський народився не в ханаанському 
краю, для того, щоб сам Бог одкрив йому доступ до того краю 
силою своєі руки. Для того ж голод жене родину патріархову 
в Єгипет, де вона знаходить вигідний грунт для хуткого зросту. 
Сцена змінилась: на місце мітичного батька ізраельського народу, що зветься то Авраам, то Ісаак, то Яков, що походить з Горішньоі Сиріі і звідує край ханаанський ранійше ніж податись 
у Єгипет, — настає ізраельська нація, що явилась на світ немов сама з себе народившись; ся нація терпить тяжку неволю 
у Єгиптян і в роспукою благає Бога о визвіл. Бог жде, щоб вступитись тоді, коли Ізраеліти, впевнившись, що не мають сили 
самі скинути чуже ярмо, будуть готові кинутись в єго обійми; 
тоді він має прийняти урочисто той народ, з яким він ще не 
має відносин. Чоловік на імя Моісей, котрого дитиньство, як 
і слід, проходить серед надзвичайних обставин, — стає вибраним від Бога посередником між Ізраелітами і царем, що пригнітає йіх. Вибраний для такого високого завданя, він іде, щоб 
примусити єгипетського владаря в імя Ягве (Єгови), Бога Авраама, Ісаака та Якова, відпустити єго земляків.
Починається боротьба між сими двома владами первісноі 
сили: фараоном, що панує над Єгиптом, і Богом, заступником 
Ізраеля. творцем неба і землі. Після ріжних драматичних сцен, 
Моісей виходить з Єгипта на чолі двох міліонів чоловіків, жінок і дітей. Бог, аби вселити в розум Ізраелітів переконанє, що 
вони ні до чого не здібні без єго помочи, дає йіх приперти до 
Червоного моря єгипетському війську і тоді вже вириває йіх 
з рук йіх колишніх панів при помочи самого вражаючого чуда. 
Чи то ж Ягве поведе свій народ не гаючись в призначену для 
нього краіну ханаанську? Ні, йому треба, щоб сей народ зложив урочисто присягу при повній свідомости справи, що буде 
слухати єго; звідси конечність зостановки, для котроі письмовці біблійні вибрали врешті гірський кряж сінайський. Ми 
власне кажемо «вибрали врешті», бо порівнюючі студіі над 
біблійними книгами одрізнили пізнійшу редакцію текстів, 
де Сінайська гора названа виразно, коли тимчасом у інших 
біблійних текстах нема ніякого виразного означеного місця, 
а тілько говориться загалом про союз заключений «по виході з Єгипту». Та чи сяко воно, чи так, пустиня, а надто гора Сінай служить театром вражаючих богоявлень; Бог одкриває 
обраному народови умови, на яких він згожується «прийняти 
єго і зробити єго своім власним народом з поміж усіх племін»; 
всі ті умови, а власне частина йіх зібрана в десятьох заповідях, 
частина в законах виложених в кн. Виходу (XXI–ХХІІІ), стали 
текстом урочистого контракту, учиненого під горою Сінаєм, 
і привязали Ізраеля до єго Бога безповоротно. Від сього часу 
настає спілка між нащадками Авраама і Ягве; вони не можуть 
зректись своіх повинностів до Бога, що визволив йіх із неволі 
єгипетськоі, бо тим накличуть страшенну кару на своі голови. Коли союз сінайський був заключений, тоді можна було 
подумати про завойованє Палестини; ми не будемо тут пригадувати всіх випадків, якими письмовці біблійні продовжують подорож і відсувають на далі прихід ізраельського люду 
на західний беріг Йордану, до Єрихонського верхівя. Даремне 
вороги беруться до заклять; Бог зміняє задумані проклятя 
в благословення. Коли прийшла хвилина переходити Йордан, 
то знов повторилося чудо переходу через Червоне море. Стіни 
Єрихона падають перед процессією священників.
Хутко Палестина була завойована і тоді Ісус-Навін міг мирно розділити краіну між дванадцятьма колінами, що пішли 
з синів Якова. Умираючи, старий ватаг урочисто свідчить з одного боку за Бога, що він сповнив обіцянки дані патріархам, 
з другого за народ, що постановив слухати достотно божих 
наказів, аби провадити щасливе житє в новій батьківщині.
Було б, так сказати, зайвим пригадувати тут причини, які 
не дають прийняти на віру сього оповіданя про вихід з Єгипту, про вандрівку по пустині і про завойованє землі Ханаана, 
навіть одрізнивши єго від дивних елементів, якими воно переповнене. Сей народ блукаючий в пустині — проста неможливість; не можна прийняти і того обходу навколо Ідумеі та 
краіни моавськоі. Чи треба зменшити числа, говорити про 
юрбу в 50 тисяч душ, зложену з елементів різного походженя 
прилучених до властиво ізраельського елементу? З такого погляду оті ніби-то патріархи, Авраам, Ісаак та Яков мають бути 
мітичною формою, під якою представлена еміграція невеликоі групи сирійськоі, з вандрівничими (номадними) звичаями, що переносить своі намети від Сіхема до Вірсавіі спиняється на хвилину на границі пустині і Єгипту, але кидає 
свою селитьбу, як тілько бачить свою незалежність загроженою, врешті потроху пробірається в Палестину, запевне через землю Юдину, пограничну з пустинею, і там уже оселюється дедалі все міцнійше. Певно, що всі ті речі вміщаються 
в границях імовірного й можливого; але чи маємо ми поважні 
причини, щоб признати за біблійною епопеєю, так скороченою, зменшеною, приведеною до конечних вимог реальности, 
історічну основу? Треба признати, що сих причин нам цілком 
бракує. Ми маємо перед очима теологічну тему: Бог, творець 
неба і землі, вибрав з поміж усіх народі в одну націю, що має 
належати до нього спеціально; після цілого ряду дивних 
подій, що займають цілі віки, Бог дає Ізраелі там в обладу 
землю Ханаан, обіцяну йіх прадідам. Тепер ми маємо перед 
собою гіпотезу банальну. Чи се давні перекази прикрашені 
та змінені? Чи може скоріш годиться бачити в сій «святій легенді ізраельських податків» витвір з ріжних шматків? Запевне, се питанє не має головноі ваги, бо всім же кидається в вічі, 
що тут елемент історичний свідомо підданий вимогам догматичної теми. Проте ми думаємо, що не ухилимось від правди припускаючи, що в основі цілоі сеі будови нема жадного 
історичного спогаду. Там виставлено, немов родина ізраельська походить з Горішньоі Сиріі; але ж вона мусить прийти 
звідки-небудь, коли теолигічна тема прийнята письмовцем 
вимагає, щоб вона не походила з Ханаану; отже вибір був сливе фатально обмежований Єгиптом з південно-західнього 
краю і Сирією з північно-східнього; перший надавався чудово як місце неволі, друге як місце походженя. Ніхто не може 
сподіватись знайти відгук давньоі бувальщини в дивних подіях, що відзначали вихід з Єгипту; що до закону обявленого на 
Сінаю, то всі згідні уважати єго, вкупі з десятьма заповідями, 
належним до часів надзвичайного розвитку єврейської цівілізаціі. Тут би як раз стали у пригоді, щоб підтримати гіпотезу 
пробуваня Ізраелітів у Єгипті, деякі сінхронізми оперті на чужих памятниках, власне на єгипетських написах; на жаль, памятники як раз про се мовчать, а та обставина, що в біблійних 
книгах спогадані деякі місцевости Єгипта і пустині, не є зовсім 
доказом історічности пробуваня Жидів у Єгипті і переходу 
сінайськоі пустині. Сі відомости міг мати кождий Ізраеліт, 
хоч би й зовсім мало вчений, починаючи від часу Соломона, 
і скоріш треба дивуватись, що біблійні письмовці не спробували назвати яким власним іменем того фараона, що пригнітав Жидів. Що до нас, то ми не бачимо в Шестикнижі, єдиному нашому жерелі відомостів про справи ранійші завойованя 
Палестини, нічогісінько такого, що би давало нам можливість 
запевнити, що Ізраеліти сирійського походженя і що вони заволоділи Ханааном після більше чи менше довгого пробутку 
в Єгипті. Відзначимо однак один пункт, до якого мусимо ще 
вернутись: Ізраель, що покинув Сирію, не один був з «Аврамового лона»; з малоі групи зложеноі в патріарха і єго небожа 
Лота мали походити не тілько Ізраеліти, але ще й Аммоніти,
Моавіти, Ізмаеліти та Едоміти. Чи маєм же ми, покладаючись на сей мітичний та містичний вихід, запевняти, ніби 
в дуже давні часи сталось переселенє цілого збору семітських 
народів, що відділились від арамейського народу і розійшлись 
по Ханаані, Галааді, по Сінайському півострові і по частині 
Арабіі? Се вже справді поважні гіпотези збудовані на кінчику 
голки. Врешті найпізнійші поданя в епопеі початків ізраельських, легке і цілковите завойованє при божій помочи землі 
Ханаану і повне знищенє корінного населеня, виразно розбиті 
в книзі Суддів, так що де тілько можливий контроль, там видно, що Шестикнижє противиться історичній правді. Отже се 
поема догматична, і найкращий спосіб віддати йій честь, се 
признати одкрито за нею сей характер.
II. Давні царства жидівські 
(від 1100 більш-менш, до 588 до Р. Х.)
Нема історіі ізраельськоі для періоду ранійшого від того часу, 
коли можна запевнити пробуванє Жидів в землі Ханаані; все, 
що раніш сього, належить до вигаду. Окрім деяких вказівок 
з Єгипту та Ассіріі, документами для періоду царств служать 
книги Суддів, Самуіла (перші 2 кн. Царств) і Царств, і, меншоі 
певности, Літописі (Параліпоменон), писаня, маючі на меті 
релігійне навчанє. Йіх автори не так дбали про те, щоб розказати докладно про минуле ізраельськоі нації, скілько про те, 
щоб довести, як Жиди отримавши від Бога краіну Ханаан, потім через часті повстаня против божоі волі стали негідними 
захисту Ягве і були вигнані з своєі батьківщини справедливо розгніваним Божеством. Іншими словами, більш чи менш 
виразні історичні спогади, якими послугувались письмовці 
жидівські, були так підібрані і скомпоновані, щоб виходила 
моральна наука. Сі спогади про те все ж були досить ясні що 
до періоду від Саула до Седекіі, але вони надзвичайно невиразні що до найдавнійшого періоду, часів початкових.
В той час як книга Іс. Навіна показує нам героя сеі назви, 
як він мирно розділює Палестину поміж ізраельськими племенами, немов той землемір, що розмежовує вільні грунти, — 
книга Суддів показує нам зовсім іншу картину. Перенесімось 
в час близький до 1100 р. до нашоі ери, себто за одно столітє 
раніш Давида. Ми допевнимось, що на гірській частині південноі Сиріі перерізаноі Йорданом, відбуваються дуже заплутані рухи народів. Пробуючи звести до купи сі безладні рухи, 
можна, здається, завважити, що купа малих гуртів, належних 
до одного коріня, енергічно силкується запевнити собі сталу 
селитьбу, роблячи тим шкоду краєвому населеню; сі малі гурти, се Ханаанці. Дивлячись на карту, ось що ми завважаємо: 
в осередній частині ханаанськоі землі, в краіні, що пізнійше 
звалась Самарією, громада Ізраелітів, що зве себе колінами 
(племенами) Єфремовим, Веніаміновим та Манассііним, і має 
своім осередком Сіхем; на південь, там де пізнійше була Юдея, 
менше значний гурт, племя Юдине з головним містом Хевроном; на самій півночі, на захід від верхів Йордану, люде 
Нефталимські. Як тілько сі три відломи зіллються в одно, ізраельська нація буде готова. Коли глянути зараз після блискучих картин змальованих в книзі Іс. Навіна, то період Суддів 
видається нам часом упадку і пониженя; але зовсім інша річ, 
коли роздивляти єго як властивий початок історіі ізраельськоі. Тоді стане навіть дивно, як могли сі малі племена досягти 
в так мало користних умовах становища досить поважного.
Як треба одкинути думку про ізраельську націю, зложену 
раніш завойованя Палестини, так само треба відноситись обережно і до номенклатури племен, себто, до поділів націі. Дійсно ми можемо встановити хіба сім або вісім гуртів дуже неоднакової сили, а то племена Єфремове та Манассііне, сполучені 
нераз під назвою дому Йосифового, племя Веніамінове, Юдине 
та Нефталимове. Те, що звуть племенем Дановим, є, що найбільше, маленький клан; племена Іссахарове, Завулонове, Асірове, Рувімове, Гадове, Сімеонове дають мало певности; що ж 
до Левііного, то се видумане створінє; сего ніби то духовного 
племені ніколи не було на світі. «Дванадцять колін Ізраеля» 
повстали з ученого вигаду, а не з правдивоі дійсности.
Осередні гурти, від сходу до півночі, ті що звуться звичайне «десять колін», єднаються під родовою назвою Ізраель, що 
значить Бог перемагає, а не він перемагає Бога, як то сказано 
в легенді про боротьбу Якова з Божеством. Пізнійше Юда теж 
уважався частиною Ізраеля, хоч елемент властиво юдейський 
ніколи не змішався цілковито з елементом ізраельським. Назва Єврейі (hibris, того бічні люде, себто з того боку Евфрату) 
не є справжньою назвою народу; вона призначена на те, щоб 
запевнити, що Ізраеліти (Вene-Israel) не з Ханаану родом.
Чи се ж запевненя має яку основу? Чи маємо ми поважні 
причини вважати Ізраелітів зайшлими, нпр., з Сиріі ? Висше 
сказане може кинути непевність на все, що належить до долі 
Ізраеля раніш того часу, коли ми можемо встановити єго пробуванє на землі Палестинській. Тай самий факт завойованя 
хіба доказаний? Зовсім ні. Проти гіпотези, що прийшов народ 
з Єгипту і напав на Палестину з полудня і зі сходу, можна виставити іншу гіпотезу. Одкинувши химерні розумованя про 
властиві початки націі, можна утримувати, що ми не маємо 
жадного доказу пробуваня Ізраелітів в інших краінах окрім 
Палестини раніше XI віку до н. е. Не маючи такого доказу, 
можна припустити, що Ізраеліти і Ханаанці жили поруч в Палестині скілька віків, поки Ізраеліти не взяли перевагу, освячену Давидом і Соломоном. Сей період зародковий не лишив 
зовсім по собі сліду окрім деяких первісних заміток в кн. Суддів, і то вони легко вкладаються всього в два три поколіня. 
Вже найпізнійші історики Ізраеля мусять обертатись надзвичайно вільно з текстами; у них уже нема речі про якусь 
перемогу одного війська, а тілько про багато проб досить порізнених. Гурт Рувімовий і Гадовий прийшов перший під проводом ватага на імя Моісея, і завладав Галадом, себто краіною, 
що лежить на східнім березі Йордану; трохи згодом племена 
Ефремове, Манассііне і Веніамінове теж з’явились на сході 
Палестини і осмілені вдачею Гадових і Рувімових людей, перейшли Йордан під приводом Іс. Навіна. Люде Юдині і собі 
напали на Юдею з полудня під началом Халева і зовсім незалежним способом. Сі дотепні вигади мають ту хибу, що вони 
цілком самовільні; де бракує текстів, там фантазія може гуляти по волі. Отже щоб не легковажити здорового історічного 
методу, треба братись зовсім інакше до сього питаня про завойованє Ханаану народом Ізраельським. Ми тепер в стані 
потвердити, що всі племена оселені в краіні палестинській, 
близько 1000 р. до н. е. говорили одною мовою, з звичайними 
діалектичними одмінами. Поміж арамейською, мовою Сиріі 
і арабською або мовою Арабіі, — єврейсько-фенікійською мовою однаково говорили Фенікійці, Ханаанці, Єврейі, Аммоніти, 
Моавіти і запевне Едоміти. З сього можна вивести, що сі народи, хоч і не одного «походженя», можуть уважатись маючими 
спільне «житє» під час цілого ряду віків; отже коли б Ізраеліти 
були справді родом з Сиріі, то йіх мова відзначалась би елементами арамейськими; і знов же як би вони проживали скільки 
віків в Єгипті, то неможливо, щоб йіх мова, а власне словниця 
не піддалась міцному єгипетському впливу. Іншими словами, 
спільність ізраельськоі мови з фенікійською і знов же з моавською єсть просто неможливість, коли тілько представити собі, 
що Ізраеліти пізно вступили в Палестину і завоювали єі. Єдиний спосіб обминути такий вивід, се сказати, що після завойованя Ізраеліти прийняли мову і віру палестинську; сього ж 
звичайне ніхто не поважиться утримувати. Отже пробуванє, 
близько 1000 р. до н. е., на південному кінці Сиріі цілого збору 
народів одноі мови єсть рішучим доказом того, що сі народи 
проживали там поруч дуже довго. Через те ми зважливо приймаємо, що предки ізраельськоі націі оселились в Палестині 
за скільки віків до 1100 р., коли ми уперше знаходимо йіх слід. 
Ізраеліти не зовоювали Палестину, як зайшлий народ, а займали єі довго і помалу, і тілько остатній рішучий скуток сього 
займаня дійшов до нас. Тілько при таких умовах можна і на 
далі вважати Ханаанців за краєву націю.
В той час як північні гурти: Нефгалім, Іссахар, Завулон 
і Аспр поринули в массі ханаансько-фенікійського люду 
і часто бували примушені навіть данину йому давати, осередній гурт вкупі з великим племям Єфремовим зайняв вигідне 
становище. Чоловік на імя Гедеон вславився тим, що визволив своіх людей від нападів драпіжного племене Мадіанітів;
єго син з боку, Абімелех, названий «царем сіхемськиім», мав 
владу над усією краіною. В горах Нефгалимських вчинилася 
звада між Ханаанцями та Ізраелітами; єврейський ватаг на імя 
Варак побиває головного ворога Сісару, той утікає, але на дорозі єго вбиває жінка що прийняла єго немов за гостя. На полудні чоловік з племени Веніаміна, Аод, визволяє своіх людей 
від прикростів, що завдавали йім Моавіги, убивши Моавського царя. В краіні Галааді Іефай побиває Аммонігів.
Один ізраельський герой, з малого клану Данітів, що жив на 
західному склоні ефраімськоі гори, Самсон, відзначається 
в чварах з Філістимцями, що займати поморє і багаті західні 
рівнини; потім сей гурт Данітів, не вдоволений зі своєі селитьби, перебирається на верхівя Йордану і силою відбирає Ханаанцям місто Лаіс-Дан. Ворожі стрічі між Ізраелітами і краєвим або сусіднім населенєм, ворогованя між собою ріжних 
гуртів, от що можна завважити в часи ранійші Саула.
Тілько в часи сього вояка веніамінського ми починаємо розбирати речі ясніше. В той час, як явився на сцені Саул, Ізраеліти були в дуже лихих обставинах; Філистинці позаймали великі шляхи, що про вадять в Моавію або в Сирію кізонською 
долиною, і наложили на Ізраелітів невитримне ярмо. Йіх 
верховодство освятилось одною блискучою побідою, коли 
вони захопили в свої руки дуже шановану річ, святу скриню, 
що оздобляла святе місце в Сіло. Саулови і одважним воякам з племени Вдніаміна випадає честь остатнього основаня 
націі ізраельськоі, в той час коли здавалось, що єі розшарпані 
і ослаблені частки от от загинуть. Побивши Філістимців на 
йіх власній землі, Саул виганяє йіх з ефраімських гір; є оповіданя, що він боронив країну Галаад від Аммонітів; врешті він 
так упевнився в свойій силі, що збирався одірвати від Філістимців долину кізонську і краіну серед нього Йордана; як би 
йому вдалось се предприємство, то він би захопив великий 
шлях, що єднає Азію з Африкою, і прилучив би до ізраельського осередка відокремлені гурти Ассіра та Нефталима. На лихо 
доля зрадила єго одвагу; Саул поліг в бою при горі Гелбоа.
Події, в яких брав участь Саул, належать до другоі половини 
XI. віку до н. е.
Діло, почате Саулом, кінчив Давид. Запевняють, ніби єго 
сам Бог призначив замістити Саула; сей переказ, як і багато 
інших у біблійних книгах, належить до теологічних вигадок.
До сеі категорії догматичних застосовань треба віднести однаково все сказане про Самуіла пророка, що з початку 
призначив Саула на царство, а потім обявив єго упавшим. По 
правді ж царюванє саулове було наслідком обставин. В справі 
Давида от що найбільше ймовірно: Давид, родом з племени 
Юдиного, був з початку конюхом (джурою) Сауловим, придбав собі славу грізного вояка, оженився з одною з Саулових 
дочок, потім викликав проти себе — справедливу чи ні — заздрість царя, що підозрівав єго в лихих замислах. Давид утік від 
кари, сховався у Філістимців і як тілько дійшла до него звістка 
про нещастє при Гелбоа, подався в Хеврон, де єго признали 
царем племени Юдиного. Почалось змаганє між ним і новим 
ізраельським царем Ісваалом (Isbozeth), сином Сауловим. Той 
покинув Гаваю в землі Веніамі новій і оселився в зайорданському місті Маханаімі. Після непевної звади обидва сперечники затримались на своіх місцях. Але до смерти Ісваала, вбитого своіми вояками, Давид став царем на усіма ізраельськими 
племенами. З самого початку він захопив у Ханаанців сильне 
місто Іевус, що потім стало столицею під назвою Єрусалим. 
Становище Єрусалима було дуже щасливе, се доказала прийдешність. Верховодство Ізраеля над сусідами було запевнене в часи Давида. Побиті Філістимці мусіли вдовольнитись 
хорошою приморською рівниною, що простягається від Гази 
до гори Карміла; з Фенікійцями, що займали північний бік 
тієі ж гори Карміла, відносини були як найкращі. На сході 
Аммоніти і Моавіти були побиті; на полудньо-сході Ідумея 
завойована і прилучена до Ізраеля; на північно-сході замахи 
Сирійців були одвернуті; на полудні драпіжне племя Амалекіти загнані в пустиню. Се вже чимале придбанє, воно може 
обійтись без прикраси легендою. Царство Давидове, окрім 
Ідумеі, не переходило межі властивоі землі ізраельськоі. Все 
воно творило собою краіну невеликоі просторіні, власне меншу від Швейцарії чи Бельгії; воно займало коло 250 кілометрів від півночи до полудня, а завширшки було 60 або 80 кіл. Ся 
земля складалась головно з великої полонини, густо прорізаної ярами, а подекуди долинами багатими на воду. Вона 
одділялась від Середземного моря кряжем нерівноі широкости, що зоставався в руках Філістимців та Фенікійців; треба 
в ній зазначити з початку долину і рівнину Кізонську, що йде 
від моря в напрямку Йордана, потім саму Йорданську долину 
з дуже пониженим грунтом. Йордан, що тече досить бистро 
від півночи на південь і часто робить луки, починається по під 
Термоном в болотах, робить з початку озерце Мєром, потім 
озеро Генісаретське, що лежить вже на 200 метрів низше поверхні морськоі, і врешті зникає в безвихідному озері, що має 
70 кіл. завдовшки і коло 15 кіл. завширшки, заглублене між 
горами Моавськими на сході і горами Юдейськими на заході; 
се озеро, котрого зеркало низше на 400 м. від поверхні Середземного моря, єсть Мертве Море або Асфальтове озеро. Земля 
ізраельська умірена в високій частині, гаряча в долині нижнього Йордану і навколо Мертвого моря, неплідна в південній частині, там де ІОдея сходиться з пустинею Арабіі Петрейськоі, врешті вона досить придатна до хову і випасу худоби. 
Збіжє росте там легко, для винограду, фіг та олив грунт досить 
вигідний; в середні роки попасу не бракує; городина виростає 
чудово скрізь, де можна користуватись джерелами або водою, 
проведеною штучними ринвами. Хоч Палестина й не є «землею пливучою молоком і медом», як вславлено єі у Второзаконіі, проте за Давида вона була благодатною країною. Єі 
вистарчало на людність, що можна рахувати в 600.000 або 
800.000 душ. Ся людність повстала через поєднанє елементу 
властиво ізраельського з так званим ханаанським або краєвим; за Давидового часу ассіміляція, здається, була сливе 
повна. Додаймо, що ізраельська краіна панує над зносинами 
Азіі з Африкою; на полудньо-заході вона зноситься з багатими 
філістимськими містами, а головне з них, Газа, має безпосередні відносини з Єгиптом; на північно-заході вона сусідує 
з великими торговими містами Тиром і Сідоном; на північносході від неі два дні до Дамаску. Єі політична прийдешність 
залежить від змисленности єі мешканців.
На лихо народ ізраельський, багато до чого так надзвичайно 
обдарований, має в крови початки неспокою і рухливости і через те в браку війни з чужинцями повстають серед него самого війни домові і підтримуються до страшного лиха. Давид 
перемігши Філістимців тілько що втихомирив Аммонітів 
одібравши у них після великоі боротьби йіх столицю РавватАммон, як уже проти него знялося небезпечне повстанє. 
Так само як він колись пробував зсадити царя, свого тестя, так 
тепер він знайшов ворогів у свому власному домі, в особі свого 
сина Авессалома. Той казав людям юдейським та хевронським 
обявити себе царем і пішов на Єрусалим, котрий Давид покинув прудко, аби сховатись на лівому березі Йордана в місті Маханаімі, де раніш Ісаваал зробив собі столицю; царь переміг 
повстанє тілько дякуючи енергіі та військовому талану Йоава, 
начальника царевого війська. Вернувшись у Єрусалим Давид 
допевнився, що взаімна сперечність між північними племенами, зібраними навколо Ефраіма, і племям Юдиним може 
прокинутись з першого ліпшого приводу. Вгамуванє повстаня, 
що мало на чолі певного Севу, веніамінця з роду, не могло заспокоїти Давида. Так небезпека перестала загрожувати Ізраеля з окола; зло було в середині.
Соломон, один з синів Давида, взяв по ньому спадок, уживши хитрощів і зміцнив свій трон повбивавши головних своіх 
ворогів, а власне свого брата Адонію. Соломон окрім деяких 
незначних звад займався забезпекою того, що єму полишив 
батько. Він поріднився з пануючою царською родиною єгипетською, утримував гарем на взір східніх владарів, взявся до 
роскішних будов, — першою з них був храм поставлений Богу 
Ягве в Єрусалимі, — побудував палати, замчища і окопи, врядив збройниці і магазини, вирештував при помочи Фенікійців 
кораблі на Червоному морі, осліпив Ізраелітів пишнотою свого 
дому і повозів куплених в Єгипті, і лишив по собі славу роскішного царя. Смерть Соломона приходиться на 950 р. до Р. Х. 
Час Давида і Соломона був, не вважаючи на деякі темні плями 
в картині, самим блискучим і щасливим в історіі Ізраеля. Історію Ізраеля можна ввести тут до купи в трьох фразах: 1) довге 
займанє землі (інкубація), з якого тілько остатні подіі дійшли до нашого відома, власне те, що зветься, далеко не до ладу, 
«часом Суддів»; 2) Ізраельська нація визволяється від небезпек з боку краєвих і сусідніх племен, дякуючи стараню Саула; 
3) Давид і єго син Соломон затвержують і освячують здобутки 
народа і основують царство жидівське на міцних підвалинах 
сили і блиску.
Се щасливе півстолітє не мало таких же наслідків. Зараз по 
смерти Соломона почавсь розбрат між Ізраелем (десятьма колінами) та Юдою. Зібравшись на раду в Сіхемі, давній столиці 
ефраімській, представники осередка краіни, сходу і півночи, 
становлять умови Ровоамови, синови і наслідникови Соломона. Надто скаржуться вони на тяжкі повинності наложені на 
них. Різка відмова Ровоама на сі вимоги дає знак до одрізненя 
Ізраеля; царь юдейський та єрусалимський мусить хутко повертатись у свою столицю, а за ним здіймається гуканє: «До 
твоіх наметів, Ізраелю! Гляди сам свого дому, Давиде!» Десятеро племен вибирають старшим над собою чоловіка не високого роду, що був колись при роботах над єрусалимським храмом і, здається, ще тоді своім поводінєм стався підозрения 
Соломонови. Дійсно єднанє Ізраеля з Юдою ніколи не було щирим і близьким; воно трівало до першоі сварки. Єровоам — так 
звався новий царь ізраїльський — зараз же почав окопувати 
свою столицю Сіхем і придав нову роскіш службі, що правилась у святинях в Дані та в Віфілі (Бетелі). Сі обидва храми, 
збудовані давнійше від єрусалимського, відзначались божими 
ідолами в постаті золотих волів, тим часом як в Єрусалимі шанували скриню або «ковчег», де певне лежав дорогий камінь. 
Пізнійше жидівські письмовці, пройнявшись виключними 
думками єрусалимського духовенства, ставили в гріх Єровоамови те, що він дбав про богослуженє в Дані та Віфілі, і заразом легко годились з тим, що недоладно звуть «відділеннєм 
десяти племен».
Царство ізраельське, хоч і далеко значнійше від юдейського, 
ранійше від него впало під натиском чужинців. Ми коротко 
розкажемо головні подіі, що належать до періоду від 950 до 
588 р., коли Єрусалим зруйнували Халдейці; перше всього те, 
що обходить царство Ізраельське. Боротьба, що з самого початку повстала між Сіхемом та Єрусалимом, велась досить довго 
без жадних значних випадків; ізраеліти окрім того мали діло 
з Філістимцями, що почали підводити готову. Надав, син Єровоама, був убитий при облозі одного йіх міста іссахарським ватагом Безою. Беза опанувавши трон вибрав місцем своєі влади 
Фірцу (Thersa), замок поставлений трохи на північ від Сіхема, 
і поєднавшись з сирійським дамаським царем, почав усилювати свою південну границю проти царства Юдейського. Се була 
страшна погроза для Аси, царя юдейського. Він одвернув небезпеку підкупивши царя дамаського сріблом, взятим зі свого 
власного і з храмового скарбу. Царь дамаський напав на північну частину ізраельського царства, Беза мусів утікати, а тим 
часом Аса почав загорожувати окопами шлях, по якому північні люди могли наступати на Єрусалим. Беза теж згинув від 
руки одного свого військового старшини, а військо вибрало на 
царство по ньому Омрі, що заложив місто Самарію і зробив єго 
оселею своєі влади. Син Омрі Ахав є може найбільш відомий 
з царів десяти племен. Слава єго пішла з оповіданя про єго змаганя з пророком Ілією. Він оженився з сідонською царівною, 
Єзавелею і запровадив у Самаріі богослуженє фенікійським 
богам Ваалу й Астарті. Він зробив з Єріхона сильне місто, 
щоб запанувати самовладно над усіма проходами долішнього 
Йордана, але мусів обернути свою силу головно на боротьбу 
в Сирійцями. Вони ж хотіли відкрити собі доступ до моря захопивши дороги проложені по кізовській долині; таким способом вони б забрали Ізраелітам чималу частину йіх землі запевне найбагатшу. Ся боротьба переходила ріжні фази; Самарія 
обступлена тісно ледве одбилась від Сирійців; потім бились 
за обладуванє зайорданським містом Рамотом, через який 
входилось в краіну Галаад. На малий час, при щасливій згоді, 
царі юдейський та ізраельський з’єднали свою зброю щоби 
ради спільної користи вибити з сили ворога. Ахав загинув від 
рани, що завдали єму при облозі Рамота. Єго внук Йорам мусів 
битись з Моавітами, але не міг йіх спинити, як те ми знаємо 
з напису на стовпі недавно знайденому в Дібані. Той же Йорам 
вкупі з Оховією царем юдейським був знову під Рамотом і був 
теж там ранений. Коли він вернувся в Йізреель, щоб там коронуватись, то військо вибрало царем на єго місце старшину 
військового Єгу. Єгу подався хутко в Йізреель, місто в долині 
кізонській, стратив Йорама, царя юдейського Охозію, і Єзавель, 
вдову Ахавову, і запанував сам на троні. Родина Єгу кинула 
справжнє світло на ізраельське царство. Перемоги, що здобули 
собі Сирійці за нього, були надолужені за єго сина і наслідника 
Йоаса. Сей царь, зачеплений Амазією царем юдейським, напав 
на Юдею, взяв і спліндрував Єрусалим, забрав скарби з храма 
і з палат і тоді тілько повернувся в Самарію, коли зовсім розривали старого Давидового міста. Царюванє єго сина Єровоама II. 
було надзвичайно блискуче; на лихо, сип єго і наслідник Захарія був забитий по кількох місяцях царюваня; в царстві ізраельському настала анархія і воно легко досталося Ассирійцям, 
що вже давно загрожували що раз більше Ізраелеви своєю силою. За царя Пекага Ассирійці по просьбі Ахаза царя юдейського, наляканого спілкою царів ізраельських з сирійськими, напали на краіну, що лежить на північ від Кізона і на схід 
від Йордана, і вивели звідти мешканців. Царь Осія задумавши скинути ассирійське ярмо при помочи Єгипту, накликав 
облогу на свою столицю Самарію. По трьох роках завзятого 
змаганя Самарія упала, переможці вивели ізраєльських мешканців, оселили там на йіх місці людей з середньої Азіі і тим 
положили кінець царству Десяти Племен. Царство ізраєльське трівало близько півтретя віка (від 950 до 719 до Р . X.).
Підчас сливе півтретя віка царство юдейське або південне 
мало ту велику перевагу над своім сперечником, що воно 
увесь час було під одною дінастією, власне під Давидовою. 
За те єго мала просторінь, мале населенє були непереможною 
завадою для єго розвитку. Ні Ровоам ні єго нащадки не могли 
навсправжки думати прилучити до себе силою відокромлені 
племена і боротьба велася більше малими нападами. Надто 
з Єгипту велике лихо загрожувало Юдеі; ще за Соломонового 
сина Сісак напав на Юдею, взяв Єрусалим і пограбував скарби 
з храму і з царських палат. Аса, Ровоамовий внук, кликав на 
поміч Сирійців проти Бези царя ізраелтського. За єго сина Йосафата встановились добрі відносини між двома царськими 
домами в Єрусалимі й Самаріі. За Йорама Ідумея зовсім скидає 
з себе ярмо Юдеі і перестає давати йій данину. Через шлюбні 
звязки з домом самарійським запровадилось фенікійське богослуженє в Єрусалимі під час пануваня Гофоліі (Athalia); але 
священник Йоад зробив проти неі змову і наслідком сього було 
відновленє Давидового роду в особі Йоаса. За Амасіі, сина і наслідника Йоасового, царь ізраельський Йоас взяв Єрусалим 
і розкопав єго вали. То був час великого пониженя; Юдея почала підводитись за пануваня Азаріі або Осіі і за Йотама. Проте за 
Йотама спілка Пекага царя ізраельського з царем сирійським 
знов навела страх на Єрусалим: Ахаз одвернув єі вижебравши 
поміч у Ассиріі, але за сю поміч він мусів заплатити тяжкими 
жертвами. Імя Ахазового сина Єзекіі найбільш поважається 
у біблійних істориків; йому приписують реформу богослуженя. Однак єго час, здається, був дуже неспокійний що до політичної безпеки. Єзекія був свідком того, як ассирійський царь 
Салманассар взяв Самарію і зруйнував ізраельське царство, 
але й він сам мусів по тім боятись тих самих Ассирійців, котрих батько єго так нерозумно покликав проти північного царства. Єзекія не мав досить багацтва, щоби вгамувати гнів ассирійського царя Санхеріба; Єрусалим обложений тісно ледве 
збувся лиха при обставинах, з яких фантазія витворила легенду з самими надзвичайними барвами. Біблійні письмовці дорікають Манассіі прихильністю єго до чужих богослужень на 
некористь національній релігіі. Єго внук Йосія дуже вславлений за те, що одважно взявся до обновленя богослуженя, хоч 
єго щастє не довго трівало; царь поліг під Магедд, хотячи 
загородити цареви єгипетському вхід в долину Кізон, що одкривав великий шлях до Евфрату. Вагаючись з того часу між 
Єгиптом і Вавилонією, царство юдейське хилилось до згуби. 
Навуходоносор царь Вавилонський захопив перший раз Єрусалим і вивів з нього цвіт населеня (597 до Р. Х.); Юдея зібралась 
на остатню силу при Седекіі; після геройського змаганя Єрусалим був взятий, зруйнований і обезлюднений Вавилонцями 
(588 до Р. Х.).
ІІІ. Від полону до зруйнованя Єрусалиму Тітом 
(588 до Р. Х. — 70 по Р. Х.)
Сі шість с половиною віків можуть бути поділені так: 1) халдейський час або вавилонський полон; 2) час перського панованя (538–330); 3) час грецького панованя (330–167); 4) час Маккавейів-Асмонейів або час повернутоі незалежности (167–40 до 
Р. Х.); 5) час римський з Іродами і безпосередньою владою Риму 
(40 до Р. Х. — 70 по Р. Х.). Від 588 до 167 р. політичних подій сливе 
зовсім нема; ізраельська краіна, ставши простою провінцією 
великих держав, не мала історії в той час, коли не лічити дуже 
малого числа подій.
Час халдейський. Коли були забрані в Халдею всі значнійші люде, ковалі і теслі, і всі такі, що могли підтримати повстанський рух, то в краіні був посажений управителем один 
Ізраеліт на імя Годолія. На лихо він був убитий бандою розбійників та фанатіків; Юдея і всі сторони, що складали колись 
ізраельські держави, впали в дуже нещасний стан. В порівнаню з долею зоставлених на рідній землі, доля вигнанців здається сливе зносною; виселені, цвіт усього люду, збираються, 
за дозволом переможців, у сливе незалежні громади, що відзначаються працею, моральним житєм і надзвичайною вірністю ідеям і одправам національноі релігіі.
Час перський. Царь перський Кір, що зробив кінець вавилонській державі, взявши Вавилон 538 р., мав би то, кажуть, 
видати в 536 р. наказ, дозволяючий Жидам вернутись у свій 
край і відбудувати свій храм. Сей переказ непевний, але, здається, можна встановити, що коли запровадилось панованє 
перське, то Юдейці або Жиди, переселені в Вавилон, здобули 
можливість повернутись у рідну землю і що влада не боронила на ново згромадитись людям, що лишились у Палестині, як 
тілько перестала підозрівати повстанські заміри в сих пробах 
відродженя. Запевняють, ніби се відновленє Юдейства в Палестині сталось виключно заходом виселених, і через те сі подіі 
називають поворотом з полону; але певнійше, що позісталі на 
рідній землі Юдейці доложили всеі сили до сього діла, і може 
бути, що честь почину належить йім, тілько ми не знаємо подробиць справи. Все, що ми знаємо з біблійних книг Ездри та 
Нееміі, се те, що певний Зоровавель, ніби то Давидового роду, 
подався в Єрусалим 536-го року в товаристві Йосіі (Josue) і чималоі громади вигнанців. Зоровавель і Йосія, зострівши спочатку нехіть і ворогованє серед Жидів позісталих в Юдеі, взялись до відбудованя храма при досить лихих обставинах. Се 
діло, здається, не мало повноі вдачі, бо нам показано три чверті столітя пізнійше, що положенє Єрусалиму та Юдеі було 
богато де в чому зовсім не корисне: мури були зруйновані, безпечність мешканців не запевнена зовсім, крайній нелад в моралі і релігіі, богуслуженє правлене недбало.
Почувши такі сумні новини, два значні веселенці, Ездра 
і Неемія задумали зробити кінець такому станови річей, що 
міг привести до зневіря Жидів, прихильних до славних спогадів минулого (близько 460–470 до Р. X). Неемія, висший урядник 
при перському дворі, отримав надзвичайні полегкости, і се 
помогло єму довести до путя відбудованє мурів. Ездра, що був 
книжником (scribe) чи богословом, взявся доглядати за добрим дотримуванєм скрізь так званого Мойсеєвого закону і за 
відновленєм богослуженя. Обидва старались вернути чистоту 
племени, забороняючи шлюби між Жидами і сусідніми племенами, Аммонітами, Моавітами і т. п. Крім того є спогад про 
окрему урочисту одправу для обнародованя закона. От усе, що 
ми знаємо про період ранійший Александрових завойовань.
А все ж таки яка ріжниця між Юдейством поновленим заходами Ездри та Нееміі і спогадами про давні царства! Колись 
держава, запевне не дуже велика і сильна, але з певним значінєм у світі, царство незалежне, з усіми органами повного соціального житя; тепер Юдея зведена до Єрусалима і єго околиці, 
щось подібне до церкви або парафіі. Позбувшись клопоту коло 
оборони своєі землі а разом з тим і спокуси завойовань, ставши малою провінцією загубленою в безмірній державі, Юдея 
зробилась теократією, себто піддалась урядови священників, відданих цілком відправлюваню цілого ряду повинностів 
обрядових, релігійних та моральних. Навіть саме громадське 
житє, піддане вимогам богослуженя, хилиться до того, щоб 
звузитись і знидіти. Жреці, маючі на свойій повинности богослуженє, книжники заняті роз’ясненєм і викопуванєм закона, 
се були старшини признані новим Ізраелем. Так народилось 
і встановилось в кінець, коло 400 р. до Р. Х., юдейство або релігія жидів, дивна і єдина в світі мішанина вузькоі церковщини 
з високими поривами, всесвітнього напрямку з духом завзятого відокромленя; Ізраель став «людом Тори».
Але те, що він згубив в однім напрямку, він надолужив 
у другому. Позбувшись усяких політичних бажань, Жиди поринули в релігійних розумованях, почали шукати поясненя 
своєі історичноі минувшини в теологічних аксіомах, виведених зі своіх власних думок, опинились в непорівняних умовах 
національноі байдужости, щоби скласти законодавчі, історичні і пророчі книжки Бібліі. Сі умови склались в перські 
часи і зоставались за панованя грецького аж до переслідувань 
Антіоха Епіфана, що викликали повстанє Маккавейів. Запевне до перських часів треба віднести прикру подію зірваня 
з Самарянами, що здається була викликана вимогами єрусалимського духовенства; Самаряне не схотіли зректися спогадів Сіхемськоі святині.
Грецьке панованє було для Ізраеля, окрім всяких випадків, часом спокійним, вигідним для духової праці. Перейшовши без жадного струсу під нове панованє, в час згуби перськоі 
держави, Жиди вступили в стосунки з грецькою цівілізацією. 
Вони мусіли чимало піддатись єі впливови, а потім послугуватись грецькою мовою як способом до ширеня своіх думок. По 
смерти Александра, за Юдею, що лежала при границі Азіі та 
Африки, почали змагатись владарі сирійські з дінастіі Селевкідів, і владарі єгипетські з дінастіі Птолемейів. Врешті вона 
була прилучена до Сиріі, бо й по самій натурі вона скоріш туди 
належала. Вийшовши з трохи тісного круга, де він був доси 
замкнутий, Ізраель став посилати колоніі в Єгипет, Сирію 
і т. і., а потім всі ті виселені громади, поєднавшись з давнійшими поселенями, що заложили бранці, стали одним з найміцнійших елементів і мали великий вплив на розвиток грецько-
східньоі цівілізаціі. Висше єрусалимське духовенство само, 
здасться, з охотою приймало все те з грецьких звичайів, що 
не здавалось єму незгідним з традицією поставленою під єго 
сторожею. І от духовенство староі жидівськоі столиці принизило свою гідність до ганебних сперечок, купуючи золотом 
поміч сирійського уряду. Тоді сталась подія, що мала потім 
чималі наслідки. Сирійський царь Антіох Епіфан, уважаючи 
певне гелленізацію (погреченє) не досить ще великою, поки 
вона залежала від повільноі еволюціі і доброї волі окремих 
людей, задумав силоміць знищити богослуженє жидівське на 
користь грецькому політеізмови. Які були властиве причини 
сего безумного замаху, що заставляє забігти думкою на девятнадцать віків наперед до скасованя Нантського едікту  Людовіком XIV, — ми не можемо сказали. Ми знаємо тілько, що се 
зачепило громадське почутє Жидів і так єго вразило, що опір 
Жидів прихильних до предківськоі віри перейшов у страшне 
повстанє.
Правлінє асмонейських князів. Коли розуміти слово історія в достотному і виключному значіню, то можна сказати, що 
ранійше Маккавейського повстаня нема «жидівськоі історії». 
Бо ж дійсна історія, так як ми єі розуміємо, має в собі два головні елементи: з одного боку оправу з фактів, з другого документи, по яким, можна зложити житє громадське, політичне, 
розумове, релігійне й моральне. Отже с сих двох елементів 
у дотеперішній жидівській історіі ми мали тілько один, то перший, то другий, та завжді один зовсім переважував другого. 
Ми не вертаємось до мітичного періоду, в ньому ми так само 
не дошукаємось спогадів про бувальщину і знаня звичайів, як 
і вчені сучасники Віргілія не вдавались до Енеіди, щоб науково 
дослідити початок Риму. Що до періоду «давніх царств», то ми 
могли скористати де з чого, але його так мало! Коли де були 
географічні кадри виразні, хронологічні міцні і оперті на сінхронізмах  узятих із чужих жерел, то за те нам зоставалось 
невідомим усе, що обходить політичні встанови, звичайі, релігію, закони. Жидівська історія від 1100 до 588 р. се, правду 
кажучи, оправа без картини. До періоду другого храма або 
відбудуваня (588–167) ми маємо багато текстів законодавчого, 
літературного, філософського і релігійного характеру, але за 
те, дивним випадком, нам цілком бракує історичних звісток. 
Окрім біблійних книг Ездри і Нееміі та кількох вказівок на відносини Юдеі до Єгипту та Сиріі після завойовань Александра 
ми не маємо нічого. Якраз коли ми можемо зложити сістему 
мускулів, нервів, жил, що живлять організм, раптом нам бракує кістяка, так що ми на сей раз маємо картину без оправи. 
Уперше знаходимо ми конечні умови для історичного досліду 
при вступленю в час повернутоі незалежности, — та й то ще 
ми мусимо бути дуже обачними з тими документами, які у нас 
є. Врешті, так чи інакше, починаючи з сеі дати, є вже історія 
жидівська, як є грецька, римська і європейська після упадку 
римської імперії. Правда, з другого боку, ми не можемо більш 
важитись на те, щоб уложити картину жидівського житя в єго 
оригінальному стані, відрубному від інших, бо вже на ньому 
від часу Александрових завойовань відбилась грецька цівілізація і в ньому можна доглядіти мішанину національних традицій з чужими впливами.
Дякуючи книгам «другого канону»: Маккавейським, Йосифови Флавієви, світським жерелам, маючи дуже змішану літературу, де книги зведені в третій частині біблійного канону 
єднаються з апокріфами та псевдепіграфами, ми можемо 
братись до студії над Асмонейськими часами. В 167 р. священник на імя Мататія, в місті Модипі на правім березі Єрусалиму, не схотів приносити жертв ідолам і вбив сирійського вояка, що примушував єго зламати віру. Зараз же він крикнув до 
зброі. На війні серед охочих вояків особливо відзначався син 
Мататіі на імя Юда, прозваний Маккавей. Невтомно і завзято 
боровся він з Сирійцями, захопив єрусалимську гору, де був 
храм, очистив храм і відновив там національне богослуженє; 
але не міг вигнати сирійського вартового війська, що займало властивий замок і сиділо там потім ще багато літ. Повстанський рух на щастє знайшов собі несподівану поміч в незгодах, що почались в царській родині в Сиріі. Таким способом 
Йонатан, брат і наслідник Юдин, підтримав одного с тих, що 
домагались трону, і за те був настановлений першим священником і управителем Юдеі. Симон, остатній син Мататіі, зміг 
врешті запевнити повну незалежність відновленоі Юдеі. Діло 
єго було підтримане єго сином Гірканом, що придбав собі певне становище в східньому світі, прилучивши до Юдеі з одного 
боку Самарію, з другого Ідумею. Тілько на лихо Жидам зовсім 
бракувало політичноі дотепности, вони не вміли робити конечних жертв, при помочи яких інші націі повертають на довго в свою користь щасливі обставини. Зробити сталим отриманий скуток, затримати те щастє, через яке вдалося малій 
переслідуваній церкві жидівській перемінитись в державу
політичну, немов якоюсь переміною декорацій, — на се завданє треба було направити всі громадські сили, які тілько були 
в стінах єрусалимських. При таких умовах урядови юдейському не було чого боятись Сиріі або римськоі влади, що була тоді 
в добрих відносинах в Юдеєю. Але кілька разів здіймалися 
чвари, поміж царською родиною почалася незгода. Теократична партія, що звикла, аби все корилось перед вимогами 
священників, не могла погодитись з умовами світського уряду, бо вже згубила й память про такий уряд. Інтриги та насильства, що покрили соромом родину Асмонейську, довели 
до того, що Помпей вмішався до справ і зробив кінець сирійській незалежности. Після того, як він вступив у Єрусалим 
(63 р. до Р. Х.), влада нащадків Юди Маккавея зосталась тілько по імени.
Римські часи. Ми наближаємось до дивного видовиська; 
влада переходить в руки дінастіі, що взагалі може вважатись 
краєвою, проте суворі патріоти змагаються проти неі завзято. Теократи не хтіли Асмонеів тому, що вважали йіх занадто 
погреченими; за те мусіли приняти Ірода, що був справжнім твором Римлян і запровадив римські звичайі в Юдею. Сей 
Ірод, з роду Ідумеєць, але по вірі Жид, був сином Аптіпатра, 
міністра Гіркана II. Він користуючись з лихолітя, що настало 
в Єрусалимі, випросив у Римлян титул «царя Юдейського» 
(40 до Р. Х.) і через три роки потім силою вдерся в Єрусалим. 
Лютий і захланний на роскоші він надав Юдеі зверхню подобу 
блиску. Єго нащадки не вміли утримати становища. Юдея 
була прилучена до Сиріі як проста провінція римськоі імперіі 
і се довело єі до глибокого упадку. За прокуратора римського 
Понтія Пилата був розпятий на хресті в Єрусалимі галилейський пророк Ісус з Назарету. Внук Ірода Великого, Ірод Агріппа, дякуючи добрим відносинам з Римом, відновив на якийсь 
час трон свого діда (37 р. по Р. Х.). Жиди навчені тяжким досвідом, здавалось, стали красше шанувати свій уряд. Але по смерти Ірода Агріппи вони хутко підпали під безпосередній уряд 
римських проконсулів. Правлінє йіх часто дуже тяжке, збільшило повстанський рух, що вже й так вбирався в тій нещасній краіні. Родина Іродів, що належала до Римлян по вихованю а до Жидів по вірі, мала принаймі те добро, що не допускала 
до звади між двома супротивними державами. Се був неначе 
шлюб для користи, де слід би було конечне терпіти невигоди 
для тих великих вигод, які тілько він міг дати; хоч бракувало 
серцю потіхи, та за те житє було широке й роскішне. За часів 
Ірода Великого південна Сирія була справді цвітучою краіною; 
міста, дворці, шляхи, промисл, торг, велика повага народньоі 
віри; можна спитати себе з жалем, чи варто було теряти се певне добро для непевних, невиразних бажань. Однак повстанські рухи виявляються дедалі все більше грізно; йіх заводить 
партія патріотів завзятців. В той час як багаті стани і навіть 
висше духовенство признавалися до саддукейських поглядів і піддавались вимогам часу, партія фарисейська, котроі 
науку приймало менше вчене населенє, була повна ненависти 
до всього чужого і жила горячим житєм; найострійше настроєва партія була опанована апокаліптичними привидами і сподівалась що хвилини, що от-от розкриється небо і прилинуть 
божі легіони на поміч «Мойсеевому за конови». Люде з безумними надіями ждали, що Бог сам вступиться, аби вивести 
Жидів з йіх невисокого стану і дати йім ту славну владу, що 
колись віщували пророки.
Повстанський рух, викликаний через необачність або й свідоме насильство над народньою вірою римськоі влади, був 
такий міцний, що на якийсь час юдейська земля очистилась 
зовсім від чужинців, але вони знов силоміць вернулись. Нерон 
послав у Юдею найславутнійшого з своіх начальників, Веспасіапа і при ньому єго сина Тіта. Той зостався сам на чолі римського війська, коли Веспасіап дістався до імператорства. Завоювавши околиці, він підступив до Єрусалиму і почав облогу. 
Єрусалим мав дуже міцне становище. Він займав неначе переспу між двома крутими ярами, тілько з північного боку був 
він слабкий, хоч і заслонений від нападів скількома мурами. 
Тіт захопив один по одному всі окопи не вважаючи на геройство оборонців. Річ дивна і разом злочинська, що домові чвари не переставали роздирати місто під час цілоі облоги. Після завзятоі боротьби піддались остатні захисти; огонь пожер 
храм і місто було зруйноване (70 р. по Р. Х.). Так скінчилось самостійне житє юдейської націі. Всі історики складають честь 
геройству, що виявилось в ті роки остатньої боротьби.
Жиди розсипались по світі несучи вічний жаль по давно 
минулому; коли перемогло христіянство, вони стали на сором 
самому тому христіянству жертвою немилосердних переслідувань, що завдавались ніби то за муки Ісуса Назаретського, 
доки зріст думки про терпимість не привів до признаня йім 
громадських і політичних прав. Навіщо ж самі вони так часто 
подавали приклад релігійної нетерпимости, та й сама єі теорія взята Церквою з йіх власних святих книг?
На Юдейській землі ми відзначимо одно велике повстанє, 
що знялось за часу імператора Адріана; ним верховодив чоловік на імя Бар-Козіба; сучасні люде признавали єго за Мессію 
провіщаного пророками і називали єго Бар-Кокеба, син Зорі. 
Бунт був потоплений в річках крови і Єрусалим, названий 
Аelia Capitolina,
 став чисто римським містом. Дуже ваговита 
обставина є та, що починаючи з панованя Александра, пішло 
живе ширенє жидівських ідей по всьому греко-східньому світі 
і навіть по землях латинської мови, і йшло воно з вільних колоній; так був пробитий шлях для христіянських ідей, і навіть 
жидівські громади, оселені в землях грецькоі мови, студіювали Біблію в перекладі Семидесяти, зробленому в Єгипті за 
два віки до христіянськоі ери.
Ми подамо на закінченє того, що відноситься до історіі 
Жидів, скілька хронологічних вказівок до остатньоі частини сеі 
історіі: Птоломей бере Єрусалим (320 до Р. Х.); Антігон забирає 
Палестину та Фенікію (314); Птоломей одбирає Палестину (301); 
Антіох Великий займає Палестину (218); його побивають в Рафіі 
і він залишає завойоване (217); Палестина під владою Антіоха (202), вертається до Єгипту (199), забрана Антіохом після 
бою при Панеасі (198); віддана в посаг Птоломеєви V. (193), 
вертається до Сиріі (біля 176); Антіох Епіфан руйнує Єрусалим (169); богослуженє скасовано (167); храм одібраний Юдою 
Маккавеєм і богослуженє відновлено (163); смерть Юди Маккавея (161); Йонатан мириться з Сирією (149); він стає старшим 
священником (152); убитий у Птолемаіді (143); Сімон стає князем Жидівським при праві спадщини (141); отримує від Антіоха Сідета право вибивати монету (140), убитий (135); Іван 
Гіркан, старший священник і князь жидівський (135–106); Арістобул (106–105); Александр Янней (105–78); Александра (78–69); 
Гіркан II (69–40); Ірод Великий (10–4 до Р. Х.); Архелай (4 до Р. Х. — 
6 по Р. Х.); Ірод-Агріппа І. (41–4 4 по Р. Х.); завойованє і зруйнованє Єрусалиму Тітом (70); повстанє Бар-Кокеби (132–135).
IV. Віра до полону
Давня історія Жидів відома нам тілько в дуже неточній формі, яку йій дали жидівські історики часів відбудованя (V–III вв. 
до Р. Х.), що приладжували факти так, як того вимагала мораль, 
для навчаня. Так само являеться перед нами і давня жидівська 
віра в біблійних книжках не в справжній барві, а спотворена, або може краще, — змінена згідно з поглядами обрядового 
однобожія, що переважало в часи перського і грецького панованя. Така ж сама омана погляду, яку ми завважили в історіі, виявляється, і може ще виразнійше, в релігійних справах; 
ідеальний релігійний стрій держави, про який марили єрусалимські богословські школи, одкинутий на пятнадцать віків 
назад, від віку Александра і єго наслідників аж до мітичних часів Мойсея, не говорячи вже про властиві часи патріархальні. 
Не тілько стрій богослуженя, що витворився заходом Ездри, 
Нееміі і тих що провадили далі йіх діло, переставлено в іншу 
дату, але й увесь розвиток віри і законів, здобуток довгих віків 
поривань і шукань, являється на зорі людського роду так 
немов з нього йде початок всього дальшого житя. Замісць показати терпливу працю малого племени з сімйі фенікійськосирійсько-арабської (вираз точнійшій ніж слово Семіти), що 
жило в стародавні часи в горах південної Сиріі (сторона Ханаан) і досягло значіня тілько ціною довгоі боротьби, про яку 
тілько луна дійшла до нас починаючи з 1100 року, замісць того 
жидівські письмовці одкрили раптом завісу і показали чудову 
декорацію, — декорацію варту того великого майстра, що був 
єі творцем; як театральна штука «легенда початку» відноситься до темних змагань малого народу, то виборював собі житє, так відноситься гарний і впорядковавий лад релігійний, 
виложений у біблійних книжках, до первісних форм богослуженя. Але тут більше ніж де нам бракує матеріалу, щоб визначити ріжні стани, які перебувала релігійна еволюція. Ми 
маємо перед очима надзвичайно значний твір, вироб довгих 
і високих міркувань; але нам тяжко відгадати, яким ходом дійшов він до такого бездоганного стану.
Тепер один погляд на історію релігійної критики буде корисний для ясного розуміня нашоі справи. Ми стріваємось 
спочатку з рішучим і цілковитим потвердженєм церквою 
всего написаного в Бібліі, але ся рішучість є тілько відгук претенсій сінагоги: що Біблія є сама найвисша правда, одкрита 
людям спокон віку йіх творцем. Не сміючи вдарити одразу на 
такі запевненя, критичний розум однак зрозумів з самого початку, що назвою таємниці, одкритоі надприроднім способом, 
прикривається незручно безсилє дати докази. Тоді вхопились 
за загальне положенє, що ніби Ізраеліти і всі семітські народи мали природжений нахил до однобожія; ніби Ізраель і споріднені єму народи розуміли божество не яко єрархію або збір 
природніх сил без назви, а як найвисшу і єдину владу, що з далека, з гори панує над світом, своім твором. Ренан належить 
до таких учених, що найдотепнійше розвивали сю думку, 
котра, літ з пятьдесять тому назад була дуже принята по ріжних сторонах. Пізнійше він сам щиро признавав, що се дуже 
штучна догадка і що єі одкрито зреклися вчені голандські 
й німецькі, однак він не вважав конечним залишити єі і подав 
єі ще раз, на останку в свойій Історіі Ізраеля, з деякими відскоками та змінами, що здатні скорійш згубити єі, ніж виратувати. Він виконав чимало дотепних варіацій на тему чистоі всесвітньоі релігіі, віри патріархів, спотвореноі пізнійше 
Мойсеєм, котрий би то надав тій вірі вузко відокромлений характер, зробивши Бога всесвітнього — Богом племени ізраельського, і принизив тим віру звівши єі з простору, що відділяє 
небо від землі, до самолюбних інтересів малоі політичноі громадки. Після того настало один по одному скілька пророків 
і вони намагались зробити Мойсееву віру ліберальною і спірітуалістичною згідно з думками патріархів. Таке відновленє 
давньоі гіпотези являється нам в таких обставинах, що скоріш може викликати цікавість ніж противенство, бо сам Ренан 
признає, що у нього нема жерела, по якому можна б сягнути 
разнійше ІХ віку до Р. Х. Обидві тези про «первісне откровеніє» 
або натуральний монотеізм тепер вже виключені з критичних 
розвідок.
Коло 1000 року до Р. Х. Ізраеліти, здається нам, були близько споріднені мовою та запевне і звичаями та встановами громадськими і релігійними з Фенікійцями, Ханаанцями, Аммонітами, Моавітами, і, запевне, в Едомітами; вони складають 
всі вкупі гурт єврейсько-фенікійський, що мабуть оселився 
з давніх давен в південній Сиріі і тримався купи аж до перших 
часів христіянськоі ери, не вважаючи на наплив стількох чужих елементів. Гурт єврейсько-фенікійський, стріваючись на 
полудні і на полудньо-сході з Арабами, а на півночі і північносході з Сирійцами, складає вкупі з ними родину сирійськоєврейсько-арабську (західні Семіти). Отже всі відомости, які 
дійшли до нас про давні релігіі Фенікіі, Сиріі, Ханаану, Едомітів, Арабів, показують нам сі народи політеістами (многобожцями); що найменше сі народи признавали два головні 
божества: пару — чоловіка і жінку Ваала і Астарту. Сі головні 
здобутки потверджені студіями над релігією ассіро-вавилонською, при помочі документів, що дають нам змогу відійти 
в далеко давнійші часи, а ся релігія теж семітська. При таких 
умовах і по аналогіі, що приходила сама собою, повстала гадка, що Ізраеліти починали теж з політеізму більш або менш 
матеріалістичного, потім почались проби знайти докази на 
се в біблійних книгах; деякі пробували зложити з порізнених 
натяків, розсипаних в тих книгах, справжню мітологію, обожанє світел небесних або природи, інші знов шукали анімізму 
близького до політеізму, другі — просто іуалізму. Що до нас, то 
ми дуже рішучо противились таким поглядам не через те, щоб 
вони не здавались нам ймовірними і можливими по тілько що 
вказаній аналогіі, а через те, що вони переходили далеко зміст 
текстів, фальшиво йіх толкуючи або вважаючи йіх давнійшими ніж вони справді є, на користь утримуваній тезі, що шукає 
в них відомостів про ту давнину, що властиво недосяжна для 
нас. Запевне, ми маємо всі причини думати, що релігійна еволюція Ізраеля діялась при умовах відповідних релігійній еволюції у споріднених йому народів гурту семітського і що початком єі був теж політєізм більш чи менш матеріалістичний. 
Але аби прослідити з певною можливістю доброго результату шлях, яким ся первісна релігія дійшла до біблійної релігіі, 
для сього нам треба б текстів безспорно автентичних з добра 
провіреною датою. Власне сього у нас нема, поки Палестинські написи не кажуть нам нічого про давні богослуженя на 
ізраельській землі. Мине немало часу, поки можна буде з правом установити корисне порівнянє між тим що відомо з релігіі Жидів, з святими одправами споріднених з ними народів; 
гіпотеза, хоч і яка ймовірна, не може замінити достотного доказу або стати на місце єго.
Що до нас, то ми навіть в історичних річах не вважаємо 
можливим відійти далі як до 1100 до Р. Х. і що до часу давніх 
царств, то ось що ми знаходимо. За браком «монотеізму» (однобожія) ми встановлюємо «монолатрію виключну» (служенє 
одному богови з признаванєм інших). Се служенє відправляється перед божеством, що зветься Ягве (Ягу, Яг) і вважається 
оборонцем Ізраеля. Значінє сеі назви нам незрозуміле і про 
походжінє єі роблено всякі дивовижні гіпотези, але вона являється вже як частина деяких імен Сауловоі і Давидової родини поруч з іменами Ваал (пан), Малек (царь) і Ель (бог), що 
ми вважаємо назвами родовими і почесними наданими Ягве. 
Божество означалось теж назвами Адон, Адонаі (владарь) і часто теж уживаним словом Елогім (бог); многа форма (pluralis) 
сього слова неслушно була ставлена яко доказ політеізму. Ягве 
поклонялись по ріжних численних святинях не однакової поваги; то були більш чи менш розкішні будови по великих містах, убогі захисти з каміни або намети з грубих тканин або 
шкур по селах. Повага духовенства належного до сього богослуженя залежала, як і слід, від поваги святинь. В ріжних святинях Ягве було певне число річей, завжді однакових: вівтарь 
призначений для подарків, жертв крівавих або зложених 
з перших овочів земних; камінні стовпи або колонни, де запевне були написи про закладини святині, про яке явленє або 
знак божий, задля яких повстала святиня; деревяна щогла або 
стовбур з дерева без віток, званий ашера, — значінє сього слова 
невідоме не вважаючи на численні гіпотези; великі дерева для 
захисту від сонця; врешті огорожа. Кожна в сих святинь займала більш або менш велике місце, частійше на горі або на сугорбі не далеко від осередка міста або навмисне для того висипаній могилі; звідси запевне і назва таких місць богослуженя 
«бамот», високости, високі місця. Але ми досі не звернули уваги на те, що власне було найбільш поважаною річею в святині, 
принаймі в головних місцях богослуженя: маленька будівля 
з каменя, або наметець із шкур позшиваних до купи, де стояв 
сімвол або постать божа. Ми напевне знаємо, що в Дані і в Бетелі (Віфілі) покланялись Ягве в постаті вола вилитого з золота; се названо досить недоладно «золотим телям»; в Єрусалимі 
йому покланялись в постаті змія. Часто є спогад про статуі 
пророчі, звані ефодами; священник питав йіх, коли треба було 
знати, чи божество благословляє чи ні певний поход або діло. 
Оракул на питанє священника, здається, мав відповідати: 
так чи ні; сей «вирок святий» спогадується в пригодах Саула 
і Давида. Є також річ і про скрині та скриньки, де, можна думати, ховався який дорогий камінь надзвичайно великий, сімвол 
прихильного божества, ознака якоі-небудь божоі прикмети, 
сили, влади, прозірливости, мудрости і т. і. Подібна скринька 
оздобляла святиню в Сіло; єі понесли на війну і там єі захопили Філістинці. Пізнійше, через дуже одважну і надто спірітуалістичну переміну поглядів, в скриньку, що займала почесне місце в єрусалимському храмі, положили камяні дощечки 
(скрижалі), де були написані десять заповідів, найвисший вираз божоі волі. З головних міст богослуженя давнього періоду 
згадуються Сіло, Сіхем, Бетель, Дан, Хеврон, Вірсавія, Гаваон, 
Галгала, Міцпа; пізнійше закладини сих міст надавали Авраамови, Ісаакови або Якову; Давидови надавали першу думку про 
єрусалимський храм, а Соломонови єго збудованє; отже сей 
храм уважався не таким давнім, як тілько що названі святині. 
Нікому не спадало на думку, що нібито Бог національний хоче 
приймати хвалу і жертви тілько в самому єрусалимському храмі; се вже аж після вавилонського полону єрусалимське духовенство задумало обявити безперечним виключне право, що 
в дійсности вийшло з обставин. Богато святинь було в звичайі 
в часи до полону, і ті біблійні письмовці, що ганять сей звичай 
і кажуть, ніби на високих місцях служили не Ягве, а богам чужих народів, впали в дивну помилку під впливом нових установ, що стали вже звичайними для них. Всі оті святині були, 
кожна в визначену пору, місцем збору околичноі людности; часом до головних із них люде ходили на прощу і збирались туди 
з цілоі краіни. В час великих рокових свят, коли приносились 
жертви, там робились церковні бенкети, де веселощі не були 
заборонені. Найбільш відомим святом в давні часи, здається, 
було свято збору винограду або курінів (наметів, шатрів), що 
означало кінець польових робот. Тоді водили святі танки і свято справлялось бучно і весело.
Тут ми звели до купи, дякуючи деяким уривчастим відомостям, невичеркнутим при остатній редакціі книг біблейських, 
все що ми знаємо про єврейську релігію в віки до вавилонського полону; є се монолатрія трохи закрашена матеріалізмом, 
але з неі мав вийти монотеїзм значно спірітуалістичний. Ягве 
є народній ізраельський бог; він сприяє свому народови і боронить єго від чужинців-сусідів. Певне, що Ізраеліти не перечили істнованю богів чужих народів; якщо вони й служили 
виключно Ягве, то ніщо не доказує, аби вони вже в ті часи вважали єго Богом, творцем неба і землі, владарем долі всіх народів. Знов же можна спитати себе, до якоі міри могли чужі богослуженя впливати на єврейську народню віру в віки ранійші 
полону? Відомо, що жидівські богослови в перейманю Ізраелем ідолопоклонства від сусідніх народів шукала причини 
єго руіни, полону й вигнаня, так ніби се все було карою завданою ревнивим Богом, розгніваним по правді за своі покинуті вівтарі. Наша думка про се ось яка: вплив, який могли мати 
приклади і спогади місцевого богослуженя, недослідний для 
нас через цілковитий брак доказів; релігія фенікійська, здається, була не на довго заведена в Самарії і Єрусалимі за фенікійських княгинь, але народне богослуженє не було зачеплено. 
Теж саме було й з божницями, де колоніі аммонітська, едомітська та моавітська в Єрусалимі служили своім національним 
богам. Тілько в VII ст. до Р. Х. бачимо, що запровадився звичай 
«проводженя через огонь», але той Молех,
 в чию честь робилось те проводженє, був, здається нам, скорійш якийсь злий 
дух, ніж аммонітський бог Молох. Все що говориться про служенє небесним світлин, треба віднести до пізнійших часів, 
після полону. Що до ворожбитства, то воно певне у всі часи 
було поміж людом, але звістки, які дійшли до нас про него, належать теж до часів відбудованя.
V. Релігійні встанови жидівські
Після півстолітя якогось перериву в релігійному житю настав 
новий тіп єго — юдейство. З гусениці вийшов метелик. Найперше вражає нас, що вся діяльність, весь інтерес збираються коло єдиного місця, єрусалимського храма, і цілий народ 
управляється і тримається єдиним «Мойсеевим законом». На 
місце безлічі святинь розсипаних скрізь настало єдине місце 
для служби божоі і жертв. На великій террасі, займаючій значний правильний чотирокутник, що здіймається понад Кедронською долиною в східній частині Єрусалиму і тягнеться 
від півночі на полудень, стояла будова з дверима на схід; се 
була та святиня, куди новий Ізраель скликався в певні стало 
визначені часи. Храм, що, як казали, був збудований за Соломона, зник; однак він може вважатись за зразок храма, а ті розповіді, які дійшли до нас про нього, скоріш виражають сподіваний ідеал аніж спогад минулого. У привиді, поставленому 
під іменем Єзекііла, являється такий самий тіп святині, і се показує, що вона відповідала бажаням відновителів жидівських. 
Храм той був, або мусів би бути простокутником в 30 метрів 
завдовшки, 10 завширки і 10 заввишки. Спереду, на схід, стояв 
портик, вежа або пілон в 60 метрів заввишки. Святиня ділилась на двоє запоною; в задній половині, що звалась дебір, 
завдовшки і завширшки 10 метрів, мала стояти свята скриня, де ховалися скрижалі закона; в передній половині, що звалась гекал, — 20 м завдовшки і 10 завширшки, — містився стіл 
з хлібом для приносів («предложенія»), раз-у-раз переміняним 
і свічник на сім свічок. Обидві сі хати були цвяховані золотом і оздоблені різьбою, штучно вирізаними квітками, овочами і херувімами; сі херувіми були люде або звірі, мішаноі вдачі 
(hybrides) постаті, котрі буцім то тримають божий престол. 
Вони мали крила і чотири голови: людську, львину, волову 
і орлину; се були знаки (сімволи) божих прикмет (аттрібутів); 
дивлячись на них з боку, в профіль, видно було тілько львину, 
і людську голови; ноги у херувімів були з воловими копитами, 
а руки людські. В Соломоновім храмі стояли б то ще й дві мідяні колони штучноі роботи; невідомо чи були вони і в відбудованому храмі. На чільному місці в храмі був поставлений 
головний вівтарь і величезний мідяний басейн, що служив 
для обмивань (очищень) і тримався на дванацяти постатях 
волів. Менші басейни, дотепно поставлені на колесах, служили для ріжних потреб у храмі. Огорожа оточала двір з оселями 
і складами. За разом були зроблені дві великі переміни: перша, що була встановлена єдність святині замісць численних 
місцевих святинь, як то було в звичаю в давні часи; друга, що 
скасовано матеріальні образи божества, і той хто ввійшов би 
в дебір, у «святая святих», не знайшов би там ніякого образа 
Ягве, тілько скриню золотом цвяховану, оточену сторожею 
з херувіміви — образи тих, що в небі тримають престол божоі 
величности, а в скрині сховані скрижалі з заповідями.
Окрім жертв і дарів, що приносились що дня в єрусалимському храмі по заведеному порядку служби божоі і входили 
в повинности набожних людей треба одрізняти ще окремо 
встановлені свята: субота, що святкувалась щотижня; новомісячне свято, що припадало на молодику; потім четверо великих рокових свят: 1) Свято Паски (Песах, властиво перехід) 
або свято неквашеного хліба (без дріжджів), — воно уважалось 
святом спогаду про вихід із Єгипту; 2) свято Тижнів або Жнив, 
що тепер зветься у нас Зелені Свята; 3) свято Наметів або Курінів, що припадало на осінь; 4) врешті святочна, надто урочиста одправа — день Спокутуваня, йом Кіппурім. Увесь нарід 
скликався до Єрусалиму на великі рокові свята Паски, Тижнів 
і Наметів, або мусів принаймі бути заступлений мущинами з кождоі родини. Расін доповняючи Біблію не помилився, 
кажучи, що «священників для жертв не доставало», і справді 
Йосиф Флавій та інші розказують, що натовп людей в Єрусалимі був часами страшенний, і що коли б навіть кожний хотів 
слухати вимог закону первісно встановленого для Єрусалиму 
і єго околиці, то через тісноту не міг би, хоч і при найліпшому бажаню. Що ж казати про дивні вимоги духовенства, аби 
над кожною жінкою відправлялись очищаючі церемонії після 
всіх натуральних актів єі організму? В сьому як і скрізь теорія 
доходила до нісенітниці і вимагала нестерпимих, неможливо 
тяжких звичайів.
Ми не будемо розводитись тут над подробицями приношеня жертв, що були надзвичайно складні, але мусимо відзначити поважне становище, яке зайняли єрусалимські духовні. Від 
властивих священників або жерців одрізнявся ще нижший 
стан прислужників, званих Левітами; жерці і Левіти в купі 
мали претенсію складати осібну касту, і при помочі дивноі 
вигадки пробували виправдати свій забаг, здумавши племя 
Левііне, що ніби то був якийсь Леві син Якова от як Юда, Веніямін та Йосиф (Єфрем-Манассія); родина, що займала найвисші церковні уряди, заявляла крім того, що вона походить від 
Аарона, Мойсеєвого брата. Нема чого й казати, що се не має ніякоі історичноі основи, а єсть тілько доказом безмірноі пихи 
духовноі старшини. Все духовенство ділилось на касти, служба відправлялась дуже педантично; трудно повірити, до яких 
дрібниць доходили приписи для ріжних способів приношеня 
жертв, а недотримуванє йіх наражато на великі кари жреців 
та й самого Ізраеля. Храмовий етікет, коли б приймати його 
серіозно, був би постійним гнетом для релігійного почутя. 
Правду кажучи, набожність і щире поклоненє стоять немов 
оддалік, і при читаню книг Виходу, Левіт і Чисел, де встановлені права і повинности храма, нас обгортає прикре почутє, ненов зі свіжого повітря вступаєш в тюремну задуху. Так 
завжді одбивається матеріалізм і формалізм релігійний; Ізраель Закона — се темниця.
На щастє релігійне житє знаходило собі ще й інший вихід, 
власне «пророцтво». Серед розміреного богословства і дрібного матеріалізму єрусалимського духовенства «пророки» 
являються мов середньовікові проповідницькі братства. Се 
елемент незалежний, йому доступні потреби душі і пориви 
совісти. Богословська традиція, що тілько недавно стратила 
вплив на новітню Европу, бачила в пророках тілько віщунів 
надприродніх прояв, що обявляли людям будущий прихід 
Мессіі і відгадували навіть умови, при яких він мав появитись. 
Ся теза, неможлива до утриманя, була покинута, і критичні 
школи в Німеччині та Голандіі виставили думки основані на 
глибокому досліді текстів, та все ж тих думок не можна приймити без чималих змін. По новітній критиці пророки складали певне згромадженє (корпорацію), що повстало ще в часи 
займаня Палестини Жидами; члени єго посвячували себе обороні великих моральних і релігійних ідей, що проймали віру 
ізраельського народу. Навчаючи про громадські повинности, 
правду, милосердє, поміч скривдженим, пророки були немов 
оборонцями громадськими (трібунами публичними). Як се 
сталось? Внаслідок головноі доктріни, що вони визнавали, по 
якій народ ізраельський мав бути щасливим під умовою цілковитоі покірности божим наказам. Пророк ввертається більш 
до цілоі націі ніж до якоі окремоі людини; поза злочинствами 
людини йому ввижаються погибель або ратунок народу. На 
місце віщунів, несвідомих речників божоі мови, критика новітніх шкіл поставила гурт людей, пройнятих високим почутєм, борців проти лицемірства, обрядовства і кривди, людей 
з глибокими моральними переконанями. Сі погляди треба 
уважно провірити раніш ніж прийняти йіх без ваганя. Перш 
усього те, що можна назвати «пророчою темою», є виплив думок людей, що жили після полону; тілько учені часів відбудованя могли виробити філософський історичний погляд, що 
єсть власне основою пророчоі проповіді і складається з трьох 
таких тісно сполучених між собою положень: 1) Ізраель запанував над Ханааном черев божу ласку; 2) Ізраель був вигнаний 
в Ханаану за своі злочинства; 3) Ізраель вертається в Ханаан, 
показавши щире каяттє. Отож ся тріологія і єсть грунтом пророчоі проповіді, а з сього виходить, що пророцтво не належить 
до часів ранійших від полону, але що воно як раз пристає до 
часів після полону (V–ІІІ вв. до Р. Х.). Тілько, — і се власне збило 
з дороги критику, — пророки біблійні, при помочи часто надуживаного способу у жидівських письмовців, поставлені в інші 
дати, аби йіх проповідь набрала більшоі поваги показуючись 
під маскою осторог, вимовлених давніми людьми і потверджених подіями. Новітня критика зробила помилку не тілько тим, 
що боронила давність пророчих збірок, — се кидало непевне 
світло на поводінє таких людей як Єремія, що знеохочують 
оборонців і сливе зраджують свою краіну, — але й тим, що ставила пророка в противність жерцеви, немов сперечників межи 
собою, тим часом як вони були, не вважаючи на деякі конечні 
сперечки, двома формами релігійного духа ізраельського, з одного боку чутливого і одважного, з другого дрібного і боязкого.
Поєднанє сього подвійного напрямку ми бачимо в книзі 
Второзаконія: там ідея божества виражена з надзвичайним 
спірітуалізмом, мова там проречиста і ніжна, безмірно чула 
скрізь де борониться справ чужинця, сироти і вдови, але раптом вона переходить в якийсь богословський нестям, боронить єдність святині, проповідує варварські, бридкі, образливі способи для знищеня єресів. Коли що можна назвати 
справжнім самоцвітом юдейської віри, то се Десять Заповідів, 
хоч і там дух відокромленя пробивається в спогаді про вихід 
з Єгипту, і попівська дрібність в установі суботи. При всіх отих 
уймаючих прикметах, — де ми можемо вказати в давньому 
Сході, в Греціі чи в Римі, релігію, що виражалась би в десяти 
пунктах, при тім же щоб більшість сих пунктів були скорійш 
соціальні, ніж навіяні чисто релігійним інтересом? Пробувано шукати в теперішньому тексті «десяти Заповідів» первісного твору, що походить з часів початку Ізраеля, але якогось 
скутку можна було досягти тілько пошматувавши самим самовільним способом сей надзвичайний документ.
Національний бог давнього Ізраеля стався «Богом, що створив небо і землю» і він не піддається ніякому матеріальному 
представленю, бо просторінь, що ділить творця від єго створіня, занадто велика. Одно кидає на нього тінь, з погляду новітньоі філософіі, що розуміє тілько Бога однаково прихильного до всіх народів, се власне та гордовита претенсія Ізраеля, 
ніби то він єсть народом вибраним з поміж усіх. Духовний 
універсалізм десяти Заповідів і книги Второзаконія робить 
все таки між Ізраелем з іншими народами ріжницю, вражаючу наші новітні ідеі про вільність совісти; пута відокромленя 
і виключности все зостаються. Під горою Сінаєм (або Хорівом) 
зроблена умова, що сприяє жидівській націі на шкоду іншим. 
Відносини Бога до ріжних націй не однакові; є між ними упрівілейовані, і ми не можемо без протесту терпіти таку нерівність обходженя. Запевне Ізраель охочо відчиняє всім людям 
двері єрусалимського храма; він допускає всіх до найвисшоі 
правди і бажав би уділити єі всім іншим народам? Думка про 
релігійну пропаганду пробивається часто в біблійних книгах; 
часом вона виражена з проймаючою, високою красномовністю. 
Ізраель одкриває своі обійми людям з родини Сіма, всім, хто 
обявляється від Яфета, і кличе йіх визнавати вкупі з ним правдивого Бога. Тут основа тієі «мессіянськоі надіі», що мала таке 
велике значінє незадовго до христіянства.
Приємно було уявляти собі велику революцію, що має встановити по всій землі укінчений лад і нерухомі закони. З початку ворожі Ізраелю народи, заздрі на єго добробит, даний йому 
Богом в надгороду за єго щире каяттє в минулих гріхах, мають сполучитись і зробити остатній напад на Єрусалим. Але 
Бог при помочи Помазанника або Мессіі, сина Давидового 
і голови воскресшого народу, має знищити ворогів. Праведні мають воскреснути, аби заживати втіх нового житя, а лихі 
мають бути засуджені на довгу муку. На врочистому суді, що 
має бути остатнім, Страшним судом, Бог завдасть тяжкі кари 
неприятелям свого народа, але розкаянних помилує. Ізраель, оточений громадою привернутих до правоі віри народів, 
буде вічно світлом і славою світа. Прівілейі Сінайськоі умови 
будуть розширені на всіх людей. Змагаючись з установленєм 
мессіянськоі ідеі, вироблялись думки про посмертне житє. До 
III ст. до Р. Х. Жиди признавали тілько одну форму продовженя земного житя в темному підземному місці, в пеклі чи в царстві тіней (Шеоль). В II ст. до Р. Х. виявляється і дуже хутко стає 
популярною ідея про воскресенє мертвих, з обіцянками вічного житя для добрих і безконечної кари для злих. Віра в ангелів 
і злих духів прийняла укінчену форму і була освячена навіть 
обрядами, так напр. злий дух Азазель спогадується при великому святі Спокутуваня. Ворожбитство, не вважаючи на обрядові перешкоди і спірітуалізм пророчих писань, було, здається, дуже розширене межи людом. Є ще одна обставина, що 
надала осібний характер жидам в новійші часи і разом з тим 
найбільше придала йім живучости національної. Се установа 
сінагог, де читається Біблія з поясненями і з супроводом співів. 
Так відновились, в очищеній формі, місцеві богослуженя, що 
було згинули через виключне панованє єрусалимського храма; вони відновились позбувшись звичаю матеріальних жертв 
і стали на місце храма після зруйнованя єго Римлянами. Пізнійше з сінагог вийшло чимало христіянських церков.