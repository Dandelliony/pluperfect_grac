Біблія 
або книги Старого Завіта
Іменем Біблії, — (слово се значить книга і походить з грецького) називають збір сьвятих жидівських книг, що приняті під 
сею самою назвою і християнами.
І. Зміст Біблії
Біблія з’являється нам у двох досить відмінних виданях: єврейська Біблія і грецька Біблія. Єврейська Біблія мав три великі 
розділи: І. Тора (Thorah) або Закон, що теж зветься книгами 
Мойсеєвими або П’ятикнижєм; ІІ. Небіїм (Nebyim) або Пророки; ІІІ. Кетубім (Kethoubim) себто писанє. Сі три відділи мають у собі ось які книги: Тора або Закон має п’ять книг: 1) Битіє; 
2) Вихід; 3) Левітів; 4) Числа; 5) Второзаконє. Небіїм або Пророки мають шість так званих перших пророків, потім 15 книг 
так званих остатніх пророків, разом 21 книга; ось їх реєстр: 
6) Ісуса Навина (Josue); 7) Судіїв; 8) перша книга Самуіла; 
9) друга книга Самуіла; 10) перша книга Царств; 11) друга книга Царств; 12) Ісайя; 13) Єремія; 14) Єзекіїл; 15) Осія; 16) Іоіл; 
17) Амос; 18) Авдій; 19) Іона; 20) Міхей; 21) Наум; 22) Аввакум; 
23) Софонія; 24) Аггей; 25) Захарія; 26) Малахія; останиї 12 
книг можуть уважатись за один том, тоді твори остатніх пророків мають складатися з 4 книг. Кетубім або Писаня мають 
13 творів: 27) Псальми; 28) Притчи; 29) Йов; 80) Пісня Пісень; 
31) Рут (Ruth); 32) Плач Єремії; 33) Еклезіаст; 34) Естер (Esther); 
35) Даниїл; 36) Ездра; 37) Неємія; 38) перша книга Літописів
(Chronica) або Параліпоменон; 39) друга книга Параліпоменон. Усіх разом 39 книг.
Моріс Верн 565
Грецька Біблія, себто виданє Біблії, зроблене в давні часи 
для Жидів, що говорили по грецьки, прийнята й християнською церквою, має ті самі книги, лише в іншому порядку 
і з чималими додатками: сі додатки часом доповняють текст, 
а часом становлять цілі нові твори. Ми спогадаємо тут ось які 
зміни в порядку книг гебрайської Біблії: Рут поставлена після 
Судіїв; дві книги Самуїла і дві книги Царств злучені під назвою чотирьох книг Царств; книги літописів або Параліпоменон, Ездри й Неемії поставлені зараз після Царств, а після 
них стоїть зараз Естер; книги властиво пророчі відсунені на 
самий кінець, а на їх місце поставлені головні Писаня, власне 
Йов, Псальми, Притчі, Еклезіяст і Пісня Пісень. В зборі властивих пророків видно, що Даниїл стоїть після Єзекіїла, а Плач
єсть немов продовженєм книги Єремії. Додатки до Естери
і Даниіла змішані з самим текстом сих книг. Кілька книг невідомих єврейській Біблії вставлено в ріжних місцях: (40) Товія і Юдіти після Неємії, (42) книга Премудрости Соломона
і (43) Екклезіястик після Пісні Пісень; (44) Варух після Єремії, 
врешті (45 і 46) дві книги Макавеїв після Малахії. Всіх разом 
47 книг. Сі розділи і порядок зостались взагалі ті самі в (латинській) Вульґаті і в нових перекладах Біблії з тією невеличкою 
відміною, що протестанти ставлять частійше окреме книги 
другого канону, себто ті книги грецької Біблії, яких нема в єврейській. Взагалі поділи, про які ми тілько що говорили, можна звести до таких головних назв: 1) закон; 2) історичні книги; 
3) поетичні книги і книги премудрости; 4) пророчі книги.
Кожній з сих 46 книг у нас будуть присвячені окремі статі. 
Тут ми маємо тілько дуже коротко характеризувати їх, так 
щоб можна було здати собі справу про зміст Біблії. Щоб се зробити, ми приймемо такий спосіб класифікації, який найбільше уживається в новітні часи, послугуючись працею біблійної 
критики. Біблійні книги можна розділити на чотири круги:
І. Історичні книги — се книги Судіїв, 1 і 2 Самуіла, 1 і 2 
Царств, Ездри й Неємії, 1 і 2 Параліпоменон, 1 і 2 Макавеїв; 
ІІ. Книги Закону або Початків — се 5 книг Мойсеєвих, книга Ісуса Навина (Josue); ІІІ. Пророчі книги, — се книги Ісайї, Єремії, 
Єзекііла, Даниіла; 12 Малих пророків; IV. Книги поетичні 
і книги премудрості — до сих належить Псальми, Притчі, Йов
і решта біблійних книг.
І. Історичні книги оповідають історію Жидів, починаючи 
з того часу, коли вони оселились на палестинській землі. Книга Судіїв показує нам жидівський народ серед ріжних чвар, 
коли ще не встановилась упорядкована держава; книги Самуіла розповідають нам, як Саул дійшов до царського стану, 
дякуючи прихильності пророка Самуіла, потім доводять розповідь до остатніх часів царя Давида, що настав по Саулі; книги Царств оповідають про вступлення на трон Соломона, про 
царювання його, далі все дуже коротко — окрім уступів про 
пророків Ілію та Єлисея — оповідається про долю двох царств, 
Ізраеля або десяти колін і Юди, до зруйнованя Юди Халдеями (588 до Р. Хр.). По хронольоґії, яка вживається в сих книгах, 
можна б подумати, що перші події згадані там відносять ся до 
часів коло 1500 року до християнської ери, але є поважні причини до того, щоб сю дату знизити значно і дійти до 1100 р. Висше згадані книги, се одинокі джерела, з яких ми можемо собі 
скласти яке-небудь понятє про стародавні часи жидівської 
історії, або про долю давних жидівських царств (від 1100 р. 
до Р. Хр. до 588 р. до Р. Хр.). Ми бачили, що єврейська Біблія заводить ci книги в рубрику «перших пророків». Ся назва об’ясняється тим, що в сих книгах панує улюблена теза пророчих 
писателів, по якій щастя чи лихо народа залежить від його 
вірности національному Богови. Всі разом сі книги, що власне 
складають один твір у кількох томах, відзначаються догматичним поглядом на речи, і погляд сей проведений скрізь систематично; в кожну хвилину одначе з’являються таємничі 
особи, «пророки», органи божої волі, що провіщають Єреям 
остатню руїну, сираведливу кару за їх провини проти релігії й моралі. Цілий твір можна б назвати проповідю про те, як 
Жиди отримали з божої ласки благодатну країну, потім утратили її по своїй вині, не вважаючи на численні остороги. Відомо, що після полону або вавилонського вигнаня Жиди, під 
протекциєю або принаймі при толєранциї перських владик, 
Моріс Верн. Біблія або книги Старого Завіта 567
спромоглися відновити в Палестині сталий лад. Книги Ездри 
й Неємії дають нам деякі покази, на жаль досить невиразні, на 
сі події, що належать до кінця VI ст. і до всього V ст. до нашої 
ери. Книги Паралімоменон дають короткий звід давної історії і початкїв житя нациї в формі генеальогічних реєстрів потім коротко розповідають про долю Єрусалима і юдейського 
царства до часів полону, звертаючи особливу увагу на справу 
культа. Се немов би нове виданє давної жидівської історії, написане з погляду духовенства і столичного попівства. Книги 
Макавеїв оповідають про повстанє Макавеїв проти царя Антіоха, що були в другому століті до нашої ери і закінчились відновленєм крайової держави, незалежної від чужинців.
ІІ. Книги Закону або Початків се ті, що звичайне ставляться завжди з самого початку Біблії. Їх називають Мойсеєвими 
книгами або П’ятикнижєм; новітні люди уважають відповідним долучати до них і книгу Ісуса Навина, тоді се виходить 
твір в шести книгах або Шестикнижє. Шестикнижє описує 
давну долю прадідів жидівської нації, починаючи не тілько 
з патріархів Авраама, Ісаака та Якова, але від самісінького початку світу і людей. Се дає надзвичайно широку картину, бо 
Ізраель з’являється центром і підвалиною всеї світової історії. Звідси Боссюе мав зробити тілько один крок, щоб дійти 
до плану всесвітньої історії. Шестикнижє оповідає надто докладно про те, як власне жиди вийшли з Єгипту під проводом 
Мойсея, потім про їх пробуванє біля гори Синаю, де Бог дав їм 
повний закон через сього самого Мойсея, потім про завоюванє 
краю ханаанського Ісусом Навином. З шести книг п’ять віддані сій темі. Шестикнижє отже єсть епопея початків нациї, 
а в неї вставлено повний збір законів громадських і обрядових. Се можна так звести в одно реченє: Як Бог дивно справдив 
обіцянку, дану патріярхови Авраамови, і дав його нащадкам 
у власть ханаанський край, щедрий і чудовий дарунок божий.
ІІІ. Властиві пророчі книги складаються з промов до люду, 
що говорили при певних обставинах сьвяті промовці, речники божі, «пророки». Сі промови розвиваються завжди на одну 
тему: жидівський народ, покидаючи національного Бога для 
чужих богів, іде до своєї погибелі; проте ж Бог, по свойому 
милосердю, згодився помилувати невеликий гурт і той гурт 
стане коренем нового Ізраеля. Новий Ізраель буде щасливий 
і славний за свою слухняність божим наказам; він побачить, 
як чужі народи приймуть його культ і його Бога. Коли ж розібрати кожну книгу окремо, то видно, що Ісаія, сучасник царя 
Єзекії (друга половина VIII ст. до нашої ери) віщує в першій 
частині своєї книги (гл. І–ХХХІХ), що царство Юдине витримає напад Асирийців, а потім упаде перед халдейським паном, 
але з надією на славне відродженє, а в другій частині книги 
(гл. XL–LXVI) милосердє національного Бога визволяє божий 
народ із вавилонського полону і поселяє його знову на палестинській землі; ми бачимо, що Єремія, сучасник Йосиї й останніх володарів юдейських (кінець VII ст. і початок VI ст.) 
старається впевнити своїх сучасників, що даремна буде всяка 
оборона проти Халдеїв, слуг божої помсти, і що красше здатись на волю божого промислу, бо він напевне після часу тяжкого досьвіду підведе знову свій народ із руїни: — бачимо, що 
Єзекіїл, що належить до першої половини VI ст. (час полону), 
показує в минулому зруйнуванні Єрусалима і в вавилонському полоні кару, що завдав національний Бог за ріжні проступки; але прощеня настане і пророк укладає вже пляни для відбудованя церкви, культу і народу на палестинській землі. 
Даниіл, віднесений теж до часів полону (VI ст. до нашої ери), 
показує нам у цілому ряді образів долю жидівського народу 
аж до часу реліґійних утисків Антіоха Епіфана, з яких народ 
мав вийти вірним і переможцем; 12 малих пророків, кождий 
в свойому часі і в свойому крузі, від VIII до V ст. прикладають 
до сучасних їм з’явищ ті самі рациї, мішаючи картаня з надією.
Книги поетичні і книги мудрости всі досить розмаїті. 
Книга Псальмів, се збірник 150 поезий, взагалі коротких, реліґійних гимнів і справжніх церковних співів; в наголовку 
більшої частини сих поезий стоять імена авторів, найчастіше 
Давида. Йов, се велична поема, в якій автор виступає проти 
ідей про справедливе розділенє щастя й нещастя між людьми 
по заслузі. Пісня Пісень, се пісні про коханя; Плач Єремії — 
Моріс Верн. Біблія або книги Старого Завіта 569
елєгії на руїну Єрусалима; до них можна зблизити книгу Варуха, що має в собі ріжні реліґійні науки. Книги мудрости складаються з Еклезіяста, книги Премудрости Ісуса сина Сірахового (Ecclesiastique) і книги Премудрости Соломона. Врешті 
можна зібрати до купи чотири книги: Рут, Естер, Товія і Юдіт, 
що оповідають про ріжних людий, надто жінок, як вони через свою побожність та відвагу виходили з найтруднійших 
колізий і навіть визволяли жидівський народ із розпучливих 
обставин.
Класифікація, яку ми вказали, здається найвигіднійша 
при розборі ріжних книг; вона не ломить принятих звичок 
і дає такі ґрупи, що їх легко обійняти поглядом. Почавши з історичних книг можна собі відразу знайти ґрунт, на якому має 
розвиватись історія літератури. Все ж ми спогадаємо тут дуже 
дотепну і багато в чому добру класифікацію, приняту Ед. Райсом у його великій праці «La Bible». Сей учений розділив 
Старий Заповіт на сім частин: 1) Історія Ізраеля від завоюваня 
Палестини до полону, що відповідає книгам Судіїв, Самуіла
і Царств; 2) Пророки поставлені в хронольоґічному порядку 
(окрім Даниіла та Йони); 3) Сьвята історія і Закон (П’ятикнижіє та Ісуса Навина); 4) Церковна літопись Єрусалимська, 
себто книги Паралімоменон, Ездра й Неємія; 5) Поезия лірична, що складається з Псалтиря, Плачу і Пісні Пісень; 6) Фільософія реліґійна і моральна, куди входять книги Йова, Притчі, Еклезіаст, Премудрости Іс. сина Сірахового, Премудрости 
Соломона, потім під спеціяльною рубрикою моральних оповідань Йона, Товія, врешті Варух; 8) в кінці література політична і полємічна, що складається з Рут, 1 і 2 книги Макавеїв, 
Естери і Юдіти.
ІІ. Складанє Біблії
До якого часу, до яких обставин, до яких авторів можна віднести складаня кожної біблійної книги, ріжних збірок або натуральних ґруп, визначених нами, врешті цілого збірника такого, яким він дійшов до нас? На сі ріжні питаня давались 
і даються дуже неоднакові відповіди. Коли спитати традициї 
синаґоґи, що була загально принята, окрім деяких подробиць, 
християнською церквою, то ось картина ріжних походжень: 
П’ятикнижє, окрім 8 остатніх стихів, де оповідається про 
смерть Мойсея, єсть твір Мойсея; книга Ісуса Навина окрім 
5 остатніх стихів, де йде річ про смерть сього героя, єсть твір 
Ісуса Навина. Автор книги Судіїв — пророк Самуіл; над книгами Самуіла працювали по черзі пророки Самуіл, Гад і Натан; 
над книгами Царств пророк Єремія. — Книги Ісаії, Єремії. Єзекіїла, Даниіла і 12 малих пророків мають авторами тих людей, 
чиї імена стоять у наголовку. Псальми походять від ріжних 
письменників, але по більшій части від царя Давида; цар Соломон єсть автором Притч, Еклєзіяста і Пісні Пісень; Йов як і П’ятикнижє походить від Мойсея; Рут уважається додатком до 
книги Судіїв і Самуіла; Плач Єремії, Параліпоменон і Ездра — 
твори Ездри, а книга Неємії — твір Неємії; Естера уважається 
працею великої синаґоґи, ученого товариства часів відбудуваня (Restauration). Легко завважити, що ми залишили тут книги, властиві лиш грецькій Біблії; в справі їх походженя панувала завжди чимала вільність присуду. Врешті загальний збір 
книг Старого заповіту був упорядкований заходом Ездри, великого реставратора юдейства в V ст. до нашої ери.
З більшою частиною сих тверджень не згоджується школа сучасної екзеґетики. Від ста літ було положено чимало праці з початку в Німеччині, потім у Голяндії, в Анґлії, у Франциї 
на виясненє питань про походженє і складанє сьвятих книг. 
Головний результат сих довгих і детальних дослідів єсть той, 
що тепер уже не можна уважати традиційних тверджень за 
справді наукові. Се твердженя емпіричні і практичні і можуть 
бути затримані лиш на стілько, на скілько їх потверджує дійсно зміст книг. Коли дослідити причини, чому традиция прийшла до ріжних своїх висновків, то побачимо таке: традиция 
вдоволилась тим, що віднесла цілу серію П’ятикнижя і історичних книг до того, хто виступав в них головною особою, 
а де такого чоловіка бракувало, то до якої иньшої славної людини, яка стояла найблизше до певних подій. П’ять книг про 
Моріс Верн. Біблія або книги Старого Завіта 571
Мойсея (libri de Moyse), стали ся libri Moysi, книги Мойсеєві; 
книга Ісуса Навина занята оповіданєм про діла сього героя, 
і от вона була зараз надана йому. Книга Судіїв не могла бути 
наданою жадному з людий, виведених у ній, тоді вибрано Самуіла, що настав безпосередно по останньому з героїв, яких 
події розказано в книзі. Книга Самуіла, де пишеться про сього 
чоловіка, а потім про Давида, уважається твором Самуіла в тій 
частині, де говориться про сучасні йому справи, а далі за авторів уважають його товаришів, що наступили по ньому, Гада 
й Натана, бо їх імена часто згадуються в книзі. Єремія, великий співець смутку, що бачив руїну Єрусалима, мав бути впорядчиком двох книг Царств; не забудьмо, що Жиди звуть усю 
отсю історичну серію першими пророками. В иньших книгах 
імена авторів були по більшій части написані в тексті або в заголовку; традиция обнажилась тим, що приняла їх на віру.
Щоб оцінити безсторонно те, що дає традиция, коли вже 
ми дослідили, що сього не досить, не слід перш усього забувати, що традицийна теольоґія, чи то жидівська, чи то християнська, не має на меті власне навчити нас про походженє 
і складанє біблійних книг; вона найбільше славить і вихваляє їх сьвятість, що робить їх жерелом для доґматів і поживком для побожности. З сього погляду вона потверджує взагалі 
їх автентичність, не придаючи сьому слову дуже докладного 
значіня, і ставши на сьому, не завдає собі клопоту розбирати 
чисто літературні непевности і суперечки, які можуть з’явитись з поводу її тверджень. Так вчинила найперше синаґоґа, 
так вчинила в свою чергу й християнська церква, принявши, 
можна сказати, з заплющеними очима, всі об’ясненя, які були 
їй дані, не піддаючи їх під сувору провірку, вдовольняючись 
тією думкою, що сі об’ясненя дають великий простір теольоґови, щоб построїти доґмати або дати поживок побожности. Тут 
ми додаємо, що ріжні реліґійні громади дедалі все виразніще 
признають літературній та історичній критиці право вільно 
досліджувати складанє і походженє сьвятих книг, аби тілько 
та критика не чіпала потрібної для них незалежности в справі 
доґматів, моралі й культу.
Зібравши всі здобутки праці новітньої критики, можна поставити поруч реєстру традиційних даних зовсім иньшу картину: П’ятикнижє, се не праця одної людини і одного часу, 
воно зложене, чи зібране з писань ріжних часів і ріжних авторів. Тепер уже визначено дати сих ріжних писань і ріжні редакциї, що провадили до теперішнього стану сього твору (п’ятикнижя), але критики не погодились між собою що до числа 
первісних документів, походженя і порядку, в якому вони мусять бути, і щодо змін учинених над ними. Критики уважають, 
що сі писаня ідуть одно по одному досить не рівно, від ХІІІ до 
V ст. до нашої ери; увесь же твір був доведений цілком до кінця 
тілько в сей остатній час (V ст., може заходом Ездри). Автори 
ріжних документів і списків невідомі; книга, вся взагалі, єсть 
анонімний утвір. Книга Ісуса Навина (Josue), кн. Судіїв, Самуіла, дні перші книги Царств — у нашому каноні кн. Царств, — 
се знов анонімні книги і неможливо вказати авторів їх. В них 
увійшли уривки давних творів і кожен із тих уривків не раз був 
змінений та редаґований. Кн. Іс. Навина мусить бути наближена до П’ятикнижя і її остання редакция, так як і П’ятикнижя, 
належить до V ст. до Р. Х.; Судді і 1–2 книги Самуіла дійшли до 
теперішньої своєї форми в VIII або в VII ст., себто до вавилонського полону; книги Царств скінчені в часи вигнаня. Редакция Ездри, Неємії й Параліпоменон мусить належати до невідомого письменника, що жив може за два віки до Хр., у всякім 
разі в двох перших книгах доховались важні автентичні уривки спогадів тих людий, чиїм іменем названі сі книги. Що ж до 
властивих пророцтв, критична школа заховує багато традиційних вказівок, власне у всьому, що належить до питаня про 
автентичність Єремії, Єзекіїла, Осиї, Амоса, Михея і т. і. Але 
кн. Ісаії ділять на дві частини; перша частина (гл. І–ХХХІХ) поряд із автентичними уривками має теж із пізнійших часів багато уривків, приписаних у ріжні дальші роки; друга частина 
(гл. XL–LXVI) належить до часів вигнаня, написана може двома віками пізніще Ісаії. Кн. Данііла написана не в часи полону, а на чотири віки пізнійше, в часи Макавеїв; се можна бачити з того, що їй відома боротьба Птолемеїв і Селевкідів
Моріс Верн. Біблія або книги Старого Завіта 573
і що в ній описано реліґійне лихолітя Жидів за Антіоха Епіфана. Кн. Йоіла та Йони написані в зовсім пізні часи; Захарію 
приписують трьом ріжним авторам. Щодо часу і автора Писань, то тут нема діла з традициєю. Псальми взагалі не можуть 
належати до тих людий, під чиїми іменами вони стоять. Мало 
які з них раньші часів полону; більшість утворена в V, IV, III та 
II ст. до Хр. Автори їх не відомі.
Ні Притчі, ні Пісня Пісень, ні Еклезіяст не є творами Соломона; Притчі — се звід збірок складаних помалу і після вигнаня; дехто стоїть за те, що Пісня Пісень, се досить давний твір, 
писаний раніш вигнаня; навпаки, Еклезіяст повстав у далеко 
пізнійший час, за наступників Александра. Йов, твір анонімний, зачисляється то до часів полону, то до часів відродженя. 
Нарешті щодо книги Рут, Плачу Єремії і Естери нема згоди, 
але автентичними і гідними віри вони не признані. — Зводячи 
все до купи, новітні школи в більшій частині не згідні з традициєю. На місце докладних тверджень і ясно показаних авторів, 
вони становлять дати непевні, — частійше далеко пізнійші 
і дуже часто признають твори анонімними.
На жаль, навіть і сі здобутки коли придивитись їм троха 
близше, не можуть потішити нас своєю певністю; не лише між 
окремими екзеґетами панує доси чимала незгода, хоч усі 
вони запевняють, що ніби йдуть слідом за загальними прінціпами роз’ясненя та досліду власне у всьому, що належить 
до поважного питаня при складанє і походженє головних частин П’ятикнижя, — але й загальні твердженя новітної критики показуються умовними, через те їх можна приймати лише 
дуже обережно. Коли ж почнемо шукати, чого власне бракує 
сим здобуткам, щоб бути певними, то завважимо ось що: новіща екзеґеза не вийшла в своїх дослідах від жадного певного 
і встановленого прінціпу літературної та історичної критики. 
Вона робила все напомацки; показала, правда, поважними доказами, що неможливо триматись традиційних здобутків, та 
проте не могла дати нам ясного понятя про обставини початку й складаня окремих книг і цілих збірок, — на те не ставало 
в неї наукової основи.
Хоч би напр. з П’ятикнижєм! При дослідах над ним дійдено 
хутко до дуже важного, але чисто неґативного вислідка, себто, 
що Мойсей не був його автором; після сього ось уже столітє 
як провадиться справжня китайська ломиголовка, — первісні документи і пізнійші редакції наступають одні по других 
в протягу десяти століть, немов калєйдоскоп; кожний письменник зміняє відносини окремих шматків чисто самоправним способом, очевидячки піддаючись капризу або власному 
вподобаню. Тут не місце показувати, що в сій делікатній роботі цінуваня умов, при яких повстали біблійні книги, конечне 
потрібний суворійший і обережнійший метод, такий, щоб міг 
знайти собі признанє у всякого, хто тілько серіозно бажає здати собі справу про те, як склалися єврейські писаня, які б не 
були його фільософічні та реліґійні вподобаня. Коротко, критична школа зруйнувала давні дати й твердженя, не встановивши міцно нових кадрів для сьвятої літератури.
Щоб осягти більше вдоволяючий результат і щоб він міг 
бути загально принятий, слід установити, звідки починати 
досліди, не починаючи з якого-будь туманного і мало відомого 
часу, куди можна зайти тілько химерною дорогою власної фантазиї, але тримаючись реґресивного методу, себто визначаючи 
такий час, коли твори напевне були вже в такому стані, в якому 
дійшли до нас, потім столітє за столітєм відшукувати обставини, при яких вони могли складатись. Нагадаймо собі для сього 
головні риси жидівської історії. В 70 р. по Хр. жидівська нация 
падає в купі з головним містом під ударами Тита; Жиди та 
християни забирають із собою і розносять по всьому сьвіті свої 
сьвяті книги, себто Біблію. За два віки ранійше (друга половина 
II ст. до X.), Жиди переживши пануваня Персів, а потім наступників Александра, заложили за князів Макавеїв незалежну 
державу. Можна припустити, що Біблія вже за тих часів, була 
зложена в своїх головних рисах, надто в тому, що відноситься 
з одного боку до Шестикнижя (кн. Мойсеєві та Іс. Навіна), з другого боку збір иньших книг (кн. історичні і власне пророчі).
Щодо Писань у таких ріжних між собою числом і складом 
видань Бібліях, як грецька і єврейська, то не можна запевняти, 
Моріс Верн. Біблія або книги Старого Завіта 575
що вони всі з’явились за сих часів, коло 150 р. до X., а тим меньше, 
щоб вони були зведені в збірник. Отже починати досліди про 
повстанє Біблії по нашому треба так: за 150 р. до Хр. Жиди мали 
і вважали за сьвяті книги дві головні частини Біблії: Мойсеїв 
закон і історично-пророчі книги. Берімося тепер дуже обережно до точок, що відносяться до сього подвійного збору. Мойсеїв закон безперечно був книгою «Закону» для Жидів другого 
віку до X. Отже сі Жиди показують характеристичні прикмети; вони виявляють риси социяльного гурту, певної реліґійної 
громади, що відбудувались у Палестині в кінці VI, в V та IV ст. 
до X. Давна історія Жидів ділиться, як ми вже мали нагоду 
згадати, на два періоди, розрізнені глибоким ровом: на період 
давніх царств, сливе від 1100 до 588 р. до X., і період відбудуваня (Restauration) від 536 до Р. Х. аж до 70 по X. Їх розділяє час вигнаня або час вавилонського полону. До полону — се політична 
держава, незалежна, з усіма орґанами властивими її устроєви; 
після полону, се щось наче церковна держава, що доходить через який час до певної автономії, але головно основана на орґанізациї культу та попівського стану, якими вони були в Єрусалимі. Часи давних держав дають нам загальну ідею «держави», 
часи відбудуваня ідею «церкви». Ясно, що Закон, правила горожанської, громадської і реліґійної орґанізациї, які годились 
для одного, не могли підходити до другого. Коли б навіть «Закон» давних царств і пережив страшний перелом полону, то 
він мусів би бути зовсім перероблений для вжитку при зовсім 
иньшому стані річий; так само закон придатний в часи відбуваня, не може бути законом Ізраеля до часу вигнаня.
Коли Мойсеїв закон, списаний в нашому теперішньому 
П’ятикнижю, єсть той закон, в якому Жиди II ст. до X. шукали 
приписів культу і поводженя, то зовсім натурально думати, 
що він єсть твором часів відбудування, бо до тих часів він придається зовсім; тим часом ми бачимо моральну й матеріяльну 
неможливість запевняти, що звід законів, добрий при стані 
річий V, IV і III ст., міг бути зложений за скільки століть раньше, 
напр., в часи давніх царств. Отже ми встановимо, — звичайно 
не як доказану безперечну, річ але як дуже правдоподібний 
здобуток, що «Закон» II ст., списаний в П’ятикнижю, єсть, беручи взагалі, «Закон» часів відбудуваня, що, приходячись до 
обставин сього зовсім виразного періоду жидівської історії, 
він єсть твором тих учених (книжників) часів відбудуваня, 
що взяли на себе працю визначити новій жидівській державі, 
тілько що відродженій з попелу, приписи поводженя й реліґії. 
Так звані Мойсеєві закони заведені, як усякий пам’ятає, при 
помочи дивно щасливої літературної фікциї в епопею Ізраелітів, нащадків Авраама, вирваних національним божеством 
із єгипетської неволі і осажених на ханаанській землі. Нема 
жадної рациї думати, щоб ся чудова оправа була зроблена 
в иньший час, ніж оправлений в неї сам закон. Епопея Початків, ся сьвята чи «золота» леґенда, єсть таким способом працею 
великих теольоґічних шкіл часів відбудуваня, що взялися 
вславити найдавніше минуле нациї, потішити її при неконечне славних сучасних обставинах видовиском дивної божої 
ласки, що покривала її при народженю, — минуле ж давало 
надію на будуче.
Придивімось до сього ближче. Кінець VI ст. до Хр. і протяг 
V ст., наскілько ми можемо знати їх із книг Ездри та Неємії, 
були дуже непридатні для довгої, затяжної роботи, ученого 
та літературного випрацюваня, подрібного укладаня законів, 
яке ми бачимо в П’ятикнижю. Се хіба тільки в початку 400 р. 
могли настати і почати свою працю ті великі школи істориків 
та законників, до яких ми відносимо сей утвір; тільки в той 
час учені гурти могло знайти добрі умови для матеріяльної 
й моральної орґанізациї, конечне потрібної для такої роботи. 
Отже, беручи загально, тілько межи 400 і 250 р. до Х. починається час, коли могло скластися П’ятикнижє, або навіть П’ятикнижє й Іс. Навин, себто Шестикнижє. У всякім разі, дуже 
можливо, що богослови та законники послугувались давнійшими пробами, складаючи спільними силами сей єдиний 
в своїм роді монумент. Новітня критика запевняла навіть, 
ніби вона відріжнила серію документів і може виділити їх із 
теперішнього зводу; вона відносить їх до ріжних часів і думає, 
що при помочи їх можна би прослідити реліґійну и социяльну 
Моріс Верн. Біблія або книги Старого Завіта 577
еволюцию Жидів від X ст. аж до V ст. до Хр. Можна думати, що 
на сьому оснувались великі ілюзиї. Запевне П’ятикнижє має 
в собі уривки писані ріжними авторами, однакові теми переповідаються часто в чотирьох або п’ятьох паралєльних, трохи 
відмінних списках, закони з’являються немов у кількох виданях із очевидними варіянтами (див. П’ятикн.). Але нам здається, сього ще не досить, аби признати істнуванє в одному збірнику книжок зовсім незалежного походженя, що виражають 
державні стани не тільки зовсім ріжні, але, так сказати, супротивні між собою; ми рішучо виступаємо проти такого 
погляду. Якщо традиция порішила, обороняючи єдність 
авторства в творі, очевидно складаному спілкою кількох письменників, то критичні школи погіршили свою чергу, розриваючи безоглядно книги так зв. Мойсеєві, і не признаючи, що 
під довгостями, аномаліями, варіянтами, повторенями, яких 
багато в тих книгах, усе-таки криється міцна єдність думки 
й натхненя.
Раз ми досягли такий результат, раз ми прийшли до того, 
щоб уважати П’ятикнижє й Іс. Навина, по вдатному вислову 
Ед. Райса, за книгу сьвятої історії й закону Ізраеля часів відбудуваня, то нам здається законним шукати, чи нема там яких 
уривків із творів писаних ранійше вигнаня; але ми гадаємо, 
що через брак рішучих доказів треба бути надто обережним, 
визначаючи дати, що могли б нас перенести раптом з IV ст. 
у VII ст., себто в час ранійший полону. Щодо серії історичнопророчої, то ми тримаємось такого самого способу. Ми допускаємо, що збір сих книжок був зложений, таким як ми його маємо, в 100 або 150 р. до Х. Тоді ми питаємо себе, чи буде більш 
до правди подібно, коли відносити початок його до IV і III ст., 
чи коли уважати його за твір початий далеко давнійше, в VIII, 
VII та VI ст.? Почнімо з історичних книг. Сі книги, як то в них 
самих говориться, брали основу з давних джерел, але розказували долю давних царств доктринальним та доґматичним 
способом, показуючи як Ізраель зопсував чудове положеня 
і сам себе згубив, не послухавши божих наказів. Запевне учені часів відбудуваня так і повинні були розуміти і викладати 
історію минулого. Трудно здумати, щоб ся цільна картина 
могла бути змальована перед полоном або серед лихолітя та 
непевности, в часи полону, мало вигідні для такої літературної праці; але дуже натурально виходить, коли приняти, що 
заховані політичні літописі могли бути осиовою, що се була 
робота учених шкіл, що докладали своїх думок до спогадів минулого, аби вивести з них науку вірності для вжитку сучасних 
людий. І тут теж видно, що авторів було кілька; улюблені теми 
трактуються раз-по-раз по черзі, але східна історіоґрафія власне любить такий спосіб описуваня і було б дуже нерозумно бажати скласти собі при помочи сих варіянтів понятє про стан 
думок чи про характеристичні завдання зовсім ріжних фаз 
социяльного й реліґійного розвитку Жидів. І тут знов тяжко 
помилилась новітня критика, надаючи надмірне значінє безперечним варіянтам і очевидним повтореням, — се виходило, 
як каже німецька приказка, — «за деревами ліса не бачити».
Зостається, збір пророцтв. Він єсть красномовною ілюстрациєю до історичних книг; тут моральна наука, докори, вразливі слова, погрози та обіцянки не виводяться в кінці цілого 
ряду подій минулого, а показуються поруч із фактами; в кожному факті виставляється на позорище злочинство й гріх і підноситься відважна та щира побожність. При сій справі знову 
здобутки критичної школи, згідні чи сперечні з традициєю, 
не можуть з’єднати собі великого довір’я. Затримано Єремію, 
Єзекіїла, Осію, Амоса, а разом з тим розшарпано Ісаію й Захарію, офірувано Йоіла та Йону, а Данііла віднесено до II ст. до Хр.
Чи були для того які рішучі причини, чи виходило се з якого ясного прінціпа, такого, щоб міг бути загально принятий? 
Не здається. Коли придивитися ближче, то емпіричний, умовний характер кидається просто в вічи. Ось як слід би поводитись у сій справі, що досі не студіювалась іще досить глубоко. 
Теми пророчої проповіди як раз ті самі, що й у П’ятикнижю, 
або й в історичних книгах. Та сама єдність натхненя. Сі писаня 
можна легко, принаймі щодо сеї справи, уважати відповідними головним завданям часів відбудуваня, отже вони, значить, 
твори часів другої церкви. Далі, в них видно три сталі риси: 
Моріс Верн. Біблія або книги Старого Завіта 579
1) книги пророчі скрізь зв’язують нерозривно ідею кари або вигнаня яким грозять, із ідеєю відбудуваня, що настане швидко 
потім, і чинять се в такій формі, що трудно собі здумати, щоб 
вони не мали вже позад себе і полону і відбудуваня; 2) ті самі 
книги займаються стало реліґійною пропаґандою між иньшовірцями; завданє се було б незрозуміле в VIII або VII ст. до Хр., 
чи то й у часи полону, — його можна допустити тілько в такий 
час, коли Ізраель. знов оселений на палестинській землі, спокійний за свій реліґійний і громадський устрій, почав розглядатися з певністю на окружний сьвіт. Сі місіонарські заходи, 
здається нам, не могли з’явитись раньше III ст. до Хр., часу, коли новий склад східних країн за наступників Александра відкрив сливе необмежені перспективи жидівській пропаґанді. 
3) Врешті ми нагадуємо, що пророчі книги виставляють стан 
реліґії в часи до полону зовсім инакше, ніж показують деякі 
описи історичних книг; відповідно до тих книг, Ізраель проходив періоди вірности й невірности; по пророчих же се була 
стала недовірність, затяжна, систематична.
Через сі причини і через деякі иньші, ми гадаємо, що звід 
пророчих книжок слід уважати зложеним у часи відбудуваня; дух сих часів як раз відбивається в тих творах. Инакше, по 
нашій думці, не можна оминути сього виводу, як хиба здумати, що давні писаня пророчі, ранійші полону або сучасні йому, 
були в часи відбудуваня так перероблені та переставлені, що 
зовсім спотворились. Але через причини, які не приходиться 
тут докладно виясняти, нам противний такий висновок, що 
грозить зменшити ціну тих творів, розриваюти їх до нескінчености і роблячи з них якісь шматочки замість творів широкого й живого духа. Пророчі книги, всі в купі, мусять бути зачислені до категорії, в яку вже заведено Данііла, Йоеля та иньші 
речі. Се речі жевдонімні або жевдоепіграфічні; їх справжні автори послугувались здобутками книг історичних і укрились під іменами стародавних людей; науку, що вони хотіли 
подати своїм сучасникам, вони подавали під маскою людий 
минулого, ставляючи тих людий, при помочи дуже дотепної фікциї, в такі обставини, в яких вони нібито жили колись, 
так що сі книги неначе перенеслись за кілька століть назад. 
Врешті се те саме, що зробили автори П’ятикнижя, вкладаючи 
закон синайський в уста Мойсеєві, те саме, що зробили автори Псальмів, Притч, Еклєзіяста, П[існі] Пісень ставлячи ім’я 
Давида та Соломона в заголовку своїх творів. В Даниілі ся фікція признана; ми гадаємо, що дійде до признаня її в Єзекіїлі, Єремії, Ісаії та инш., хоч ми не сперечаймось зовсім проти 
того, щоб допустити захованє деяких історичних подій, або 
коротких речень, що могли бути зав’язком для справді творчої праці учених відбудуваня. В решті се була б занадто делікатна робота, коли б хто хотів відновити докладно, а не то що 
більш менш вірно, обставини, при яких сі ріжні писаня складались, і порядок, у якому вони йшли одно по одному.
Обидва великі твори: П’ятикнижє й І. Навин і збір історичнопророчий виразно відбивають у собі завданя часів відбудуваня 
або другої церкви; запевне вони вже були у жидівських гуртів II ст. до Хр., а з сього виходить, що їх треба уважати, — наскілько се можливо при нашому неповному знаню тодішніх 
справ, — за витвір часів перед IV і ІІІ ст. до Хр., беручи загально. 
Що до збору Писань, то навряд щоб він був складений і впорядкований коло сих часів. Ми навіть можемо запевнити, що 
він іще тоді не був таким і до певної міри стоїмо на тім, що він 
ніколи не був в кінець упорядкований, бо єврейська і грецька 
Біблія подає сі книги в зовсім відмінних списках і числі. Так 
третя частина Біблії зостається відкритою в певному розуміні. 
Одначе річ іде не про всі твори в купі, а про окремі книги. Рішеня подані ученими про подрібні питаня можуть бути взагалі 
приняті, треба тілько триматись загальних формул і не важитись заходити в часи давнійші полону; ми гадаємо, що сього 
не слід було робити при дослідах про книги Рут, Йов і Пісню 
Пісень. Більша частина сих творів певне зложена в часи між 
IV і І ст. до нашої ери.
Моріс Верн. Біблія або книги Старого Завіта 581
III. Біблія і гебрайська література
Коли поставити питанє, маючи на меті властиву історію літератури: як приходиться Біблія до давньої єврейської літератури? треба відповісти: Біблія єсть збір книг, що зібрали 
жидівські теольоґи дохристиянських часів для реліґійної 
й моральної науки своїх сучасників, щоб дати їм приписи 
культу і громадського житя. Ми знаємо староєврейську літературу тілько по Біблії, але ж Біблія не єсть єврейська література. Се єсть вибір із творів тої літератури, вибір, зроблений 
в певний час і для спеціальної мети. Здумаймо собі, що комунебудь із сучасних нам людий доручено зложити для вжитку своїх земляків книгу для реліґійної потреби, для моральної науки і поради, користуючись для сього літературною 
продукциєю Франциї за остатні віки. Та людина, що візьме на себе се завданє, почне з того, що відкине при перегляді все сьвітське, театральні твори, не-реліґійну поезию, політичну історию і т. і. Треба уявити собі, mutatis mutandis, що 
подібним способом робили свою працю учені жидівські і наслідком тої праці утворився Біблійний збір. Здумаймо собі, 
що вони могли мати бібліотеку зложену з усіх творів їх земляків: запевне вони відкинули все, що було невідповідне їх меті. 
Знов же, коли вони хотіли затримати деякі твори і завести їх 
у сьвятий збір задля їх великої реліґійної вартости, вони могли завважати, що при зміні обставин твори ті мусять бути 
теж змінені, прилагоджені до сучасних доґматів благочестя. 
З сього погляду Біблія здається нам вибором із давньої жидівської літератури, вибором, приладженим до виразної мети, 
що мали збирачі, — до реліґійного й морального навчаня. Сі 
збирачі, як ми тілько що бачили, могли належати до III і II ст., 
щодо П’ятикнижя, Іс. Навина і збору історично-пророчого, 
а щодо Писань, то десь коло християнської ери.
До якої міри при помочи Біблійних книг можна зложити 
хоч уривками історію жидівської літератури, се питанє здіймалося часто і на ріжні способи. Між тими, що подавали найориґінальніщі відповіди і найбільш варті уваги, ми спогадаємо 
Ед. Райса. Сей учений, користуючись останніми здобутками 
критики, пробує зробити нарис головних фаз літературного 
розвитку Євреїв, признаючи при тому, що книжки реліґійного 
змісту, єдині, які дійшли до нас, очевидно з’являють собою 
тільки один бік інтелєктуальної роботи давних Ізраелітів. 
Літературні продукциї, що складають Біблію, можна поділити на чотири періоди: 1) героїчний період, що займав час від 
початків нациї, чи то завоювання ханаанської країни, до Давидового завоюваня Єрусалиму; 2) пророчий період, що починається за Давида і кінчається в час халдейського завоюваня 
Юдиного царства; 3) церковний період, що йде від полону, 
чи Вавилонського вигнаня до повстаня Макавеїв; 4) період 
«книжників» (scribes), остатній, що займав часи династії гасмонейської і кінчається Титовим зруйнуванєм Єрусалиму 
(70 р. по Р. Хр.). Героїчна епоха, се та, коли сталі встанови, потрібні для нациї осілої і певної в собі, виробляються серед заметні і невиразности первісних відносин поміж гуртами. Жадної довгої продукциї літературної, всього скілька співів, от як 
пісня Дебори та плач Давидів на смерть Саула та Йонатана, 
що дійшли до нас, як спогади блискучих подій та надзвичайних справ; далі кілька скупих показів на реліґійні відправи та 
на громадські встанови, яких сліди можна бачити, не вважаючи на пізніщі перерібки. Пророцька епоха, се епоха сталого 
державного устрою. Реліґійні думки доходять повного зросту 
і дають літературу, переняту пророчим духом. Скрізь видно 
пророчу руку і в державних справах і в книжних. Тоді з’являються один по одному головні документи, що ввійшли в зміст 
нашого П’ятикнижя, писанє ягвістичне або пророче, що оповідає історію патріархів і долю жидівського народу від його 
початків аж до покореня анаанського краю, великі збірники 
промов пророків Ісаії, Єремії, Єзекіїла, Амоса, Осії, Міхея 
і т. і.; закони переняті пророчим духом, себто Второзаконє; 
врешті історія Ізраелітів від завоюваня (книги Судіїв, Самуіла, 
Царств), писані і сужені з пророчого погляду. Після повороту 
з Вавилонського вигнаня з’являється новий дух, церковний, 
попівський (prêtre). Житє національне, де всяк відповідав за 
Моріс Верн. Біблія або книги Старого Завіта 583
себе, породило пророка, людину діла і живого слова; невільничий і залежний устрій невеличкої єрусалимської юдейської 
провінциї сприяв зростові культа, розвитку дрібних його приписів без високої моральної вартости. Тоді з’являється церковний кодекс або писаня Ельогіста, третій великий документ, 
що увійшов у зміст П’ятикнижя (два попередні документи — 
Ягвістове писанє і Второзаконє); він становить ґрунт так званого Мойсеєвого закону і займає більшу частину теперішних 
книг Ісхода, Левітів і Чисел. Кодекс церковний єсть справжній 
підручник церковних відправ і разом з тим у ньому маємо багато горожанських і громадських приписів. Троха пізнійше 
виходить у сьвіт Літопись (Параліп., Ездра, Неємія), де національна історія переказується з погляду культа і його відправ. 
Потім, коли сі тексти були впорядковані і звичай надав їм 
авторітет сьвятих книг, починається ера коментаторів, екзеґетів, книжників (scribes), що займаються поясненєм та впорядкуванєм перекладу канонічних книг, але зміст сих книг 
уже не піддають дискусиї.
Се план вражаючий; шкода тільки, що коли приглянутись 
до нього близше, то видно, що він більше видається вдатним, 
ніж справді єсть. Так із чотирьох періодів, наданих д. Райсом, 
два, перший і остатній, не мають позитивного значіня. Справді, 
уривки, що сей учений відносить до періоду, названого у нього 
героїчним, не складаються з цілих книг дохованих до наших 
часів, але з коротких уступів і то непевних. Говорячи матеріяльно, тут нема з чого зложити позитивну главу історії літератури. Сю саму увагу можна зробити і про четверту частину, 
де пишеться про епоху книжників та коментаторів. Щоб сей 
розділ мав основу, треба, щоб там була література екзеґетики 
та парафрази; але ж сам Райс залічує туди книги найповнійшого натхненя, найбільше проймаючої набожности, Даниіла 
і Псальми. Зостаються два головні розділи; один із них належить до пророчої епохи, або часу давніх царств жидівських, другий до церковної епохи, або часу другого храма. Чи 
можна ж упорядкувати хронольоґічно Біблійні книги лише 
в сих границях і доказати, що кожна з них вийшла просто 
з обставин житя, що кожна відбиває дух і завданя різних окол 
і ріжних віків? Чи можна хоч визначити досить виразно те, що 
можна б назвати часом складаня ріжних творів, щоб із сього 
вивести прінціп класифікації не емпіричний, але справді генетичний і раціональний? Се дуже непевне. Навіть та ріжниця, 
яку хотять установити між творами, що нібито походять від 
пророчого духа і тими, де начебто видно церковний настрій, 
навіть ся ріжниця не може бути загально принята: сі твори 
раз-у-раз сплітаються між собою так, що їх можна відрізнити 
лише насильним способом, витягаючи їх із творів складаних 
чи зібраних, що дійшли до нас. Власне так роблять, коли беруть 
окремо документ ягвістичний яко твір IX або VIII ст. до Хр.; 
але ся нібито книга повстала тільки при помочі хірургічної 
операциї, коли розрізали П’ятикнижє на шматки більш чи 
менш великі, а потім із тих шматків сточили книгу, що давно 
зникла зо сьвіта. Те саме ми скажемо й про Второзаконє, хоч 
критикам здалось, що вони знайшли навіть дату і початок підвалини реліґійного й літературного зросту давнього юдейства. Але можливо, що тут помилились, відносячи сей уступ 
до часу Йосиї, а тоді все риштуваня новітньої критики падає. 
Подібну думку можна прикласти й до пророчих писань, як от 
Ісаії та Захарії, що поділені між ріжними віками та школами 
без жадної рациї.
Таку саму пробу скласти давню історію жидівської літератури не раз робили иньші вчені трохи в иньшій формі. Сі вчені, — з них Ренан (найвидатнійший у французькій мові і запевне найдотепніщий), — говорять нам про стародавні поезії, де 
відбились великі діла минулого, де лунають події національного початку. І вже з X ст. до Хр. сі співи мали бути зібрані в один 
збірник, названий книгою Праведного або Війни Єгови (Ягве). 
З них, на жаль, дійшло до нас усього кілька уривків. В царстві 
Ізраеля, або десяти колін, з’являється в VIII або в IX ст. до Хр. 
книга призначена заразом і для поданя законів і для звеличаня предків нациї, головно Йосифа, героя північних колін 
(документ Ягвіста); Юдине коліно і Єрусалим відповідають 
на те подібним же твором, що ми знаходимо в історичній 
Моріс Верн. Біблія або книги Старого Завіта 585
частині документа Елогіста і в Десяти заповідях (Decalogue). 
В VII ст. Єрусалим видає повний збір законів, Второзаконє; 
врешті після полону складається, знов у Єрусалимі, ритуал 
культу (правнича частина елогістичного документа). Прилучіть до сього історичні і пророчі книги, старанно розміщені 
і ви могтимете скласти цілу главу історії давньої літератури 
Сходу. Як ми тілько що вказували по причині гіпотези п. Райса, такі гадки дають ілюзію здобутків і позитивних вислідків, 
але перед суворим переглядом не можуть устояти. Приписуваня книг чи уривків із Біблійних книг до віків, обставин і людий, що були раньше полону, се справа занадто непевна і не 
може становити міцної підвалини для історії літератури.
Встановімо ж тут прінціпи такі, щоб з ними можна було 
скласти при помочі Біблії історію давної жидівської літератури, звичайне, тільки почасно. — Що таке історія літератури 
взагалі, напр. історія французької, італіянської, іспанської, 
анґлійської або й грецької та римської літератури? Се студії 
над серією творів, по більшій часті безперечно автентичних, 
добре відомого походженя. Твори анонімні або непевного походженя з’являються тільки виключно і неминуча непевність у тому, що відноситься до них, зовсім не заважає цілому викладови. Шкода, що сього не можна сказати про історію 
жидівської літератури старого заповіту. Що в иньшому місці загальне, те з’являється тут виємковим; лише твори дуже 
пізних часів мають певні дати; їх авторів і обставини складаня можна ще пробувати визначити. Ось правила та увага, про 
які, здається нам, не слід забувати при сій справі, пам’ятаючи 
ті особливі та делікатні обставини, що склалися через наше 
неповне знанє відносин творів до часів і авторів.
1) Література жидівська не має документів епіґрафічних 
або пам’ятників із каменя й металю, по яких ми могли б напевне дібратись до часів раньше вавилонського полону. Ми маємо 
моавітський напис царя Меши, що відносять до першої половини IX ст. до Хр., і напис у Сілос, часів Єзекії. Сього запевне досить, аби утвердити нас у думці, що вже за часів давних 
царств були елєменти культури, потрібні для народженя літератури;
 але ж се ще зовсім не дає нам способу відносити з певністю цілі книги або уривки з них до таких стародавніх часів.
2) Література жидівська се, беручи загально, анонімна література. Автори ріжних книг зникають до певної міри перед 
своїми сюжетами.
Справді, ні П’ятикнижє, ні збір історичних книг не мають 
імен авторів. Ми бачили, як радила тому традиция, надаючи 
твір головним особам, що виступають там: Мойсеєви, Іс. Навинови (Josuè), Самуілові і ин.
3) Але признанє сього наводить нас на ще поважніщу увагу. 
Там, де з’являються імена авторів, як ось у властивих пророків і в деяких Писанях, то се треба уважати за псевдоніми або 
псевдепіґрафи. Отся псевдепіґрафія в давній літературі жидівській і її значінє були доказані кілька літ тому назад і, здається, що їй прийдеться давати щораз більше місце. Перше 
було признано, що даремне було уважати авторами тих людей, 
яких імена стоять у заголовку таких книг, як Апокаліпсис, Еноха, Ездри, Варуха, псальми Соломона, книги другого канону: 
Мудрости і Варуха, потім книги канонічні: Еклєзіяста, Пісня 
Пісень, Притчі, Псальми, Даниіла, Плач, книги Ісаії і Захарії 
в великій частині, книги Йоеля та Йони. Те ж саме і з частиною 
законів П’ятикнижя, власне Второзаконя, де Мойсей ніби говорить сам. Так врешті встановлено, що жидівська література 
коло християнських часів і раніших віків дуже широко вживала літературного звичаю жевдонімності, щоб віддати під захист стародавніх славутних імен моральну й реліґійну науку, 
подану для сучасних людий. Тепер повинність критики питати себе при кожному біблійному творі, де виставлено в заголовку яке іменя: чи не єсть се наслідок літературної вигадки? 
Коли зміст книжки не відповідає часові виставленого автора, 
то нема чого відступати перед признанєм псевдонімності і ми 
відважуємось розширити те, що було сказано про Даниіла, та й 
прикласти сей погляд до всього збору пророцьких книг.
4) Часи Відбудуваня відділяються від часів давних царств 
такою межою, що подібна до безодні. Старий Ізраель, відірваний від рідної землі, вертається в неї немов чудом якимсь і два 
Моріс Верн. Біблія або книги Старого Завіта 587
віки смертельної непевности та лихолітя відділяють час Осії 
(конець VII ст.) від того часу, коли відроджений нарід жидівський може знову взятись до затяжної праці (коло 400 року). 
Отже допускаючи можливість, що або великі уривки, або й цілі книги могли доховатись через сі два розділяючі столітя, затримались цілими серед ріжних небезпечностей, що загрожували їм, — ми все-таки думаємо, що треба уважати за трудну 
річ таке затриманє в цілости серед ріжних перешкод. Ми вже 
зауважили вище, що соціяльне житє Жидів так глибоко змінилось через той крізис, що книжки служби церковної і науки 
моральної, придатні для давніх часів, мусили прийняти чимало змін, щоб прилагодитись до нових обставин. Одно тільки, що слід, на нашу думку, признати роботою зробленою раніше полону, се скелєт давної історії, як ми вже сказали; та 
надзвичайно міцна підвалина, на якій збудовано історичні 
книги, мусіла бути взята з літописів, що потім затратились, 
коли збір Судій і Царств був уже зовсім упорядкований ученими часів Відбудуваня.
5) Духови єврейському годиться признати творчу силу 
в більшій мірі, ніж се чинилось досі. Жидівські письменники мають великий хист до того, щоб «ілюструвати» яку ідею, 
щоб доказати на особах, конкретно, моральні ідеї. Коли вони 
хотять звеличати єрусалимський храм як єдину святиню люблену Богом, вони здумують йому прототип, створений біля самого Синая, раніше, ніж Жиди дійшли до землі Ханаана і, щоб 
надати ідеї більш ваги, вони здумують рухомий храм, надзвичайно мудро обміркований. Коли хотять показати, що чужі 
нації нічого не варті проти народу самим небом обраного за 
сина, вони оповідають, як могутня держава єгипетська по слову провідника єврейського народа терпить цілий ряд унижень, 
так званих «єгипетських кар», і підводять сі події дуже зручно до з’явищ, властивих долині Ніля; врешті як епільоґ до сеї 
боротьби гордого володаря з Богом оповідається погибель єгипетського війська в хвилях Червоного моря. Коли вони хотять 
навчити жидівський нарід не вірити чужинцям і боронити 
свою віру від пропаґанди і прикладу иньших народів, вони 
видумують різню Ісуса Навина, оповідають, як Палестина 
була в кілька днів очищена від усіх своїх первісних мешканців, 
і стала вільним полем, де Жиди мали оселитись і розвиватись 
по волі. Ми могли б навести й більше таких прикладів. З них ми 
видимо, що взагалі даремне досі не признавано єврейському 
духови епічних здібностий і правдиво творчого дару.
6) Гляньмо в саму середину справи. Жидівський літературний дух, як узагалі східний дух, де в чому відмінний від західного. У нас зазвичай одна ідея повинна виражатись тілько 
один раз у творі доброго стилю; коли нам подають ріжні верзії 
якої моральної чи реліґійної науки, поетичного мотиву, історичного факту, то ми вибираємо ту верзію, яка нам здається 
найбільш викінченою, і відкидаємо иньші. Жиди, як і всі східні народи, навпаки затримують поруч ріжні відміни того самого факту. В кінці минулого столітя критика завважила в Біблії 
сей літературний феномен і трохи помилилася з поводу його, 
коли говорила про суперечности там, де слід було просто признати ріжні варіянти на спільній основі. Коротше, жидівська 
література не така унітарна як наша. Так у Шестикнижю, сій 
справжній епопеї, кожний раз коли зачинається поважна подія, потоп, призванє Авраама, історія Якова, вихід із Єгипта, 
закон Синайський, ми стріваємо в традицийному тексті слід 
кількох авторів, що розвивали сі поважні теми немов паралєльним способом, а остатній впорядчик більш чи менш затримав працю кожного з них. Отже на тому заснували теорію, 
яку ми вважаємо не добре встановленою. Де иньші бачать брак 
дотепности, якусь творчу неміч у рисах, що розходяться ріжно, там на нашу думку занадто багато сили, надмірне багацтво. Євреї, думали ті теоретики, найчастійше вдоволялися 
сполучуванєм до купи давніх народних переказів, часом позичених у сусідних народів, потім записуванєм історичніх 
спогадів прикрашених із упливом часу. Так мали повстати 
П’ятикнижє й історичні книги, компілятивні твори, що збільшувались мов кулі зі снігу через постійні додатки та перерібки підчас семи чи восьми століть. Творчість жидівського духа 
показувалась ніби тілько в Пророках, Псальмах та кн. Йова. 
Моріс Верн. Біблія або книги Старого Завіта 589
Ми гадаємо, що такі погляди мусять зникнути, коли розібрати краще біблійні книги, і ми уважаємо, що творча сила дійшла до найвищого розвитку в творах жидівської літератури, 
що доховались до наших часів.
Так, по нашому, жидівська література, така, як її знаємо 
з Біблії, єсть літературою пізніщою від часів полону. Традиція уважала, що Біблія приняла остатню викінчену форму за 
часу Ездри, ми ж покладаємо збір її в тих віках, що йшли зараз 
після сього реформатора, себто в IV, III, II і І до Хр. Ми гадаємо, 
що раніше полону мусіли бути літературні твори, окрім епіґрафічних пам’ятників, exvoto напр., що мусіли знаходитись у сьвятинях церковні обряди, що могли бути написані на 
кам’яних або металевих таблицях при дверях головних храмів. В ті часи мусіли напевне складатися пісні кохання, військові, набожні; ми думаємо, що до нас жадна з них не дійшла 
і що такі співи, як пісня Дебори, благословенє Якова і Мойсея, 
плач Давида на смерть Йонатана, все те складаня пізних часів, 
а тілько автори їх брали теми історичних оповідань. Чи був 
власне перед полоном писаний збір законів? Ніщо сього не доказує, хоч досі вказувано не мало уступів, що ніби мають у собі 
уривки того збору законів, а власне Второзаконє і книга Союза (Ісх. ХХ — ХХІІІ; Ісх. XXIV). Безперечно були літописці, що 
впорядкували державні літописи і їх твір, дохований в часи 
полону, почасно увійшов у книги Царств.
Ми думаємо, що властива історія жидівської літератури 
починається коло 400 р.; при запевненому строї социяльному 
і реліґійному учені, богослови, пророки збираються в учені 
гурти. Такий збір, — жидівська традиция назвала його «Велика синаґоґа» або «Велика спілка», — приложив свою працю 
до остатнього впорядкованя кодексу та історії минулого. IV 
і III ст. здаються як раз вигідними для такої роботи; се взагалі 
час миру для такої жидівської спілки і разом із тим час постійного і живого єднаня зі сходом і заходом, із Середземним морем і Єгиптом, теж із долинами Тиґра та Евфрата. Закон установлено і заведено в чудову оправу епопеї початків, але, як уже 
сказано, з усею плутаниною, з варіянтами, подвоєнями, з тією 
вільностю способів, властивою східному духови. Національна 
історія теж перероблена і скрізь виставлена як моральна наука. 
Потім сю історію оживлено, давши житє пророкам, що спогадуються в ній; при помочи сьміливої фікциї в уста Ісаії, Єремії, 
Єзекіїла вкладено, відповідно обставинам їх житя, промови, 
що вони повинні були говорити до своїх сучасників. Ті самі навчаня, ті самі картини вертаються по шість, по сім раз у ріжних формах, як у П’ятикнижю і зборі історичнім. Як було вище 
сказано, сей потрійний безсмертний твір: П’ятикнижє, збір історичний і збір пророчий мусів бути укінченим, окрім незначних перерібок, у 150 р. до Хр., але ми не маємо нічого, що могло б нам дати підставу до встановлення певніщої дати; треба 
пам’ятати, що й ті, які ми даємо, теж непевні й гіпотетичні.
Не вдовольнившись працею в потрійному напрямі над законом, історією і пророцькими промовами, літературна діяльність юдейська бралася ще й до иньших річий. За чотири столітя до Хр. виростають твори досліду й моральної фільософії, 
то гордої й пишної, то змисленної і чулої: Йов, Притчі, а в часи 
Гасмонеїв або римської влади: Еклєзіяст, кн. Ісуса сина Сірахового і кн. Премудрости. Поезія коханя представлена в Пісні Пісень, де, здається, видно вплив розпещених звичаїв грецьких. 
Реліґійна поезия виражена в Псальмах, то в глибоких і чулих 
словах, то в холоднуватих церковних співах. Даниіл весь палає тугою від реліґій переслідуваня Епіфана та від надій збуджених перемогами Макавеїв. У книгах Ездри й Неемії автор 
досить пізнього часу (запевне II ст. до Хр.) пробує відновити 
спогади Відбудуваня, послугуючись неповними переказами 
традициї. В той самий час збирають під назвою Параліпоменон, із дивним запалом до всього, що належить до орґанізациї 
культу, всю історію Ізраеля від початків до полону. Щастє, що 
се нове виданє не було поставлене на місце давнього історичного збору, багато де в чому далеко вищого від нього!
Сей великий дар фантазиї, що ми хвалили, породив іще 
одну дивно оріґінальну парість літературної композициї — роман, або моральне оповіданє, що розповідає долю якої родини, чи то долю народу, як от Рут і Товія або знов Естер і Юдит.
Моріс Верн. Біблія або книги Старого Завіта 591
Ось картина жидівської літератури й її зросту, яку, здається 
нам, можна визначити при помочи Біблії.
IV. Характеристика Біблії з реліґійного 
й літературного погляду; її мова й стиль
Ми не думаємо оцінювати тут Біблії з погляду доґматичного. 
Ріжні церкви — юдейська й християнська в своїх ріжних відмінах — уважають її за книгу натхнену (inspiré), себто за таку 
книгу, де божа сила зібрала всі накази про доктріну й поводженє, про те, як людина мусить вірити й робити. Ми ж, тримаючись тут тільки чисто історичного погляду, мусимо признати, що реліґійна і моральна вартість Біблії єсть непорівняна, 
бо ся книга, появлена на ґрунті малої юдейської країни, у народу без великої політичної ваги, написана за 20 або 22 ст. тому 
назад, мовою невідомою західним народам, ся книга покорила 
всю Європу в перекладах на мову перш усього грецьку, потім 
латинську, потім німецьку, анґлійську, французьку, і вона затримала завойоване при собі, зоставшись сьвятою книгою для 
всіх народів, що йдуть на чолі цівілізациї. Ось фактична проба 
реліґійної і моральної вартости Біблії. Жидівські учені потрафили дати ідеям всевлади і справедливости божої, прінціпам 
особистого, родинного й громадського щастя таку вдатну форму, що вона за вісімнадцять століть не втратила свого впливу. 
Навряд чи треба додавати, що ся вартість жадним способом не 
залежить від тих дат, які визначені для складаня чи то укінченого збірника, чи то окремих книг; чи П’ятикнижє або Пророки будуть твором XIV, XIII ст., чи тільки III ст. до Хр., від сього 
не вменшиться значінє поданої в них моральної науки.
Дуже цікаво порівняти реліґійну вартість Біблії з вартістю 
иньших подібних утворів. В наш вік люди робили собі в сій 
справі чималі ілюзиї під час великих відкрить в Індії та Персії. 
Сподівано було знайти далеко богатші реліґійні літератури, 
більше згідні з духом «арійських» наций. Сі фантазиї минули. Всі порівняня Біблії з реліґійними писанями Індиї, Персиї, 
Китая, Єгипта, Ісляму вийшли на користь Біблії. Вона надто 
добра тим, що складена в укінчений збір і не губиться в нескінчених та туманних розправах. Сим вона зовсім надолужує ті хиби в композициї, що ми вказували в ній. Літературна 
вартість Біблії мусить бути поставлена якнайвище. Новітні великі літератури через те так дуже піддавались її впливови, що 
вона вражала заразом і розмаїтістю і помірністю справді класичною в вислові своїх улюблених ідей. З Біблії можна б скласти таку антольоґію, що могла б устояти проти всякої иньшої. Згадаймо між иньшим картину сотвореня сьвіта (Битія I), 
величну по красномовности й простоті; оповіданє про гріхопаденє (Бит. II і III), де популярна форма єднається з тонким 
дослідом і з гіркою красномовністю; потім уступи з патріархальної епопеї, такі як виступ Авраама в обороні Содоми, посольство Елєазара до Месопотамії, вдячність Йосифова, оповіданє про єгипетські кари, синайські сцени, деякі сторінки 
з Второзаконя, багато промов Ісаії та Єремії, де мова то горда, 
то проймаюча й чула. Черпайте з Йова, Псальмів, Рут, Пісні 
Пісень, Еклєзіяста і з книжок історичних, ви в них знайдете 
стільки скарбів, що вам трудно буде вибирати між ними. Біблія, 
в своїй цілости — клясичний твір, бо ті реліґійні й моральні 
правди, висловлені в ній, зібрані там у короткі й вражаючі реченя. Тільки сим не хочемо сказати, що сьвяті письмовці завжди утримувались на однаково високому рівні морального натхненя і літературної вартости. Напр. описи різні в Іс. Навині 
і Числах показують прикрий дух фанатизму і національної 
виключности, так само і книга Естери.
Не можна сказати, щоб Пісня Пісень намовляла до чистих 
звичаїв, а Еклєзіяст заохочував до відважного діла. В Псальмах 
є чимало холодних літаній; в П’ятикнижю, Іс. Навині і Літописі чимало самохвальних тірад, нагромаджених чисел і технічних дрібниць, у Єзекііла й Захарії темряви і уступів непевного смаку, в Йоеля багато холодної риторики. Але ж власне тут 
можна сказати: ubi plura nitent, non ego paucis offendar maculis.
Друга риса, що додає Біблії клясичного характеру, се цілковита натуральність, надзвичайна простота, через яку досягаються найбільші ефекти. Люди часто на сьому помилялись, 
Моріс Верн. Біблія або книги Старого Завіта 593
не дослідивши добре, і говорили, що се «примітивність», що 
сі твори зложені серед люду простого, ще дуже близького до 
природи. Се дуже хибна думка. Такі бездоганні твори, як Бития та Йов могли повстати тільки в часи найповнійшого духового розвитку, при помочи глубокої науки та письменського 
хисту. На сих двох книгах найбільш основували мильні думки, 
бо в сих книгах шукали відбитя номадного та пастушого житя 
самих прадідів нациї, не розуміючи того, що тільки культурний чоловік, справжній артист міг намалювати сі чудові образи; врешті номадне, пастуше житє провадилось у Палестині 
до самих християнських часів у південній частині Юдеї на 
східному березі Йордана.
Врешті, щоб краще признати здібности єврейського ґенія, 
ми цілком противимось тому розбиваню Біблії, що ввели 
в моду критичні школи. Замість того, щоб приймати книжки 
такими, як вони дійшли до нас, признаючи при тому, що є 
причини бачити в них роботу не одного автора, — їх розбивають і з сих уривків складають штучно книги, що повинні були 
бути, і дають сим книгам зовсім умовне істнуванє. Забувається справжній твір, що єсть тепер, що має історичну форму, для 
гіпотетичного і не запевненого складаня. Такими способами 
можна позбавити довіри ті студії, що виключивши з них помилки в методі, дуже прислужилися нам до розуміня давньої 
жидівської літератури. Треба відкинути сі готові кадри; не годиться вважати часів відбудуваня за «рабінський» вік, нездібний до жадного натхненя, до нових і відважних літературних 
концепций. Сей присуд оснований на чистому непорозуміні 
і може привести до найтяжчих помилок; він походить від неправдивої і ненависної думки про Юдейство. Деякі християнські теольоґи об’явили, що відколи Біблія була скінчена, за 
часу Ездри, Жиди стратили божу ласку й натхненє і впали 
в якийсь духовий і моральний рахітизм. Се просто чистий абсурд. Ми мали поважні причини, щоб віднести до часів відбудуваня збір книг, де сяє творчий ґеній літературний дуже 
вільний, поєднаний з непорівняним моральним натхненєм. 
Знов же доказано, що починаючи з III ст. до Хр., Жиди почали 
в греко-римському сьвіті ту надзвичайну пропаґанду, що проложила путь християнству і направила його течію. Отже пора 
вже зректися тої образливої і дурної характеристики останніх 
дохристиянських століть.
Мова Біблії єсть єврейська, належить до сім’ї так званих семітських мов, як от арабська, фінікійська та арамейська (сирийська). На скілько можемо сягнути назад, ми вважаємо можливим уставити, що ті народи, які заселяли південну частину 
Сириї (басейн Йордана) від XI ст. до Хр., до часів полону: Ізраеліти, Моавіти, Аммоніти, Ідумеї, говорили на ріжних мовах 
дуже близьких між собою і невелика ріжниця мов не заважала 
племенам зноситись між собою. В VI і V ст. політичні турботи, 
здається, кинули деякий заколот; давня єврейська зосталась 
мовою науковою, мовою учених і письменників єрусалимських і такою вона зісталась аж до часів християнської ери; але 
народна мова дедалі все більше піддавалася сирийському або 
арамейському впливови. І се до такого ступня, що в деяких найменше давних писаннях Біблії маємо чимало сторінок написаних по-арамейськи; їх називають недокладно халдейськими. 
Переміна давної єврейської мови на арамейську в народному вжитку сталася помалу, а певне пішла хутко, починаючи 
з III ст. до Хр., тілько сьому неможливо визначити докладно 
дати. Знов же й грецька мова хутко розширювалась, і можна поставити питанє про книжки заховані в грецькій колекциї (книги другого канону), чи не були вони написані відразу 
по-грецьки. Принаймі єврейські ориґінали сих книг зникли.
Певне більшість єврейських книг була написана письмом 
того типу, що звуть фінікійським або давним єврейським; певне незадовго до християнства вони були переписані квадратовими літерами, що звуться вавилонськими, і так вони й досі 
зостались.
Щодо біблійного стилю, то ми тут обмежимось що найпотрібнійшими увагами. Єврейська мова, при всій простоті її 
складні, надається з надзвичайною легкістю до вираженя найріжнороднійших ідей і почувань, і се було великою пересадою, 
коли її уважали за негідну до вираженя фільософічних ідей. 
Моріс Верн. Біблія або книги Старого Завіта 595
Се мова з міцного й блискучого металю, по виразности й силі 
її можна рівняти до латинської. — Тут не місце входити в питаня, до якого ступня на основі лінґвістичних відмін різних 
книг можна визначити їх дату і походженє сих книг. Сього крітерія надуживано занадто і вже доказано, що основи ті були 
не досить поважні. При тому було показано, що там, де здавалось, були архаїзми, уважнійше око мусіло допустити неольоґізм, наслідок поступової арамаізациї мови. Певно, якби тілько можна було по яких вказівках узятих із самих книг, — а вже 
ми бачили, при яких непевних здобутках ми зостались у сій 
справі, — розкласти їх на кілька століть, то можна би спробувати зложити главу історії єврейської мови, порівнюючи їх 
стиль; але ж тепер сього не можна зробити. Можна тільки взагалі сказати, що великі збірники: Закон, кн. історичні і пророчі, написані класичною єврейською мовою, але що в деяких 
книгах розділу Kethoubim або Писань пробивається видимо 
зростаючий вплив арамейських диялєктів.
Так звані поетичні місця в Біблії заслугують особливої уваги. Вони стрічаються подекуди в П’ятикнижі та в кн. історичних. Але книги пророчі, Йов, Псальми, Притчі, Пісня Пісень, 
усі вони сливе виключно поезії. Проте досі не могли визначити 
в них ні міри, ні стіп, ні риму; характерна риса єврейської поезиї, се паралєлізм, себто подвоєнє вираженя думки. Сей спосіб 
знаходить собі різнородне застосуванє і біблійні письменники 
осягають ним великі ефекти. Можна би сказати, що поезия єврейська, се скоріш витриманий мірний стиль, доведений часами до строфи. Ось кілька прикладів сього паралєлізму: 
1) Які хороші твої намети, Якове!
2) Твої оселі, Ізраелю!
1) Вони простяглися неначе долини,
2) Неначе сади над рікою, і т. и.
1) Повстань, Вилак, і слухай,
2) Склони свій слух до мене, сину Сіппорів! 
1) Гилька виросте з стовбура Єссейового,
2) Парість піде з коріня його. —
1) Хай згине день, коли вродився я
2) І ніч, що мовила: вродився син. —
1) Чому не вмер я в материнім лоні?
2) Чом не сконав, виходячи з утроби?
1) Слово твоє підіймало тремтячих,
2) Ти укріпляв коліна, що вгинались…
1) Тепер прийшлось до тебе — ти ослаб!
2) Тепер ти влучений і ти збентеживсь! —
1) Коли Ізраель вийшов із Єгипту,
2) Коли віддалив ся від чужого народу дім Якова…
1) Юда став сьвятинею його,
2) Ізраель був обладою його.
1) Побачило море й побігло від нього,
2) Йордан повернувся назад.
1) Плигали гори немов барани,
2) Могили неначе ягнята.
1) Що тобі, море, чого ти біжиш,
2) І ти Йордане, чого відступаєш?.. і т. и.
V. Текст і переклади Біблії
Питаня про історію і остатню встанову тексту єврейської Біблії (про грецьку Біблію див. трохи нижче) ще досі не роз’яснились як слід. Ми скажемо тут якнайкоротше все головне 
про сю справу, поневолі тримаючись тілько можливих догадок. Найдальший пункт, якого можемо сягнути, принайменше думкою, се складання серії Іс. Навина, П’ятикнижя і книг 
історично-пророчих коло 200 і 160 р. до Хр. В ті часи сі книги 
мусіли бути написані на звоях (volumes) шкіри виробленої для 
писаня. Сі звої мали форму давних стяжок, поділених на сторінки вертикально, і читали їх навиваючи один конець на паличку, розвиваючи в той час другий конець. Звичаєм семітських мов, усі тексти були писані самими співзвуками, себто без 
самозвуків, наголосів або знаків пунктуациї. Думають навіть, 
що слова писались безроздільно, а се при браку самозвуків, 
Моріс Верн. Біблія або книги Старого Завіта 597
щоб визначали вимову, давало часто привід до помилок. Щодо 
Писань, вони певне були написані на окремих звоях, уважаючи на час, коли були приняті як книги навчаня. Щодо поділів 
заведених у сих біблійних текстах, то тут допускають розділи досить великі відповідно до довгости уступів, що читались 
реґулярно на зібранях вірних.
Ось пункт початку праці над текстами єврейської Біблії: 
перші списки були зовсім добрі для прилюдного читаня, бо 
звичай помагав відділяти слова і акцентувати їх; але пізнійше 
повстали великі невигоди. Справді після страшного розгрому 
жидівської країни, жидівські школи, що цвіли в Тиверіяді,
в Палестині і в Вавилоні, від V до X ст. нашої ери, завважили, 
що традицийний текст був не досить забезпечений від усякої лихої зміни. Текст сей дійшов до них запевне з великими 
відмінами, що поробились цілими віками; вони додали до нього цілу систему точок: самозвуків, знаків акцентуациї і пунктуациї і тим уставили на далі читаня нерухомо. Можна думати, що ся робота, передана нам у рукописах і заведена вже від 
кількох століть у друк, дійшла до нас без змін.
Історія тексту Біблії зводиться отже до сих двох головних 
точок: перше виданє тексту було зложене коло двадцяти століть тому назад при обставинах, що грозили всякою небезпекою для книжок. Чи треба говорити про переписку, що конечне провадила до варіянтів, про зіпсутє і зужитє манускриптів, 
зроблених із більш і менш міцного матеріялу і т. и.? По десяти 
столітях учені вставляють вкінець верзию найбільш поважану за їх часу, що робиться потім справжнім textus receptus
для новітньої Європи. Отже автори сеї ревізиї чи рецензиї самі 
відріжняють те, що «написано», від того, як треба «читати», 
і признають, що текст дійшов до них не без спотвореня; вони 
зазначують теж багато трудностий в дрібницях і звертають 
увагу на непевні літери.
Відомо, яких обставин вимагає новітня критика, щоб установити знову давний текст: збирають манускрипти, переважно найдавнійші, оцінюють варіянти і становлять головні 
з них поруч верзиї, яку вважають найбільше вартою признаня. 
Отже матеріялів для такої роботи нам сливе зовсім бракує 
в Біблії, бо всі давні рукописи, ранійші перегляду учених жидівських, званих Масеортами, згинули, і дійшов до нас тілько текст, що вони встановили скоріш способом традицийним, 
ніж справді критичним. Се тим більше шкода, бо біблійний 
текст з’являє нам не одну трудність. Порівнюючи тілько деякі уступи, що дійшли до нас подвійними в самій Біблії, бачимо, що переписники оберталися з текстами на диво вільно. 
Отже час узятися до критичного перегляду єврейського тексту, зазначуючи всі місця, де бракує сенсу. Хотячи їх поправити, можна з повним правом ужити вільности при переміні самозвуків і знаків пунктуациї, що походять із масоретських 
часів. Можна, в другій лінії, і з великим розмислом зміняти 
поділ слів, і, в третій лінії, з найбільшою обережністю подавати зміни в співзвуках. Позитивних вказівок для такої роботи бракує, бо нема рукописів, що з’являли б собою варіянти, 
а такі рукописи запевне були в домасоретські часи, але праця 
учених знищила їх, через те треба брати на підмогу давні переклади, грецький, латинський, сирийський, що були зроблені по виданях справді стародавних, давнійших від масоретського. Добре критичне виданє Біблії — не можна сказати, щоб 
ся праця була виповнена досі як слід — мусить бути згідним 
з тільки що визначеними правилами. Ми додамо, що всі заразом біблійні тексти можна уважати за досить добре доховані. — 
Звичайне, розділ на глави і вірші (стихи) не походить із дуже 
давнього часу; шкода, що його було зроблено дуже неправильно, часом занадто легковажно. Але, коли він уже осьвячений 
звичаєм, то краще триматись його.
Все, що відноситься до перекладів Біблії, має великий інтерес, бо власне через переклади на чужі мови сьвяті книги 
жидівські розходились по греко-римському сьвіті, а потім і по 
всьому сьвіті. Завоюваня Александра і встанова царств, що 
вийшли з його спадщини, ввели західну Азию в круг грецької 
цівілізациї. І самі Жиди з дивною зважливістю прилучаються до сього руху; всі перегородки, що хотів установити вузький сепаратизм, були переступлені і перекинуті. Жидівські 
Моріс Верн. Біблія або книги Старого Завіта 599
кольоністи, що оселились в Єгипті, в Александрії, забули навіть свою рідну мову; але ж вони держались своєї віри, батьківських звичаїв, і через те не могли обійтись без своїх сьвятих книг. Звідси повстала конечна потреба перекладу Біблії на 
грецьку мову. Можна собі здумати, що найперше був зроблений переклад П’ятикнижя, потім перекладено потрохи історичні й пророчі книги, в решті Писаня. Сей переклад єсть версія Семидесяти (Septante), або докладніще LXXII перекладачів. 
Про се склалась леґенда: сімдесять два вчені, зачинені в сімдесяти двох окремих келіях, перекладали кожний нарізно, але 
одночасне, сьвяті книги; але як потім порівняли їх праці, то 
з дивом побачили, що всі сімдесять два переклади були однакові що до літери. Чим же об’яснити такий факт, як не божим 
натхненєм? Ближчі досліди одначе показали, що грецький переклад, хоч і вартий похвали, але до нього треба відноситись 
дуже обережно. Не тілько через вплив певних фільософічних 
поглядів, що походили з грецької цівілізациї, зміняли перекладачі багато уступів, але в роботі видно дуже часто сліди 
поспіху і непевне знанє мови первотвору. З деякими книжками дуже погано обійшлись, деяких порядок дуже перестановлений; видно багато скорочень, а надто додатків, що не мають 
жадної автентичности. Наскілько можна судити, робота, що 
скінчилась установленєм верзиї LXX, або грецької Біблії, могла бути почата коло 200 р. до Хр., потім провадилась до християнської ери заходом цілого ряду осіб, неоднаково компетентних. Автори, як ми бачили, не вважають ні на порядок, ні 
на число книг, принятих у канон палестинських Жидів: вони 
вводять туди кілька нових книг, часом великої вартости, за що 
маємо їм дякувати; нові твори, се «книги другого канону Старого Заповіту». Переклад Семидесяти або грецька Біблія грає 
чималу ролю в історії реліґійних ідей; дякуючи погреченим 
жидівським ученим, єврейська Біблія стала приступна для 
заходу. Се «європейське» виданє Біблії, здається, стало певного часу єдиним, яке знали культурні Жиди; через нього зосталася в тіни єврейська Біблія. Власне верзиєю LXX користуються Філон, Йосиф, письменники Нового Заповіту, не конче 
зважаючи на варіянти її проти ориґіналу. Сі варіянти та відміни LXX від єврейського тексту найчастійше походять із вини 
перекладачів, часами однак залежать і то часто, ще й від того, 
що перекладачі мали у себе відмінний текст від нашого. Текст 
верзиї LXX на жаль дійшов до нас в дуже пожаданому стані, 
а справді критичного виданя сеї верзиї ми не маємо й досі; 
проте вона, незалежно від її великого історичного інтересу, 
єсть дорогоцінним способом до поправки єврейського тексту.
Поруч із грецькою верзиєю треба дати почесне місце латинській верзиї. Західна Європа, що говорила латинською мовою, 
хутко почула потребу в сьвятих книгах на сій мові. Тоді була 
перекладена по латині верзия LXX. Тілько важнійші уривки 
сих давних латинських перекладів, відомі під загальною назвою Vetus Itala, доховались до наших часів; недавно у Франциї опубліковано найцінійший із сих текстів, П’ятикнижє 
Ліонське. В кінці IV ст. по Хр., сьвятий Єронім задумав дати 
християнському латинському сьвітови поправнішу Біблію, 
перекладену просто з ориґіналу; він написав просто з єврейського той переклад, що потім став офіцияльним під назвою 
Вульґати (Vulgata). Взагалі Вульґата, се праця дуже варта уваги, дуже вдатна і при ній доси зосталась її висока вартість. 
Зроблена вона на підставі єврейських текстів, ранійших масоретського перегляду, отже вона цінна тим, що сьвідчить про 
стан, в якому був текст в той час, і наводить нас на корисні 
поправки традиційного тексту. Шкода тілько, що Церква латинської мови, для того, щоб не порвати з певними звичками 
власне в тому, що відноситься до Псалтиря, перемішала у многих місцях тексти Vetus Itala з версією святого Єроніма. Дуже 
потрібно було б мати сей переклад чистим, таким, як він вийшов із рук свого автора. Ми зазначуємо тут, що численні біблійні цитати, які притягають ся в отців латинської й грецької церкви, були порівнювані з Біблією, щоб побачити, якими 
текстами чи верзиями вони користувались; се дуже корисний спосіб для критики тексту, і не треба забувати, що багато 
сих цитат могли бути зроблені на пам’ять і через те не можуть 
зовсім певно давати понятя про виданя Біблії, що уживались 
Моріс Верн. Біблія або книги Старого Завіта 601
письменниками. Відомо, що Вульґата затримує книги другого 
канону, властиві перекладови Семидесяти.
Є чимало давних верзий на східні мови, з них деякі дуже корисні, щоб установити, наскілько взагалі затримався в цілости традиційний текст і де в ньому недостачі; з сих перекладів 
ми згадаємо тут арамейські тарґум, переклади, або скоріш перекази (вільні переклади), зроблені для вжитку вірних синаґоґи, таких, яким традиційна мова стала мало зрозумілою, — 
переклад сирийський, що мав належати до II чи ІІІ ст. по Хр., 
переклад коптийський, для вжитку християн єгипетського 
похоженя, і переклад етіопський, що й доси тримається в Абісинії; до нього з самого початку були прилучені декілька 
книг, невідомих навіть перекладачам Семидесяти, таких, як 
книги Еноха і Ювілеїв; етіопський переклад вернув нам сі книги знову через багато віків після того, як вони затратились.
В міру того, як християнство займало дедалі все ширші 
круги, почувалась конечність дати ріжним народам сьвяті 
книги на їх мовах. Можна б зложити цілі дуже цікаві глави 
історії літератури, якби дослідити ріжні форми, які прибирала Біблія в нових діялєктах. Після винайденя друку переклади почали множитись і розходитись у числі небувалому до 
тої пори. Потім настав поділ, що зробила Реформация, і протестанство з надзвичайним запалом почало старатись, щоб 
зробити Біблію приступною для всіх. У Франциї переклади на 
народню мову все множаться після реформациї католицької 
й протестанської. Католики приняли головно переклад Сасі 
(Sacy), хоч на жаль він був зроблений не просто з ориґіналів. Протестанти найбільше вживали женевський переклад, 
не раз виправлений, потім переклади Маршена та Остервальда; перекладам тим бракує часто доброго стилю і розуміня 
тексту. В новійші часи протестанти французької мови зробили дуже великий поступ перекладом Сеґона (Segond), написаним мовою взагалі досить доброю і на підставі міцної екзеґетики. Як роботу жидівського похоженя, ми згадаємо Біблію 
Кагена (Cahen). Врешті Біблія Райса (Reuss) з примітками 
і вступними словами, не вважаючи на мову часами не зовсім 
удатну, єсть книга великої ціни, єдина в своїм роді на французькій мові, бо в ній ми знаходимо поруч із перекладом, основаним на дуже поважному знаню мови ориґіналу, все найважнійше з роз’яснень, які зібрали за сто літ школи німецьких 
екзеґетів. В Анґлії офіцияльна Церква має свою верзию, недавно переглянену дуже старанно; протестанська Німеччина 
хвалиться перекладом, що вийшов з-під пера самого великого 
реформатора Лютера; вартість сього осьвяченого перекладу 
зостається й досі великою, так що в нього задумали внести 
тілько деякі легкі поправки щодо мови та ще такі, що потрібні 
при теперішньому кращому розуміні текстів. Німеччина має 
теж иньші переклади, писані католиками й протестантами; 
з них ми згадаємо переклад De Wette, оснований на глибокому знаню ориґіналу. Нема ні одної нациї або ґрупи християнської в Європі, яка б не мала своєї національної верзиї Біблії.
Діло пропаґанди і вульґаризациї Біблії набрало надто великої сили за наших часів через стараня товариств, що звуть ся 
біблійними; се добровільні спілки, заложені найбільш у протестанських краях; вони збирають дари для того, щоб видавати Біблію для всіх, у перекладах і за дешеву ціну. Найважнійше з сих товариств єсть «Біблійне товариство британське 
і чужоземне», заложене 1804 р. Се анґлійське товариство переклало й надрукувало Біблію на 230 диялєктах; деякими з сих 
диялєктів не писано перед тим ще ніколи доси; щоб дати понятє про надзвичайну працьовитість сього товариства, ось показ 
диялєктів і мов для центральної й східної Європи: литовська, 
польська, верхне-лужицька, нижне-лужицька, чеська, мадярська, словінська, українсько-руська, верхне-романська, романська енґадінська, п’ємонтська, водівська (vaudois), північно-албанська, південно-албанська, румунська, сербська, хорватська, 
західно-болгарська, східно-булгарська, естонська-дорпатська, 
естонська-ревельська, лівонська, карельська, самоєдська, калмицька, геремиська, чувашська, татарська, кримська і т. и. 
Для самої Індиї ми могли б навести тут з пятьдесять мов або 
диялєктів. Товариство не відступило перед трудністю перекласти Біблію на диялєкти центральної і південної Африки. 
Як тілько місіонери здобули словницю мови, перекладачі брались до роботи. Коли через кілька віків після нас хто візьметься написати реліґійну й інтелєктуальну історію XIX-го віку, то 
ріжнородні наслідки сих енерґічних заходів коло розширеня 
Біблії будуть оцінені як найцікавіший факт. Може якому сміливому вченому попадуть у руки примірники Біблії на мові 
африканських Неґрів, і тоді йому може спаде на думку, що сі 
книги походять від туземців країни великих озер, від диких 
верхів Конґо або Нямца.
Після сих вказівок про розширеня Біблії в новому світі, 
наше завданя скінчено: ми думаємо, що дали громаді в точній 
і безсторонній формі відомості, конечно потрібні, щоб здати 
собі справу про зміст, складаня, вартість і ширеня Біблії. Кінчаючи, ми віддаємо ще раз честь сьому надзвичайному зборові, що єсть джерелом віри і побожності для вірних, а заразом із 
тим невичерпаним колодязем різнородних прикладів і науки 
для історика, філософа й літерата.