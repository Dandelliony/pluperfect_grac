
Буркут, 27.VIII.1901
Хтось комусь подає до відомости, що 30 (в п’ятницю) виїздить 
звідси, пробуде кілька день в Довгополі,
 а кілька день у Вижниці (прошу мені писати у Вижницю до п. Москви), от аби не 
їхати раптом у долину, та й люде в гості просять; десь дорогою сподіваюсь бачити Стефаника, бо писав, що хотів виїхати кудись напротив мене, аби побачитись. Якби п. Квітці 
було де приміститись в Черн[івцях] не в готелю, то приїхали 
би ми обоє разом, а так він чекатиме в Вижниці, поки я набудуся в Чернівцях, аби потім разом на Україну їхати, бо в Черн[івцях] в готелю мешкати не має коштів, хіба на день-два; трошки мені його шкода, але що зробити, приїду сама до когось, 
а його лишу.
До побачення. Ще писатиму з дороги.
Всім Вашим привіт, а комусь паси.
П[ан] Квітка кланяється.
Хтось