
Люба мамочко!
З телеграми і з листа знаєш, що я здорова, і се щира правда. 
Благаю тебе, не приїзди, ти тілько даремне надірвеш себе,
а мені не поможеш, бо мені ніхто в світі тепер не може помогти, 
і до того ж ми можем розминутись. Ти не повинна дивитись на 
сю агонію (вона все ще триває), се не по твоїх нервах, я навіть 
писать тобі про се не хочу. Коли не писатиму, не бійся, се я через те, що слів не знахожу. Як буде треба, пришлю телеграму. 
Цілую тебе тисячу раз.
Твоя Леся