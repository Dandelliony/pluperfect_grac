
Чернівці, 18.ІХ.1901
Шановний друже!
Посилаю Вам те, що здобула від Буч[инського] і Ст[оцького],
і той, і другий обіцяють пошукати потім ще, чі не знайдуть 
більше, але обоє сумніваються, аби знайшли, — я теж сумніваюсь. Ст[оцький] казав, що напевне знає, що в паперах Купч[анка]
 жадних таких матерьялів нема; листів Ваших, запевняє, 
не отримав і про справу з Мал[ицькою]
 нічого не чув.
З листа Вашого бачу, що ліпше мені до Київа поспішити, 
а не до Львова. Справою займусь ретельно. Постараюсь написати Вам довшого листа ще сьогодня (завтра виїзжаю), а як не 
вспію (маю ще багато всяких справ), то вже з Київа. Думаю, що 
нам ніщо не завадить переписуватись і звідти, — я на сі справи 
маю тепер инакший погляд. Тим часом стискаю міцно Вашу 
руку.
Л. К.