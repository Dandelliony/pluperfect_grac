
Villa Iphigenia, 13.І.1898

Люба мамочко!

Я дуже зраділа, коли оце сьогодні рано радо-усміхнутеє чорненьке
 хлоп’я подало мені твого листа. Добре, що я не знала
 про запізнення парохода на 4 години проти норми, а то б я
дуже боялася за тебе, — у нас тут увечері в неділю щось таке
було, немов чорти зірвалися з ланцюгів: вітер, снігодощ! Мені
часами здавалось, ніби моя хата тремтіла, немов маяк, мимохіть
 згадувалось оповідання Daudet «Le phare des Sangui-
naires»... I Коли так було й під Севастополем, то могла бути не
то колисанка, а й справжній шторм. З твоїм виїздом виїхала
від нас і погода: другий день безперестанку йде сніг, не сніго-
дощ, а таки сніг, як слід, аж кіпаріси погнулись під важким
«на́вісом», наче поліські сосни. Мені шкода, що ти не бачиш
сього видовиська, — се дуже орігінально. Невважаючи на сніг,
надворі не холодно, бо вітру й морозу нема, якесь біле і м’ягке
повітря, «неначе хто розпровадив у молоці пух і, захолодивши
його трохи на льоду, полив ним небо і землю», — так сказав би
Нечуй.
Живу я так собі, запевне не так весело, як з тобою. Вчора
була «на старому попілищі», — відносила бензінку п. Банг
і «Нове Слово» Руденкам. Пан Руденко збірався прийти сьо-годні
 до п[ана] Дерижанова розмовитись та, може, й найняти
велику хату: хоче кидати Ліщинську, обридла йому темрява
і різні папуги. Вже коли Руденки виберуться, то Ліщ[инська]
мене прокляне, її ніхто не зможе впевнити, що я в переселенні
 її квартирантів ні сном ні духом не винувата. Врешті, мені
се, звісно, дарма. Казав мені Руденко, ніби він напевне знає, що
Горєва 228 то не справжня Горєва-артістка, а сестра справжньої,
і що збірає вона трупу скоріш кафешантанну, ніж серйозну
драматичну. Das ändert die Sache, I коли так, — чі не краще розпитатись
 перше як слід, що́ воно таке єсть ота Горєва, та тоді
вже посилати п’єсу. Радить Руд[енко] послати «Троянду» Лі-
ницькій в Одесу, та я щось після твоїх і Ліліних розповідів
не вірю в талан Ліницької. Про артісток Кроп[ивницького]
Руд[енко] одзивається скептично, але він їх давно не бачив.
Та вже побачим, як там буде, а п’єсу і листа я послала Вороному
 вчора.
Ну, от лист вийшов якийсь «авторський»... Коли ж так щось
нічого не вспіло ще й трапитись нового з неділі. На мене ніхто
не нападав. Настя спала одну ніч таки у мене, але се вийшло
 для нас обох невигодно, я їй не давала спати ввечері, а вона
мені рано, то другу ніч вона спала у великій хаті.
П[ан] Дер[ижанов] одпечатав нашу фотографію, але вона
чогось вийшла така біла, що ледве-ледве можна розгледіти
і нас, і діскоболоса (Афродіта не вийшла зовсім). Се вже
боги розсердились та й напустили якогось білого туману.
Сьогодні отримаю другу пробну карточку у Орлова і пришлю
 тобі вкупі з «Іфігенією».
Міцно-міцно цілую тебе.

Твоя Леся