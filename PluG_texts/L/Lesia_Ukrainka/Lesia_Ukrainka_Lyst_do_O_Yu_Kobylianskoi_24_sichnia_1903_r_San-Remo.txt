
San Remo, Villa Natalia, Corso Cavallotti
24.I.1903
Хтось комусь карточку пише, бо на листи не має часу. Хтось 
дає одсіч Єфр[емову] за когось, і ще за когось, і за прапор модернізму (так, як хтось розуміє модернізм). Хтось хоче в полеміці 
витримати тон echt ritterlich, щоб відбивав від Gemeinheits
тону Єфр[емова], і сподівається, що се вдасться. Хтось лаятись 
по-бурсацьки не вміє, так хоче вийти на чисту арену як Ritter 
wohlbewaffnet, Ritter von dem heiligen Geist, і кликатиме 
все лицарство під чесний прапор.
Коли «Киевск[ая] Стар[ина]» не прийме моєї відповіді, то я 
собі знайду пристановище, — тим гірше буде для них і тим 
ширша арена для мене. Але перше подамся до «К[иевской]
Ст[арины]», щоб не казали, ніби я не хотіла в «своїй хаті» відповідати. Не дуже комусь добра на нерви та полеміка, та що робити. Хтосічок може мовчати, коли хоче, бо він виключно белетрист, але Єфр[емов] зачепив мене як критика і як публіціста, 
то мені мовчати не випадає.
А хтосічок нехай буде спокійний і нехай прочитає собі 
«Bergidylle» HeineV (остатню частину): «Tausend Ritter wohlbewaffnet…» V Нехай буде ясний і спокійний, як сьогодня море.
Родичам і братам мій привіт і дяка за спогади. Комусь так: 
Хтось