«Очі»
До подружжя помірковано лівого приїздить пані крайня-ліва, 
з «поглядом св. Ольги». Жінка, взагалі ревнива (скрито-ревнива), не ревнує свого чоловіка до сеї приїздної, бо чоловік 
з приїздною все свариться, а та на нього кидає мрачні погляди 
і навіть перед жінкою не криє своєї «антипатії» до чол[овіка]. 
Потім наїздна кидає ту домівку через загострені відносини до 
господаря, але — тоді саме їх обох непереможно тягне стрічатись, щоб «докінчити суперечку», «вимовити правду в вічі» і т. 
п., се, власне, велика любов «у злобній формі». Жінка догадується (їй каже третя особа, «мораліст») і зникає з дому безвісти, щоб лишити чоловіка вільним. Закохані боряться з собою, 
щоб не скористати з сеї жертви, але вже готові піддатись почуттю, коли «мораліст» (не знаючи про виїзд жінки?), видає 
наїздну властям (або товаришам яко «шпіонку», а вона вже 
мусить сама викрити своє ймення, і розголос про се доходить 
до властей). Наїздну засилають в каторгу. Чоловік з горя «лівіє» і «несе свою голову» на яке-небудь рісковане підприємство.