
22 августа 1894 р., Владая
Милиї мої люде, Оксаночка, Микось і Дроздік!
Спасибі вам за листи, я ними дуже зрадувалась. Я дуже рада, 
що Микось вивчився плавати, а то ж було зовсім Бог зна що, 
як голова переважувала! Тилько се мені чудно, що вона вже не 
[…] тепер, певне, немає дома, то я того їй не пишу. Я хутко буду 
знов у Софії, то звідти напишу. Тут ще тепло зовсім, а тілько 
увечері досить холодно і дерева вже почали жовтіти, тут гори, 
і через те тут холодніше, бо дуже високо. Скажіть Дорі (прочитайте їй), що Міку називаю […] Іще Міка їздив раз на возі, 
запряженому буйволами. Тут єсть багато буйволів і один осел 
чорний, він дуже бридко кричить і мене лякає. А буйволи зовсім ніяк не кричать, тілько стогнуть. Кажуть, що десь тут в горах є ведмеді, — тілько ми їх не бачили, — […] дуже боїться, він 
[…] раз, як буду писать письмо, то вам напишу сю казку, тепер у мене більш нема бумаги, а се довго треба писать. Пишіть 
мені знов, а я вам одпишу скоро. Тепер я одписую на другий 
день, ваші листи я тілько вчора получила, сюди листи дуже 
довго йдуть […].