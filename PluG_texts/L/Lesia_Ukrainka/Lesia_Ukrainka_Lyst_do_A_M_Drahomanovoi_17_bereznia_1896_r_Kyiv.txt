
5.ІІІ
Chère petite Radinette! 
Прости, що лист буде короткий, трудновато писать, а тут якраз три листи пришлось написать сидячи, воно не легко. Та всетаки не хочу, щоб ти сердилась на мене, то й пишу. Жалко, що 
ти не можеш мені прислать рисунків, — жди ще того Шаца 
з Парижа! Спитай Ліду, чому вона мені гравюр не посилає.
Добре це, що ти «искуствами» стала як слід заніматись, 
вже приїдеш до мене, то задаси шику! А знаєш, їдь ти замість 
Женеви у  Київ на зіму! Справді ліпше буде. От подумайте 
Ви про це сер[ь]озно, воно не так трудно. А  то і  на літо можна б до нас, та тілько маму, поки вона в Софії, кидать не приходиться, хоч би і не надовго.
Ну, скільки  ж перемін в  Софії з  тих пор, як я виїхала, — 
страх, і все якись неподобні. Шкода все-таки Одена,  що так 
несподівано загинув, — де ж тепер його сім’я?
Ми живем, як і  перше; тепер у  нас в  гостях одна тьотя 
і муж другої тьоті, що недавно з Сибіру вернувся  (ми ще його 
досі ніколи не бачили), тепер Олеся водить їх по городу, Київ 
показує, а я мушу дома сидіти і в утішеніє собі письма строчу, 
та жаль, щось, видко, другим з них потіхи мало. Je ne suis assez 
bien portante pour être spirituelle, II ти вже прости. Кланяйся 
від мене всім софійським друзям.
Тебе і маму цілую міцно-міцно і прошу споминати добрими словами навіть тоді, коли цього не заслужує
твоя сестра Леся.