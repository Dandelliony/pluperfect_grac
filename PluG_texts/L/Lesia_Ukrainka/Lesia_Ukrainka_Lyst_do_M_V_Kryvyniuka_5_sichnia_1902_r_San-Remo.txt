
San Remo. 5.І.1902
Дорогий брате!
За картку спасибі, хоч рада б знати щось докладніше, може, 
зберетесь з настроєм і часом, то напишіть. Мені жадна з сестер 
не пише ні слова — от люде! Я Том[ашівському]
 давно відписала, певне, вдруге вже не прийдеться. Не знаю, чого йому треба від мене… То таки й Тр[уш]
 «артистично»… поступив. Ну, 
дарма.
Пишу Вам теж мало, бо листи мене просто опанували, дедалі сили з ними не стане.
Я думаю, що дороги далеко не завжді розходяться, а йдуть 
таким способом 
Я просила б посилати мені теж «Волю» і «Мол[оду] Україну», а я, отримавши перші числа, зараз вишлю передплату 
(заразом на обидві на Ваше им’я, коли позволите, бо звідси загайно посилати дуже дрібні суми).
Поздоровляю з Новим роком Вас та спільних знайомих. 
Я вже почала поправлятись нарешті. Кашель минає.
Будьте здорові.
Л. К.