Євангелія
Христіянська теологія завжді дбала про те, щоб виказати походження, взаємні відносини та історичну вартість чотирьох 
євангелій, принятих до біблійного канону. Та тілько від коли 
поновились студії екзегетичні в кінці остатнього століття, 
до сих питань приступлено з незалежністю, невідомою в давніші часи, і можна було сподіватися порозуміння вчених, що 
бажали знайти умови, за яких повстали євангелії. На жаль, 
так не сталося: незважаючи на глибокі праці людей з поважною ерудіцією, проблема тілько що згадана нами не може вважатись за розгадану. Отже нашим завданням буде не так виклад здобутків, як визначенє в ясній та безсторонній формі 
основ (методи) досліду, стілько ж трудного як і цікавого.
І. Аналіз євангелій, їх взаємні відносини
Розкривши новий заповіт, знаходимо чотири чималі писання 
названі Євангелія (що має значити виклад доброї звістки про 
Ісуса Христа), поставлені під іменами св.Матвея, св.Марка, 
св.Луки і св. Івана, апостолів, або апостольських учеників. Ми 
почнемо аналіз цих книжок із другої книжки св. Марка. Робимо 
це з тої рації, що план сєї книжки найпростіший і найлекший 
для розбору з усіх чотирьох писань, і що більшість учених згожується уважати сю книжку за ранійше редаговану, ніж три 
інші книжки.
Євангеліє по св.Марку починається з розповіді про те, як, 
згідно з обіцянками пророків, прийшов чоловік на ім’я Іван, 
щоб приготувати новий лад. Сей чоловік чинив на березі ЙорМоріс
 Верн 605
дана хрещенє на знак каяття і покути, і великі юрби люду збігалися до него; але він тілько звіщав про прихід когось більшого від него. Незабаром являється на сцену і ця друга величная 
особа: це Ісус, родом з Назарету Галілейського. Коли він приймає хрещенє, небо розкривається, святий дух спускається на 
него в постаті голуба і голос згори сповіщає, що він єсть коханий син божий. Після сего Ісус йде в пустиню і витримує спокусу Сатани. Коли Івана Хрестителя забрали в темницю, Ісус 
прийшов у Галілею і там подав добру звістку, себто, що хутко має настати царство боже або царство Мессії. Він призиває 
своїх слухачів приготуватися вірою і каяттям. Не гаючись він 
хоче набрати собі скількох товаришів або учеників. Отож він 
похожаючи понад берегами Галілейського моря, т. є. Генісаретського озера, звертається по черзі до двох гуртів братів, 
перше до Сімона Петра та Андрія, потім до Якова та Івана, синів Зеведеєвих, і вони, покинувши нараз свою роботу, прилучаються до нього. В такім товаристві вступає він у місто Капернаум і в суботу здіймає річ серед сінагоги, там навчає 
авторітетним тоном і се робить вражінє на зібраних. Там же, 
в самій сінагозі, біснуватий чоловік вголос об’являє, що Ісус є 
син божий, Мессія, і тоді Ісус дає тому доказ виганяючи біса. 
Слава про таке чудо не могла не розійтись широко, хоч з него 
тілько починається довгий ряд дивних уздоровлень. Вийшовши з сінагоги Ісус у хаті Сімона і Андрія гоїть тещу Сімона Петра, що хворувала на пропасницю. Увечері до него приводять 
з ріжних сторін слабих і біснуватих, а він їх гоїть і визволяє, 
але наказує вигнаним злим духам не об’являти про те, що він 
єсть Мессія. Потім він іде показувати свою міссію ратунку 
в ріжних місцях Галілеї, промовляючи в сінагогах та виганяючи злих духів. Навіть один прокажений прийшов до него, вірячи в єго надприродню силу; Ісус його загоїв справді, але не 
бажаючи занадто великої слави, наказав єму мовчати. Тілько ж чоловік той не міг встояти перед бажанням прославити 
своє надзвичайне загоєнє і після того юрби люду починають 
так обступати Ісуса, що він уже мусить шукати собі затишку. Однак через кілька днів він одважується вернутись додому 
(напевне в хату Сімона та Андрія) в Капернаум; зараз же збирається юрба перед оселею і їй Ісус звіщає добру вістку. Дуже 
тяжко було доступитись до Ісуса тим людям, що принесли до 
него на ноші паралізованого: вони не могли дати ради, поки не 
пробили стріхи і не спустили ноші на шнурах у ту хату, де був 
Ісус. Тоді Ісус, зрушений таким доказом віри, перше одпускає 
слабому гріхи, а потім гоїть єго. Паралізований встає і несе 
привселюдно сам свою постіль на плечах. Знов же на закиди 
книжників, що дивувались, як то може чоловік присвоювать 
собі право прощати гріхи, Ісус відповів, посилаючись на свою 
мессіяньську гідність. Прийшовши на беріг озера він стрічає на митниці певного Леві, сина Алфеєвого, і наказує йому 
йти за собою. Той чоловік сидів за столом у товаристві митарів і гультяїв, отже книжники і фарисеї гудили Ісуса за те, що 
він водиться з такими, але він відповів їм, що єго послано визволяти не праведників, а грішників. Так само й на дорікання, 
чому він не постить так твердо, як учні Івана Хрестителя та 
люди фарисейського ученя, він відповідає, що женихові товариші будуть постити тоді, коли жениха вже не буде з ними. 
При іншій спосібности, з приводу того, що ученики єго зривали колоски в суботу, він об’являє, що син чоловічий або Мессія 
єсть пан над суботою. Сей раз він знову виразно вказує на свою 
мессіанську гідність. Він вражає вкрай своїх ворогів, фарисеїв 
та Іродіян, себто людей близьких до Ірода Антипи, загоївши 
в суботу серед Капернаумської сінагоги сухорукого чоловіка 
(св.Марка І, І–III, 6).
Так викладена перша частина діяльності Ісусової. З самого 
початку книги встановлена єго мессіянська гідність, спершу 
незвичайним явищем, що сталось зразу по хрещеню і признаючи вигнаних злих духів, потім єго власними заявами, потвердженими чудами. Гоючи скрізь людей чудом Ісус справджує тіп Мессії обіцяного у пророків, при чім сповіщає, що 
царство боже, щасливий і спокійний лад настане після сучасних злиднів і лихолітя. Центром його діяльности є Капернаум, 
галілейське містечко на березі Генісаретського озера. Відси 
Ісус виходив у сусідні міста. Єго претенсія на гідність Мессії 
Моріс Верн. Євангелія 607
вражала вкрай книжників фарисеїв і прихильників Ірода Антіпи, так що вони замислили відобрати єму житє.
Далі сцена ширшає трохи і дія стає виразнішою. Ісус в супроводі своїх учеників подається до Галілейського моря; за 
ним іде величезна юрба, що зібралась не тілько з близьких 
сторін, але й з Юдеї, з Ідумеї, з Переї і з фінікійського берега; 
через такий натовп Ісус мусить завжді мати напоготові човна, 
щоб не бути скинутим у воду натиском юрби. Настала хвилина, щоб організувати міцнійше справу євангеліської 
проповіді; для сього Ісус встановлює товариство дванадцяти 
учеників, що мають йому помагати і робити міссіонерські 
мандрівки, владаючи силою вигнання злих духів. Після сего 
він вертає додому в Капернаум. Там він має діло з одного боку 
з юрбою що обступає його не даючи навіть обідати, з другого 
боку з книжниками, що доказують, ніби він виганяє злих духів силою Сатани, врешті з братами, матір’ю, що вважають єго 
за божевільного і хотять відбити єго від апостольства. Він же 
об’являє своїй родині, що він зрікається єя для духовної родини, зібраної єго словом. Книжникам він каже, що попадають 
в непростимий гріх проти Духа Святого, ображаючи єго посланців. Потім сівши в човен він звертається до юрби, згромаженої на березі, з промовою про близькість царства божого та 
про те, як єго приймають ріжні стани слухачів. Потім він переїздить озеро і не зіходить на беріг. Він спав, коли страшенна 
буря заграла навколо човна, грозячи розбити єго. Коли ученики, що були з ним, розбудили єго, він наказав розлютованій 
негоді втихнути. Прибувши на східний берег озера в сторону 
Гадаренян, Ісус за надзвичайних обставин уздоровлює там 
одного надто небезпечного біснуватого; юрба злих духів що 
вибрала собі житло в тілі сего нещасного чоловіка, вступає 
в стадо свиней, свині раптом казяться і кидаються в воду. Чоловік же, вернувшись до розуму, сповіщає в Декаполі про своє 
дивне уздоровленє. Тим часом Ісус переїздить знов озеро і вертається в Капернаумську околицю. Вернувшись він чинить 
два чуда: гоїть кровоточну жінку що торкнула єго за одежу, 
і воскрешає дочку одного старшини з сінагоги. В Назареті, 
своєму рідному місті, Ісус був принятий холодно. Потім він 
посилає своїх учнеників на проповідь, по парі. Євангеліст відзначує тут що царь Ірод Антіпа почувши, яка слава йде про 
Ісуса, зо страхом висловив думку що се певне не хто інший, як 
Іван Хреститель, що був покараний смертю по наказу самого 
царя. Він казав: «Се той Іван, що я віддав на страту, тепер воскрес!» Приходять апостоли здати справу Ісусови зі своєї міссії і він їде з ними на човні в самотнє місце; але юрба прагнучи 
слова божого доганяє їх ідучи берегом озера. Ісус зглянувшись 
над нею каже їй промову, потім годує її дивним способом. Після того він доганяє, йдучи по воді, своїх учеників, що поїхали 
човном наперед, і знов ступає не беріг у своїй улюбленій стороні, де єго приймають з великою радістю; за те він гоїть там 
багато хорих. Але книжники й фарисеї, що прийшли з Єрусалиму, дорікають Ісусові і єго ученикам, чому вони не дотримуються встановлених законом очищень; Ісус відважно одрікає, 
що справжній бруд — се той, що всередині в людині. Але Мессія мусить показувати силу своєї дивної помочі і за границею 
жидівської сторони, так як то робив колись пророк Ілія; отже 
ми бачимо, що Ісус гоїть у фінікійській стороні молоду біснувату язичницю. Вертаючись в Галілею через Декаполь він гоїть глухонімого. Потім знов він чинить чудо, аби нагодувати 
юрбу, що прийшла за ним здалека не взявши з собою харчів. 
Прийшовши в Віфсаїду  він робить видющим одного сліпого 
(гл. III, 7 — VIII, 36).
В сьому розділі ми не знайшли ні одного цілком нового елементу. Мессія провадить своє завданє пропаганди та уздоровлювання, розширяючи круг своєї діяльности. Галілея і всі 
близькі околиці бачать єго дивну владу; але ж тілько простий 
люд, прагнучи релігійної науки, збірається навколо лікаря 
і учителя, що пеклується про всі страждання; люде ж влади 
духовної і політичної осужують єго на смерть. Ми не гаючись 
приступимо до оповідання про остатні події.
Ісус прибувши в околицю Цезареї Пилипової наказує Петрови об’явити єго мессіанську гідність, говорячи іменем своїх 
товаришів, але їм він радить мовчати і звіщає, що він мусить 
Моріс Верн. Євангелія 609
стерпіти великі муки, бути відданим в руки народної старшини, врешті вмерти, після чого воскресне. За кілька днів після 
сього він змінєє вид (преображається) в присутности Петра, 
Якова та Івана, на високій горі; Ілія і Мойсей з’являються поруч него; потім він знов сповіщає про свою наглу смерть. Вернувшись до інших своїх учеників, він гоїть біснувату дитину, 
говорить про силу молитви і вказує на привілеї дані дитячий 
простоті. Дорогою в Юдею він вимовляє свою думку про розвід. Він напирає на те, що накази божі мусять виконуватись 
і заявляє, що бездоганність є в добровільній бідності і в самопожертві, що за них буде дана найкраща нагорода. Проти світових гордощів виявлених навіть в єго найближчому околі, 
він виставляє сумні перспективи і страждання, що чекають 
єго і на які він іде без вагання. В Єріхонії він робить видющим 
одного сліпого, що привітав єго, називаючи сином Давидовим, 
себто Мессією. Надійшовши близько Єрусалиму, він посилає 
своїх учеників за ослом і в’їздить у столицю при гомоні юрби, 
що об’являє близький прихід царства божого. Другого дня він 
проклинає фігове дерево, що має лист рясний та не має плоду — 
видиму емблему тодішнього юдейства, потім очищає храм виганяючи з него купців. Напевне такі демонстрації викликали 
гнів власти. Але коли жреці, книжники і старшина жидівська 
спитали в него, з якого права він все те чинить, Ісус відповів 
гідно, боронячись тілько іменем і пам’яттю Івана Хрестителя. 
Потім зводячи в одно порівняння всю історію ізраєльського 
народа, він прилюдно каже, що він коханий син «властителя 
виноградників» і що виноградарі стратять єго, так як замучили перше добрих слуг посланих ранійше до них від господаря, себто пророків. Коли ж у него питають, як мають жиди 
відноситись до римської власти, він об’являє, що єї треба поважати не ображаючи божого закону. Він встановлює доктріну 
воскресеня і будущого життя, об’являє, що божий закон складається з подвійного наказу: любити бога і ближнього, підносить надзвичайну власть Мессії, суворо ганить книжників 
і похваляє щедрість одної бідної вдови, що позбавила себе конче потрібного, аби наділити інших. Коли ученики попросили 
єго вимовити своє почутє до єрусалимського храму, вихваляючи єго красу, то він пророкував єго близьку руїну, пригоди, 
через які мусять пройти ученики, страшні події та знаки, що 
віщуватимуть початок царства небесного і поворот Мессії, 
що зійде з небес на хмарах; в кінці він радить всія триматись 
напоготові. Ісус знає, що єго мучитимуть під час свята Пасхи, 
що мала настати через день, і він почина готуватись до того. 
Він уголос хвалить ту жінку, що вилила єму на голову дорогі 
пахощі і каже, що вона бальзамувала його зарані. Він сідає 
з учениками до столу їсти пасху в кімнаті, що якийсь невідомий дав їм на розпорядок, прибравши її до свята. Звістивши 
спочатку, що він загине через зраду одного зі своїх дванадцяти 
учеників, він установлює замість обряду Пасхи жидівської новий обряд, де хліб являє єго власне тіло а вино єго кров, «кров 
нової спілки, пролиту за многих». Зробивши се і знаючи добре 
або, скоріш довідавшись від бога про долю, що єго чекає, він 
іде в сад Гефсіманський і там переживає напад страшенних 
моральних мук. Врешті зрадник Юда приводить гурт посланих від жидівської власти; Ісус віддається їм руки не боронячись і ученики покидають єго. Приведений перед начальника духовенства, Ісус відповідає на питанє зібраних жерців, 
старшини і книжників або законників. Не по правді обжалуваний в тому, ніби він об’явив, що зруйнує храм, він об’являє 
урочисто на питанє великого жерця свою гідність мессіанську 
і обіцяє, що хутко прийде знов на хмарах у світлі слави. Така 
мова була принята за образу бога і збір об’являє, що Ісус заслугує на смерть; тут уміщена сцена відречення Петра. Се було 
вночі; другого дня зранку жидівська власть вимагає від римського прокуратора конфірмації єї вироку. Ісус тілько сказав 
римській власті, що він «царь жидівський», себто Мессія. Пилат не бачучи жадної рації карати єго, піддається тілько примусови, і скоріш допускає смертельний вирок, ніж сам видає 
його. Прийнявши різні знущання від вояків, Ісус іде на муки 
і єго розпинають. Єго смерть відзначена була надзвичайними явищами: темрявою, розідранням завіси в храмі. Ісус вголос вимовляє слова одного псалма, де Мессія каже, що бог єго 
Моріс Верн. Євангелія 611
покинув, і конає з голосним криком. Римський центуріон
дивлячись на се признає, що Ісус «син божий». При Ісусові у сю 
тяжку годину не було нікого окрім кількох жінок, що дивились здалека. Один сенатор прихильний єго справі виговорює 
чесний погріб для єго тіла. Другого дня жінки, що були при 
Ісусові до кінця, їдуть до гробу з пахощами для тіла, але знаходять гріб порожній і стрічають ангела, котрий каже їм, що Ісус 
воскрес і має явитися ученикам у Галілеї (гл. VIII, 27 — XVI, 8).
Здається, що наш аналіз, хоч і дуже скупий, показує виразно план і тему другого євангелія. Ми одрізнили в ньому три 
розділи, але їх можна звести на два, єднаючи вкупу два перші. 
Ми маємо тоді писанє історико-догматичне. Перша єго частина показує Ісуса в Галілеї і в поближних країнах в ролі Мессії, 
себто надзвичайної особи з такою назвою, про які звіщали старі писанє. Мессія сей обіцяв прихід «царства божого» і чинив 
чуда гоючи слабих. В другій частині розказується, як Мессія 
добровільно, знаючи що єго чекає, пішов з Галілеї в Єрусалим 
і терпів там страшні муки, сповняючи тим справу визволення, 
все згідно з обіцянкам пророків.
Ми можемо не гаючись перейти до розбору євангелія 
по св. Луці, що планом своїм надзвичайно нагадує план єв. 
св. Марка, але одрізняється від него чималими додатками 
і численними змінами. Се євангеліє починається з передмови такої інтересної, що єї конче треба тут навести. «Довідавшись, — каже автор, — що чимало людей взялося складати 
оповідання про події, що стались серед нас, так, як ми їх чули 
від людей бувших з самого початку свідками і діячами божого слова, я вважаю своїм обов’язком теж прослідити все від 
початку, о велебний Теофіле, і описати для твого вжитку 
докладним способом, щоб ти знав напевне, як маєш дивитись 
на ті речі, яких тебе учено» (св.Луки, гл. І, 1–4). Се значить, що 
письмовець мав перед очима проби євангельської історії, він 
зовсім не відмовляє їх усякої вартости, але вважає що він може 
зробити краще, дякуючи додаткам і змінам, що матимуть певне значінє; між сі проби ми не можемо не поставити власне 
друге євангеліє, себто св. Марка. Отже придивімось, до якої 
міри св. Лука заховує, до якої міри збогачує або зміняє текст 
свого попередника?
З самого початку св. Лука дає нам дуже цікавий вступ до 
євангельської історії; є се поява ангела Гавриїла жерцеви Захарії батькови Івана Хрестителя; далі йдуть так звані сцени благовіщення та одвідин, снів Марії, вродженє Івана і спів вложений в уста Захарії. Йосиф, законний і признаний батько 
Ісусів, і Марія вибираються з Назарету Галілейського у Віфлеєм юдейський, щоби там записатись нащадками Давидовими 
згідно з указом імператорським. Марія там родить сина, ангели в небі співають єму хвалу, а пастухи сповіщені від бога приходять одвідать єго. Ісус, обрізаний по закону, був понесений 
у храм, де єго привітав Симеон і пророчиця Анна. Потім єго родичі знов подались у Назарет. Вірні звичаю щороку святкувати Пасху в Єрусалимі вони водять туди кожний раз Ісуса і він 
там, маючи дванадцять літ, показує свою надприродню освіту 
в розмові з книжниками (гл. І, 5 — II, 52). Дійшовши до сего ми 
зауважимо, що св.Лука далі тримається плану св.Марка, роблячи при тому значні зміни не тілько в подробицях стілю, але 
перше і в фактах. П’ятнадцятого року панування Тіберія Іван 
Хреститель починає проповідувати хрещенє й каяттє в долині Йорданській. Тут св.Лука розвиває тему тої проповіді, що 
у св.Марка тілько зазначено: тут же, при спогаді про хрещенє 
Ісуса він подає єго генеалогію по признаному батькови і доводить єї до Авраама і навіть до Адама. Сцена спокуси Ісуса через 
діявола розказана з додатками невідомими св.Маркови. Ще 
в Назареті Ісус починає свою службу, пояснюючи текст Ісайї, 
що справді є програмою тієї мессіанської діяльности, яку він 
повинен провадити в Галілеї. Погано прийнятий своїми земляками він іде жити в Капернаум. Призвання Сімона, Петра, 
Якова й Івана тут зовсім змінено оповіданням про дивний лов 
риби, поставленим в початку ніби для пояснення. Св. Лука переставляє два епізоди св.Марка: навчанє на морському березі 
і вибір дванадцяти апостолів. Се дало йому привід, щоб вставити дуже до ладу догматичну промову з прославленням убожества, з докорами багатству, з радою любити своїх ворогів, 
Моріс Верн. Євангелія 613
з порівнянням людини слухняної науці Ісусовій з людиною, 
що збудувала оселю свою на скелі; ся промова відбулася не на 
березі морському, а в полі, де зібралась величезна юрба. Після 
сего доктрінального викладу св.Лука уміщує один епізод невідомий Маркови, але се властиве тілько нова форма уздоровленя молодої біснуватої, що розказана у Марка (VII, 25 і далі): ми 
говоримо про уздоровленє здалека раба римського центуріона; 
Ісус хвалить віру сего не-Ізраеліта. В іншій місцевості званій 
Наїн він не прошений ніким, а так, зглянувшись, вертає життя 
молодого хлопця, єдиного сина вдови. Св. Марко не має сего 
так само як і розповіді про людей посланих від Івана Хрестителя до Ісуса. Натомісць Марко умістив між остатніми сценами 
з життя Ісуса епізод про жінку, що зливала дорогі пахощі на 
голову Ісусові і мала собі подяку за те; Лука змінив значно розповідь сего випадку і заставив Ісуса дати відпущення гріхів 
сій людині, виставленій жінкою непевних звичаїв. Ми бачимо, 
що весь сей розділ написаний дуже вільно проти того взірця, 
який, думаємо, був перед очима письмовця. Далі згода зазначена нами, відновляється скрізь, окрім тих уступів, де оповідається про прихід до Назарета. Св. Лука вважав за краще поставити се на іншому місці, як ми бачили вище; він теж розсудив 
поминути додаток про страту Івана Хрестителя по наказу Ірода Антіпи. Він навіть зважився на значнійшу жертву, а власне 
залишити частину з св.Марка VI, 45 — VIII, 26, чи то через те, 
що в ній є скілька уривків невеликої вартости, чи може скоріш 
так, що хотів защадити місця, щоб розвити речі невідомі єго 
попередникови.
Отже для того, хто зважив причини переробок, переставок 
та скорочень знайдених в перших главах єв. Луки, буде зовсім легко пояснити пропуск, на який ми показуємо, і зовсім не 
треба вдаватись до цілком неймовірної гіпотези, ніби Лука мав 
такий примірник св.Марка, де не було згаданого розділу.
Тільки що розібрана частина євангелія св.Луки (гл. III, 1 — 
IX, 17) відповідає, в цілому, євангелію Марка I, 1 — VIII, 26; тут, 
як і там, мова іде про діяльність Ісуса як Мессії в Галілеї і в близьких до неї країнах. Сповідею св. Петра починається друга 
частина євангельської історії, присвяченої мукам Мессії в Єрусалимі, і тому, що було нараз перед ними. Знову св. Лука тримається тексту св. Марка і переказує його на скількох сторінках, злегка зміняючи. Потім раптом залишає єго, приводить 
купу промов і подій зовсім невідомих другому євангелію. Ся 
частина третього євангелія має таку спеціальну вдачу, що деякі автори воліли розбирати її окремо, як Подорож із Галілеї 
в Єрусалим. Уривки, що слід там відзначити, ось які: апостоли ходять накликати огонь небесний на самарянське село; 
посилання сімдесяти учеників; об’ява головних повинностей 
по закону, і після сього притча про доброго самаритянина; 
гостина у Марти і Марії; притча про недоброго друга; похвала 
віри в Бога і тримання себе напоготові; притча про вірного 
друга і про фігове дерево, що господар не наважується рубати 
його, хоч воно й неплідне; уздоровленє в суботу слабої жінки 
і чоловіка з водянкою; рада просити на бенкети убогих і сірому; притча про запрошених, що не прийшли, про милосердє 
боже, що готове прийняти розкаяного грішника; притча про 
блудного сина, про невірного управителя; оповідання про 
вбогого Лазаря і про богача; вдячність вигоєного самарянського прокаженого; покаранє неправого судді по наказу Ісуса; 
випадок із Закхеєм у Єрихоні і притча про таланти.
Коли порівняти спокійно й уважно розділ св.Луки IX, 12 — 
XIX, 27 і св.Марка VIII, 27 — X, 52, то приходиться зробити такі 
уваги: третє євангеліє, очевидячки, взяло свою оправу з другого, елементи єго знаходяться у св. Луки більш-менш у такому 
самому порядку, особливо з початку; однак св, Лука не вагається взяти якийсь уривок і поставити єго в кінці книжки, як то 
видко при епізоді св.Марка X, 35–45, що являється з чималими 
змінами і в зовсім іншому виді у св. Луки XXII, 24–32. Далі, 
з цілого оповідання св. Лука заховує тільки один стіх (порівн. 
св.Марка X, 1–11, і св.Лука XVI, 18); або знов св. Лука, способом 
противним тілько що згаданому, вибирає з остатнього розділу другого євангелія (оповіданє про муки) деякі події і ставить 
їх перед приходом в Єрусалим; так він робить там де мова йде 
про головний закон (Марка XII, 28–34): там дата змінена і разом 
Моріс Верн. Євангелія 615
з тим додано поясненє про те, що таке значить ближній (Лука
X, 25–37). Так саме і з словами про неплідне фігове дерево з другого євангелія (Марка XI, 12–14, 20 і далі), що змінились в притчу про неплідне фігове дерево і господаря, що показує велике 
мілосердіє (Лука XIII, 6–9). — Часто можна знайти у св.Марка 
якесь коротке слово, що св.Лука бере за тему, щоб широко єї розвити; ми не можемо входити тут у подробиці, а тілько вкажемо на те, що гарна притча про десять мін (св.Лука XIX, 11–27), — 
це, власне, переведена в подію тема з св.Марка XIII, 34. З цього 
ми можемо вивести, що розділ св. Луки IX, 18 — XIX, 27 має 
в собі багато оригінально розвинутих уступів, переважно про 
молитву, віру, тримання себе напоготові, відпущення гріхів, 
боже милосердіє, божу ласку; але треба не вагаючись відкинути здогадку, підтримувану деякими екзегетами, ніби св. Лука 
визначає певний план подорожі, за яким ми можемо стежити за Ісусом від Галілеї до Єрусалиму. Се так тілько здається, 
коли ж приглянутись ближче, ся гадка зникає; дійсно епізоди 
й промови йдуть одно по другому і чіпляються одно до другого без жодного поступання, так що не можна визначити точок подорожі. Ми закінчимо тут сей ряд спостережень, даючи 
на увагу, що на сих сторінках ми доказали, що св. Лука дуже 
добре знав ті уривки (св.Марка VI, 45 — VIII 26), які, як могло 
здаватися спочатку, він зовсім лишив на боці (св.Марка VIII, 
11 і 15 можна віднайти у св.Луки XI, 6, і XII, 1). До сього ми додамо, що ми вже вказали на уздоровленє здалека раба римського 
центуріона, як на нову версію уздоровленє, описаного в другому євангелію (порівн. Луки VII, 2–10 і Марка VII, 25–30).
Так ми доходимо до глав присвячених остатнім подіям 
і воскресеню Ісуса (св.Луки XIX, 28 — XXVI, 53). На сих сторінках третє євангеліє переказує досить вільно оповіданє Марка, 
тілько збагачує єго чималим числом елементів; знов же ми 
знаємо, що Лука виймає кілька епізодів, не те щоб незначних, 
і переносить їх в ранішоній період, часом навіть змінюючи їх 
цілком. Ми спинимось тілько над сценами воскресеня. Св. Марко тут говорить дуже коротко. Виходячи від головної теми, 
св. Лука змінює і доповнює свого попередника. Він запевняє, 
що жінки подають ученикам дивну новину, що Ісус явився 
перше двом з них по дорозі до Емаус, потім одинадцяти апостолам та іншим ученикам. Воскресший Господь подає своїм 
ученикам пораду, як вони мають сповняти те високе призначенє, що випало їм, і здіймається на небо, забезпечивши так 
поспіх своїй справі.
Тепер ми маємо можливість задати собі справу докладно 
до того, що можна назвати способом праці автора третього 
євангелія. Згідно з тим, що об’явлено в передмові, він користувався джерелом признаної вартости писанням ранйшим, 
де говориться про однакові речі, а, власне нашим канонічним 
євангелієм св.Марка; се писання він, можна сказати, вложив 
у своє, тримаючись взагалі єго плану і часто передаючи єго 
уступи з невеличкими змінами. Але поруч з тим він доповнив 
його в трьох головних пунктах: 1. подіями ранійшими від громадської діяльности Ісусової, т. є. сценами дитинства; 2. сценами воскресеня; 3. збором порад, найбільше щодо молитви, 
віри й милосердя. Розбираючи науково сі частини можна зауважити, що св. Лука, хоч і дуже уважний часом під час наслідування свого попередника, так, що може здаватися боязким 
компілятором, навіть переписчиком, однак уміє бути зовсім 
вільним і незалежним, коли переставляє розповіді та епізоди, 
або, що далеко важніше, зміняє їх. Таким чином він сповняв 
своє завданє «дослідити все від самого початку» і дати повне 
оповіданє, варте щоб єго прийнято за правдиве. Що значить 
однак вираз «списати (євангельські факти) доладним способом»? Сі слова завели на непевну путь багато критиків, що 
надто дбали про те, аби знайти у св. Луки такий спосіб роботи, як у істориків ХІХ віку, легко забуваючи про ті взірці, які 
мав перед собою письмовець, себто книги історичні Старого 
Завіту, а власне оповіданє про блуканє Ізраєля в пустині і картина славніх діл Ілії та Єлисея. Справді, у св. Луки нема нічого похожого на лад, коли під сим розуміти логічну еволюцію, 
основану на документах. Він дає тілько збір фактів та доктрін, 
призначений для вжитку побожної громади, для гурточка 
вірних або й просто для одного віруючого, яким мав бути отой 
Моріс Верн. Євангелія 617
Теофіл, що для него св. Лука, як сам визнає, почав і довів до 
кінця свою працю. На остатніх сторінках у св. Луки ми бачимо, як цей письмовець напирає на те, що історія євангельська 
є тілько справдженє і сповненє св. Письма. Господь при стрічі 
в Еммаусі так говорить: «Люде безумні! думки неймовірні до 
всего, що казали пророки! Чи не мусіло статися, щоб Мессія 
пройшов усі муки, аби увійти у свою славу?» Далі євангелист 
провадить: «Потім починаючи від Мойсея і доводячи всіма 
пророками він роз’яснив їм у всіх писаннях усе, що про него 
говорилось» (Луки XXIV, 25–27). Трохи далі письмовець вертається до тієї самої ідеї і наводить іменно Псалми, що мали би 
то, поруч із Законом Мойсеєвим та Пророками віщувати докладно історію євангельську (Луки XXIV, 44 і далі).
В сих вказівках була ціла програма нового євангелія: се 
євангеліє справді було основане на тілько що згаданій нами 
темі і дійшло до нас під назвою євангелія по св.Матвію. Автор 
сего писання мав перед очима св. Марка і св. Луку, переробляв їх і приладжував так, щоб якнайпевніше досягти своєї 
апологетичної і теологічної мети. Взагалі, ми скажемо, що 
св. Матвій узяв оправу у св.Марка, а матеріал для розвитку доктрини у св.Луки. Він бажає за прикладом св. Луки дати євангеліє дитячих літ, але мабуть уважає, що способ, до якого вдався 
єго попередник, не досить відповідає тому завданню, яке він 
узяв сам на себе. Отже при основній події, дивному народженню Мессії в Віфлеємі, він згадує цілий ряд справ, властивих 
тілько йому: генеалогічне дерево Йосифа, що сягає до Давида, не через незначного Натана, а через Соломона і всю лінію 
царів іудейських; появу ангела Йосифові для звістки, що його 
жінка стала вагітна від Духа Святого і має породити СпасаМессію; прихід магів; втеча в Єгипет; різня дітей-немовлят 
у Віфлеємі за наказом Ірода; поворот святої родини й оселення її в Назареті в Галілеї. Всі оті випадки справджують достоту програму визначену у св. Письмі; письмовець вказує місця, 
які він має на думці, пояснюючи їх формулою: Така-то річ 
сталась, аби справдилося слово, що Господь вимовив через 
такого-то пророка (св.Матвія, гл. I і II). Далі перше євангеліє 
йде за св.Марком, але вживаючи чималої волі в порядку і трактуванні епізодів і беручи від св. Луки елементи доктрини, 
власне те, що він доклав нового до історії євангельської. В першому розділі, присвяченому месійній діяльності Ісуса в Галілеї (св.Матвія III, 1 — XVI, 12), ми відзначимо ось які пункти: 
об’ясненє причин, чому Ісус приняв хрещення від Івана Хрестителя; спокуса в пустині, представлена в іншому порядку, 
ніж у св. Луки; оселенє Ісуса в Капернаумі, оправдане месіанським пророцтвом; розміщення на початку діяльності Ісуса 
великої догматичної промови, що прояснює становище християнства проти жидівства і визначає специфічну вдачу нового ладу. Сей виклад зветься «нагірна проповідь»; се плід довгих роздумів і з него можна вивести, що Церква мала тоді вже 
всі способи діяльности, виразно розуміла свій догмат і напрямок, в якому мусила поводитися. Для сєї проповіді чимало елементів взято від св.Луки, але вони зв’язані і опановані одним 
систематичним поглядом, що надав їм більше значіння. Письмовець уже так віддалився від жидівства, що дивиться на него 
упередженим поглядом, як напр. тоді, коли підсуває Біблії 
слово ще більш чуже її духові, ніж єї букві: «Ненавидь ворога твого». Св. Матвій бере на себе завдання зібрати в дальших 
главах усі дивні уздоровлення Ісусові, так як зібрав усі навчання в цільні промови, справжнє казання ex cathedra;
 епізоди поділені за їх натуральною подобанству, але зовсім без уваги на натуральний зв’язок між ними, і якби хто хтів зв’язати 
їх між собою і занести в якийсь дневник, то зустрів би неможливости й трудности бесконечні. З сим взагалі згожуються всі 
критики. Всі промови Ісусові закругляються так, що творять 
повні і досить упорядковані виклади, що роз’яснюють той 
чи інший пункт християнської доктрини, такі, напр., поради Ісуса ученикам, посланим на міссію (гл. X), промови, викликані посланцями Івана Хрестителя і критичні зауваження фарисеям (гл. XI і XII), ряд притч про царство боже (гл. XIII 
і далі). Починаючи від сповіді св. Петра, св.Матвій не має більше причини, щоб зміняти порядок євангельського оповідання, прийнятий його попередниками; але й далі він виставляє 
Моріс Верн. Євангелія 619
на вид елемент доктринальний, як то видно в промовах, присвячених визначенню поняття про царство боже і виясненню 
деяких спірних пунктів (гл. XVIII, XIX, XX). Цікаво було прослідкувати докладно, що св.Матвій бере у св.Луки, що лишає 
у нього, а що докладає свого. В сценах остатніх днів догана 
книжникам і фарисеям і опис останнього перелому, що має закінчити теперішній лад, написані ширше і багатші змістом, 
ніж у двох попередніх письменників (XXIII, XXIV, XXV). В сценах воскресіння відзначимо цікаву подробицю про римську 
сторожу, поставлену при гробі; це має ясніше доказати, що 
Ісус дійсно ожив. Згідно із св.Марком, св.Матвій переносить 
у Галілею те зібранє, де Мессія подає остатню пораду своїм 
ученикам. Він визначає програму діяльності християнського 
місіонера такими словами: «Ідіть і навчайте всі народи, хрестячи їх іменем Отця, Сина і Святого Духа».
Між уривками, властивими євангелію по св. Матвію, корисними для вияснення єго характеру і для розуміння його 
тенденцій, ми вкажемо на зцілювання двох сліпих (XI, 27–31), 
що має виправдовувати останнє речення, сказане у відповідь 
посланцям Івана Хрестителя. Сліпці бачать (XI, 5); отже се 
тілько нова форма уздоровленя, розказаного у св.Марка (VIII, 
22–26); Св. Матвій поставив ту двох сліпих замість одного, як 
він зробив і з єрихонським сліпим (порів. св. Марка V, 1–7 із 
св.Матвієм XX, 28–34), як він зробив при ще більш пам’ятних 
обставинах, подвоївши осла, на якому Ісус в’їздив в Єрусалим, 
для того, щоб бути дослівно згідним із месіанським пророцтвом (св.Матвій XXI, 2–7). Притча про лихе зілля та добре збіжжя і її пояснення сценою страшного суду (XIII, 24–30 і 36–50) 
служать для закінчення притчі про сівача; діявол є тут ворогом Мессії, що хоче перешкодити його діяльності, — тему розвито в четвертому євангелії. Св. Матвій дуже зайнятий питанням про остатню долю християнської церкви і вертається до 
нього власне в знаменитій картині в гл. XXV, 31–46.
Ми згадаємо ще дивну ходу св. Петра по воді (XIV, 28–31), чудові обіцянки, дані цьому самому апостолові (ти єси камінь, 
а на цьому камені я збудую церкву мою, XVI, 17–19), дивний 
спосіб оплати боргів Христа і св. Петра єрусалимському храмові (XVI, 24–27). Св. Матвій бере у св. Луки притчу про загублену вівцю, але поправляє кінець, де грішник неначе ставиться 
вище за праведного. Там, де св. Лука написав трохи необачно: 
«Більше радощів у небі з одного грішника, що покаявся, ніж 
з дев’яноста дев’яти праведників, що не мають потреби каятись» (св. Лука XV, 7), св.Матвій ставить натомість доктрину 
не таку щедру, але певнішу, хоч теж освітлену тим самим глибоким почуттям божого милосердя: «Нема призволу мого 
батька, що на небесах, на те, щоб хоч один з сих малих загинув» (XVIII, 14). Для тої самої причини він залишає притчу, хоч 
і таку чулу, про блудного сина і замінює її притчею «про немилосердного слугу» (св.Матвія XVIII, 23–35). Через подібну рацію він жертвує оповіданням про лихого багача і Лазаря, так 
як раніше вже переробив дорікання, що св. Лука кидає багачам (порівн. св.Лука VI, 20–25, до св.Матвія V, 3 і далі). Він виразно показує прихильність до безженного життя (св.Матвій
XIX, 20–22). Слово, вже записане у св.Марка (X, 31): «Багато перших стануть останніми, а останніх — першими», стає темою 
притчі про робітників, де ті, що прийшли перше, були поставлені на рівні з іншими, здається, має натякати на становище 
язичників у церкві християнській (св.Марк XX, 1–16). Кілька 
слів св. Луки про вітання, зроблене Хрестителеві, дають привід до цілої притчі (порівн. св. Луки VII, 29–30, до св.Матвія
XXI, 28–32).
Притча св. Луки (XIV, 16–24) про запрошених, що не хотять 
прийти на весільний бенкет, списана з деякими новими подробицями, власне, з характерним додатком про людину, викинуту за двері за те, що прийшла не в весільній одежі, в чому 
можна впізнати нерозкаяне жидівство, глухе до всяких покликів (св.Матвій XXII, 1–14). Поводінє книжників і фарисеїв згадане з нечуваною гостротою (гл. XXIII). Від св.Луки (XII, 25–27) 
взято тему гарного оповідання про десятьох дівчат (св.Матвія 
XXV, 1–15), притча про міни робиться притчою про таланти 
(порівн. св.Луки XIX, 12–27, до св.Матвія XXV, 14–30). Св. Матвій пише в такий час, коли розрив христіянства з жидівством 
Моріс Верн. Євангелія 621
рішився так безповоротно, що йому приходиться із крайньою 
твердістю одкинути жидівство. «Царство боже буде вам одібране — об’являє Ісус представникам жидівства, — і буде дано 
тому народові, що вироблятиме з нього плід». «Багато прийде 
від сходу й від заходу і сяде поруч із Авраамом, Ісааком та Яковом у царстві небесному, тим часом як сини царства будуть 
кинуті геть у темряву» (св. Матвія XXI, 43, і VIII, 11–12). Щоб 
оцінити все значінє такого засуду, слід порівняти в сих двох 
місцях редакцію першого євангелія з редакцією св. Луки (XX, 
9–19 і XIII, 15–29).
Нема чого провадити далі аналіз, бо вже й так, сподіваємось, 
досить ясно доказано, що автор першого євангелія є письмовець догматичний і систематичний, що переробив твори своїх 
двох попередників для зовсім виразного навчання релігійного. Що св.Лука зробив зі св.Марком, те св.Матвій зробив своєю 
чергою і з св. Лукою. Виходить, що всі євангелія, і св. Марка, 
і св.Луки, і св.Матвія, все то писання історико-догматичні, де 
розказані різні обставини мессіанської діяльности Ісуса Назарянина під час єго апостольства в Галілеї і під час остатньої 
події, що відбулася в столиці жидівській.
Четверте з наших канонічних євангелій, євангеліє св. Івана, 
збудоване на такій же основі, як і три перші. Про се вже й сам 
автор вважає потрібним сповістити виразно при кінці свого 
писання, та це й кидається в очі кожному читачеві: «Сі речі 
написані для того, аби ви вірили, що Ісус є Мессія, син божий, 
і що через цю віру ви одержите вічне життя в ім’я єго» (св. Іван
XX, 31). Головна причина, задля якої письмовець узявся за перо, 
була та, що він хотів показати в Ісусові-Мессії вираженє вічного божого Слова, уважаючи, що се завдання було не досить 
добре виконане єго попередниками. Отже взявши вказівки подані у св.Марка, св.Луки і св.Матвія, він їх розставляє інакше, 
перероблює й зміняє з неймовірною вільністю. Ся вільність не 
вразила христіянської церкви, і писанє, назване євангелієм 
св. Івана, було поставлене на рівні з трьома тілько що розібраними творами. Ми теж не маємо чого дуже бентежитись. 
Тут головна річ догмат, се безперечно; але ми вважаємо, що 
й у інших євангеліях основою теж був догмат христіянський, 
і що вони зовсім незрозумілі, коли на них дивитись не як на 
твори теологічні та спекулятивні. Коли св. Лука переробив 
св.Марка, аби виставити у справжньому світлі доктрину про 
божу ласку, коли св. Матвій знов узявся до роботи своїх попередників, щоби категорично встановити прінціпи нового 
ладу заведеного християнством то такі попередники мусіли 
добре надаватись новому письмовцеви, мусили служити просто збіркою корисних матеріалів авторові, що писав на чолі 
своєї праці: «В початку було Слово (Logos); це слово було з богом, бувши богом само; воно від самого початку було з богом. 
Через нього сталося, що всі речі були створені і ніщо з того, що 
з’явилось для житє, не було зроблено без него. В ньому було 
житє і житє було світло людям; але світло світило в темряві, 
і темрява не приняла єго» (св. Івана I, 1–5). Ми маємо дивитись 
на поєдинок вічного божого світла, в постаті Ісуса назаретського, Мессії, з силою зла в образі жидівства. Вже св.Матвій 
говорив про жидівство безжалісно суворо, а св. Іван, поставлений ще далі від початків христіянської громади, не бачить там 
нічого, окрім діявольської супротивної сили.
Євангеліє по св. Івану, надзвичайно студійоване від 60 літ, 
легко пройти швидким аналізом, дякуючи тому, що автор постарався звести євангельську історію до малого числа епізодів, 
даючи головне місце поважному розвиткові доктріни. Св. Іван 
лишав на боці надприроднє народженє, не признаючи за ним 
значінє, але звертає увагу на свідоцтво св. Івана Хрестителя 
про те, що Ісус є Мессія (1, 6–35). Власне з самого окола Івана 
Хрестителя і до певної міри по єго раді Ісус вибирає собі перших учеників, Андрія (порівн. св. Марка XI, 16–20) та другого, що зостався неназваним; до сих двох долучилися Симон, 
Петро, Пилип і Нафанаїл. Після зустрічі з Іваном Хрестителем Ісус був голосно признаний в його околі — те, що св. Петро 
об’явив потім, при кінці діяльности Ісуса (св. Івана I, 35–52). 
Ісус переходить зараз у Галілею і в місті Кані, по просьбі матері чинить чудо, яке він учинив: він зміняє воду в вино. Здавалось би, це просто для допомоги людям, що запросили єго; але 
Моріс Верн. Євангелія 623
значінє сєї зміни напевно те, що от Ісус установлює замість 
жидівства, що видихалось і стало потом без жадного смаку, 
поживне вино євангелія (II, 1–11). Після короткого пробутку 
в Капернаумі Ісус іде в Єрусалим задля «Паски жидівської» 
і там зараз робить те очищенє храму, яке інші євангелія ставлять при кінці його діяльности. В загадкових виразах сповіщає він, що справжній божий храм єсть він сам, що єго мають 
знищити жиди, але він має воскреснути по трьох днях. Під час 
свого пробутку в столиці він чинить кілька чудес і викладає сенаторові на ім’я Никодимові таємниці відродження і рятунку, 
що даються за віру в сина божого посланого з неба у цей світ, 
щоб визволити його від згуби (II, 12 — III, 21). Ученики Ісуса оселяються «в землі Юдейській», де займаються хрещенням разом із св. Іваном Хрестителем, і той визнає се діло цілком законним. Тим часом Ісус зважується повернутись у Галілею після 
промов фарисеїв; дорогою він впиняється біля криниці Якова 
в Самарії, просить води у одної жінки, заводить із нею неначе діспут теологічний, при чому має нагоду сповістити наближення служби божої «духом і правдою», і самаритяни приймають єго дуже щиро. Після повороту в Галілею Ісус йде в Кану, 
де виконує здалека зцілення сина царського начальника війська, що живе в Капернаумі; се нова версія уздоровленє раба центуріонового, що розказана у св.Луки (VII, 1 і далі), у св.Матвія 
(VIII, 5 і далі), а їх оповідання не що інше як змінене оповідання про уздоровленє виконане, по св.Марко (VII, 24–30), над біснуватою дівчиною сіро-фінікіянкою (св. Іван III, 22 — IV). Вчинивши се «друге чудо» в Галілеї, Ісус йде знову в Єрусалим, бо 
трапилось якесь не означене «жидівське свято», і там уздоровлює біля ставу Бетесди (Віфезда), при Овечих воротах, і то 
в суботу, одного паралізованого, що був слабий тридцять вісім 
років; се уздоровленє — нове видання того, що розказували 
інші євангелія (порівн. св.Марка III, 1–6, II, 3 і далі, св. Луки
XIII, 10 і далі). Ісус об’являє своє право працювати в суботу, посилаючись на приклад невгамовної роботи свого батька, себто бога; він користується цією нагодою, щоб розказати про 
свої зовсім особливі відносини з богом. Раптом переносимось 
«на той бік Галілейського моря» і письмовець позичає у св.Марка (св.Марко VI, 45–52) уступ про те, як Ісус прилучається до 
своїх учеників, перейшовши по воді. Тим часом зацікавлена 
юрба перепливає озеро на човнах і приходить за Ісусом у Капернаум; тоді Ісус звертається «до жидів» із містичною проповіддю, де він розвиває ту тему, що він єсть хліб житє посланий 
з неба, і що хотячи мати вічне життя, треба їсти єго тіло і пити 
єго кров. Одразу після сих промов св. Іван подає у властивій 
йому формі знамениту сповідь св. Петра (св. Івана V, 1 — VI, 71).
Видно, через які зміни перейшла під пером автора четвертого євангелія перша частина євангельської історії, що розповідає про апостольство і месіанічну діяльність Ісуса. Тим 
часом треба зауважити, що сей письмовець тільки посунув 
далі те вільне обертання з уступом св.Марка, якого вживали 
св.Лука і св.Матвій; особливо св.Матвій цілком перемінив лад 
епізодів і впорядкував великі догматичні промови. Під сими 
двома зглядами св. Іван, здається, брав приклад із такого видатного прецедента, з тою різницею, що він вибирав мале число випадків або чудес типових, і прив’язував до них свої навчання, складені з погляду містіцізму, часом надто тонкого.
Обійшовши Галілею, Ісус іде крадькома в Єрусалим задля 
«свята жидівського, що зветься Намети»; раптом він одкривається, прилюдно протестує проти лихих намірів своїх противників, обіцяє схід Святого Духа на тих, хто вірує у нього, 
об’являє, що він є світло світа і вдається в різні напади на «жидів», називаючи їх синами діявола. Виголосивши своє вічне 
передіснування, Ісус мало не був укаменований. Се не завадило єму ви здоровити хутко після того одного сліпого зроду 
(порівн. св.Марка VIII, 23–25), і се стає єму приводом для промови про моральну сліпоту людей, що вважають себе видющими. Ісус виставляє себе врешті добрим пастухом, що віддав своє житє за стадо. Після свята Посвяти Єрусалимі Ісус 
звіщає, що він із богом складає одну особу; ся заява викликає 
гнів серед «жидів», після чого Ісус відходить на той бік Йордану. Єго хутко викликають звідти звісткою про тяжку слабкість одного з його друзів, Лазаря в Віфанії, місті близьким 
Моріс Верн. Євангелія 625
до Єрусалиму; але Ісус навмисне гається, щоб наслідок його 
дивної сили міг показатися при зовсім виключних обставинах. Перед великим збором він воскрешає Лазаря, що вже три 
дні як помер і тіло його почало гнити. Сам чудотворець пояснив се чудо, називаючи себе самого «воскресенєм і житєм», 
і тим доводить до краю лютість своїх противників, тобто жидівську старшину. Поки він кілька днів ховається від їх лихих 
намірів, вони беруться остатнього способу, щоб позбутись єго 
(св. Іван VII, 1 — XI, 57).
Найбільш характерний епізод сего розділу, це воскресенє 
Лазаря; автор четвертого євангелія хотів, щоби діяльність 
Мессії, всемогутнього лікаря терпінь людських, закінчилася 
вчинком надзвичайного оживлення; замість взірців, поданих 
попередниками (св.Марко V, 22–24, 35–43; св. Лука VII, 11–17), 
св. Іван дає сцену, де бере участь близький Ісусові чоловік, 
справжня історична особа. Але ім’я Лазаря було взяте з притчі 
(св. Луки XVI, 20), а воскресіння Лазаря — се тілько переведена 
в діло заява, що стоїть у тому самому місці: «Коли вони не слухають Мойсея і пророків, то не впевняться, хоч би навіть який 
мертвий (а тут діло йде власне про Лазаря) воскрес»» (св.Лука
XVI, 31). Окрім усього того св. Іван робить Лазаря братом двох 
жінок, згаданих в одному епізоді св. Луки (X, 38–42). Коли дослідити старанно всі елементи, що увійшли в епізод воскресення Лазаря, то з того виходить дуже ясне світло для розуміння процесу складання євангельських оповідань.
Остатні сторінки, присвячені кінцевій драмі, починаються 
сценою помазання, що діється в Віфанії, в хаті воскресшого 
Лазаря, і головною особою є тут Марія, сестра Лазарева (порівн. до св. Івана XII, 1–8, оповідання св. Марка XIV, 3–8); як 
риси, властиві четвертому євангелію, ми визначимо пропуск 
усіх вчинків і промов між урочистим входом в Єрусалим і тайною вечерею (порівн. св.Марка XI, 11 — XII, 37); замість них маємо тут оповідання про Греків прозелітів і містичну промову 
Ісуса про значінє єго смерти (св. Івана XII, 20–36); сцена обмивання ніг є переведенням у діло одного навчання, поставленого вже у св. Луки в такі самі обставини (порівн. св. Івана XIII, 
2–16, до св.Луки XXII, 24 і далі до св.Марка X, 41 і далі), установа вечері замінена довгими навчаннями про взаємну любов, 
про наслідки смерти Ісуса, про зіслання св. Духа, про проби, 
що ждуть учеників. Різниця між св. Іваном і його попередниками, яка найбільш вражала теологів всіх часів, це незгода 
щодо часу, коли помер Ісус; три перші євангелія кажуть, що 
він святкував в останнє Пасху перед смертю, четверте ж говорить, що він був розп’ятий в той самий день, коли мало бути 
заколене пасхальне ягня. Се, здається, треба вважати за форму ще виразнішу спільної їм усім ідеї, що спогад про спокутну 
смерть Мессії мусить стати на місці жидівського свята. Тілько 
там, де три перші ставили установу вечері в прочуванні мук, 
що мали настати другого дня, євангеліє св. Івана показує самий факт, що вирішив упадок давнього звичаю; емблемою 
сього факту стало потім христіянське свято; іншими словами, смерть Ісуса постановлена просто і безпосередньо на місце 
жидівської Пасхи. В сценах воскресеня ми зазначимо особливо 
дивні лови риби на Генісаретському озері, сей неначе додаток 
до євангелія (гл. XXI, сцена взята у св. Луки V, 1 і далі). Частина четвертого євангелія присвячена мукам Ісусовим і тому що 
було якраз перед ними, складається із св. Івана XII, 1 — XXI, 26.
ІІ. Характер і вартість історичних євангелій; 
їх можливе походженє
Ми присвятили чимало місця порівнюючому аналізу та критиці євангелій і нам здається, що се єдиний спосіб для роз’яснення їх вдачі та історичної вартости. Хто читав наші досліди 
уважно, той зрозумів, напевно, як перше по даті євангеліє — 
таким по нашій думці є зване св.Марка — дало початок трьом 
іншим, і як явились на світ одно по другому євангелія св.Луки, 
св. Матвія, і св. Івана. Здумаймо собі трьох будівничих, що 
взялися приладити вже готову будівлю для трохи змінених 
вимог; вони затримують деякі частини, переробляють інші, 
а часом ставлять і зовсім нові прибудовки.
Моріс Верн. Євангелія 627
Але тут ми мусимо спинитись на деяких точках, ледве зачеплених досі. Ми показали, що св.Лука, певне, мав перед очима євангеліє св.Марка і вмістив єго в свій твір, додавши звістки 
про дитячі літа і про воскресеніє та розширивши поле для розвитку ідей про боже милосердя та про високу вартість віри і молитви. Гаразд! Чи маємо ж уважати, що сі переробки і додатки 
були навіяні авторові писаними джерелами, які він мав у руках 
поряд із євангелієм св.Марка? На се треба рішучо відповісти: 
не зважаючи на думки критиків, що силкуються довести, ніби 
в часи св.Луки можна було братися поправляти готовий текст 
тілько за допомогою писаних документів або устних переказів однакової ваги. Св. Лука зробив нове видання євангелія, поправлене, перероблене і значно доповнене задля причин тілько 
догматичних і тенденційних; треба вважати, що єму, або скорше може єго окруженю, належить сия заслуга чи вина, а зовсім 
не тим якимсь таємничим джерелам, що нібито він знайшов. 
Він нам сам показав, як по єго думці треба подавати «Євангеліє» 
сучасним людям. Ми вказали, що й св.Матвій так само брався 
до сєї справи. Ми через те поставили це писання третім з ряду, 
що так ми лекше можемо здати собі справу про єго складання 
і зміст тим способом, якого трималися; ставлячи ж св.Матвія 
раньше св.Луки ми не можемо дійти ні до якого виводу; при 
тому багато уступів у св.Матвія доказує, що він далі стоїть від 
початкової церкви, ніж єго попередники; се видно по єго стараннях — подати доктріну дуже вироблену і стрійку, по єго 
нелюбові до жидівства, по прославленню особи і діяльности 
ап. Петра, по натяках на дуже розвинену організацію церкви.
Що до св. Івана, то він взагалі не одрізняється ні намірами, 
ні вірою від своїх попередників, хоч не раз різко противится 
їм; сими суперечностями він завдав чимало клопоту кільком 
поколінням екзегетів. Що ж, хіба й він користувався якоюсь 
скарбницею, невідомою старшим письмовцям? Багато крітиків розвивають і таку думку, часом навіть і досить зручно й дотепно, але тим тілько самі себе збивають.
Коли ж положити, що автор четвертого євангелія знав три 
перші, то можна легко пояснити всі його переробки в фактах, 
починаючи з воскресеня Лазаря і кінчаючи постановкою цілого плану, що переносить у столицю все головне, що одне 
має значіня, з життя і подій Мессії. Се могло бути навіяне таким реченням, вжитим у двох євангеліях: «Єрусалиме! Єрусалиме! ти, що вбиваєш пророків! Скільки разів я хотів зібрати 
твоїх дітей, але ви не схотіли того.» (У св. Луки XIII, 34; порівн. 
у св.Матвія XXIII, 37).
Євангелія св. Луки, св. Матвія, і св. Івана треба роздивлятись як три переробки євангелія св.Марка, зроблені одне по 
одному, щоб задовольнити нові потреби христіянської церкви 
і освітити деякі елементи, догматичні, занедбані до того часу. 
Отже треба поставити питання, чи автор євангелія св.Марка, 
пишучі свій твір, основу трьох інших, мав іншу мету, ніж вони, 
чи він писав для доктрини, чи власне для історії? Іншими словами: чи перше євангеліє має інший характер, ніж три пізніші? Досить роздивитись аналіз поданий нами, щоб відповісти 
на се питання, а сей аналіз доводить нас до того, щоб бачити 
в творі св. Марка теологічний виклад про мессіанічну роль 
Ісуса з Назарету, де говориться спочатку про те, як він проповідує царство боже і робить дивні уздоровленя, потім про те, 
як іде відважно на страту, щоб визволити грішних і нещасних 
людей. Між св. Марком і іншими євангелістами є тілько та 
справедлива різниця, що Марко перший твердою рукою визначив план «викладу євангельського», а другі тілько поправили 
єго працю. Але ні одини ні другі не думали писати справжньої 
історії, збирати і подавати в строгому порядку факти зовсім 
певні; найкраще оправдує нашу думку та свобода — можна се 
сказати без вагання, — з якою вони переробляли оповідання 
своїх попередників скрізь, де думали, що більш чи менш радикальна зміна послужить на користь наймилішій для них доктріні. Програма, розвинена у св.Марка, є не що інше, як тема 
для проповіді христіянської, такої, яка була встановлена після 
одного або двох поколінь у гурті тих, що визнавали особу Ісуса 
з Назарета за Мессію, про якого провіщали пророки. Отож там 
і представлено, як Ісус виконав програму мессіанічну, визначену у св. Письмі, всею своєю діяльністю взагалі, і власне тою 
Моріс Верн. Євангелія 629
смертю на хресті, що стала одразу підвалиною новонародженої віри. Крайні перипетії діяльності Мессії, власне остаточна 
перемога над ворогами Бога і правди, страшний суд, панування царства божого на землі, все те відсунуто на пізніший час, 
і теологія взялася розвиватися, набираючи натхнення, особливо з текстів Ісайї та псалмів, потрійний тіп Мессії, учителя, лікаря і мученика. Ось тема євангельської історії; але ті 
подробиці або елементи, що утворюють тіло цієї теми, де взяв 
їх св.Марко, котрого ми тут вважаємо виразом молодих христіянських громад?
Тут можемо вказати на великі постаті з Старого Завіту та на 
більш звичайні події з історії Ізраїля, як на такі, що найбільше помагали ділу, і між ними на першому місці на дивовижні пригоди з виходу в Єгипет і мандрівки Ізраїля по пустині, 
а найперше на дивне життя пророків Ілії та Єлисея. Це велика 
заслуга Штравса, що він звернув загальну увагу на цей пункт. 
Коли Ісус із Назарета був признаний за Мессію обіцяного 
і жданого, тоді віра христіянська перенесла на нього все, що 
тілько оповідання з минулого затримали надзвичайного про 
тіпічні особи якого-небудь Мойсея, Давида, Ілії або Єлисея, 
про самий народ ізраєльський, все, що тілько згадувалося 
у пророків про діла, віднесені до будушого Мессії.
Нема ні одної подробиці в чотирьох канонічних євангеліях, яка не походила б з натхнення біблійних книг або не була б 
позичена з цих книг. Треба тілько виділити окремо істнованє 
в першій половині панування Тіберія людини, що викликала 
великий рух серед люду галілейського та юдейського, провіщаючи початок мессіанської ери. Сучасний уряд брутально 
відповів на то муками і стратою в столиці за римського прокуратора Понтія Пілата, але гурт відважних учеників признав 
ту людину за Мессію.
Щоб показати виразніше, до якого ступеня св.Марко позбавлений прикмет літописця, що старається вірно передати 
недавно минулі події, пригадаймо кілька типових рис. Ось 
Ісус двічі втихомирює хвилі, здійняті бурею (св. Марко IV, 
35 і далі, VI, 47 і далі). Кому спаде на думку, не впадаючи 
в плиткий раціоналізм, бачити в сьому епізоді в подвійній 
формі змінений спогад справжньої події? Це тілько два способи виражати віру в велику власть Мессії, пана світових сил; 
але та обставина, що письмовець не відступив перед подвійним виданням сього епізоду, показує, що він мало надає ваги 
тому, як власне сталося се чудо, що ставить на один рівень дві 
версії, незгідні між собою, але напевно однаково відомі серед 
громад христіянських, та що він має на думці мету чисто догматичну, аби скріпити віру хрістиян серед небезпек, якими 
загрожували їм ворожі сили. Св. Марко не вагається також 
подати також у двох формах роздавання хліба (IV, 35 і далі; VIII, 
1 і далі, порівн. VIII, 19–21) та мало дбає про незвичайність подвійного оповідання про те, як Христос згоджується нагодувати простим хлібом голодну юрбу, — той Христос, що подавав 
усім високий поживок духовний, — він навпаки ставить се як 
аргумент; врешті чудо розмноження хліба взяте з легенди про 
Єлисея (2 царств, IV, 42–54). Сі подвоєння показують теж, що 
оповідання мали вже закінчену форму в той час, коли писав 
автор євангелія св.Марка.
Коли ми впевнилися в чисто догматичному й апологетичному характері чотирьох євангелій і вказали, що факт відіграє 
там роль другорядну і підрядну, то ми утвердились у сьому 
при помочи ріжних уваг, а одна з них має особливо велике значінє. Не тільки неможливо відзначити поступ чи який-небудь 
хід в євангельській історії, але сама її оправа невиразна і туманна. Топографія Палестини, власне Галілеї в I в. н. е. нам 
доволі відома. Отже євангелія виставляють центром діяльности Ісусової Капернаум, таку місцевість, якої саме істнуванє 
не досить доказане в ту епоху, а положення єї не було досі визначене на землі палестинській. Так справа стоїть майже з усіма місцями, де відбувається історія євангельська. Се пункт 
першорядного значіня, але на него досі не звертали потрібної уваги. Ми відзначимо тут також невиразність і недостатню зв’язку в описі уряду митарів, або зборщиків, де автори не 
в стані ніколи сказати докладно, кому служили сі агенти; чи 
збирали мито в пограничних містах, чи були урядниками для 
Моріс Верн. Євангелія 631
збирання місцевих податків? По сьому ми можемо зважити 
характер і вартість історичну чотирьох євангелій. Їх характер 
є головно теологічний і апологетичний; їх вартість історична власне через такий характер є найменшою. Коли ж приходиться оцінювати їх вартість моральну, релігійну, духовну, то 
ми скажемо, що проби критичні ніяк не змалили її, і що христіянство, змалювавши чотири різні постаті Христа, дало побожним і чутливим людям поживок незрівняної сили, краси 
і смаку. Євангелія стали гідним вінцем тих вартих подиву 
доктрін, викладених законодавчих, історичних, пророцьких 
і ліричних Старого Заповіту.
Відкладаючи трохи надалі деякі остаточні вказівки про 
історію критики євангелій, ми приступимо тут до питання 
про можливе походження наших книг. Для сього ми маємо 
вже багато вказівок: найперше та обставина, що вони всі були 
писані по грецьки (просимо відкинути традицію, ніби єв. 
св.Матвія — переклад з єврейського або арамейського, бо вона 
не має жодної вартости), ставить нас досить далеко від початків церкви; потім великі промови, так звані есхатологічні 
(у св.Марка, гл. XIII, і паралельні місця у св. Луки та Матвія) 
переносять нас, скоріше за все, в часи, пізніші за Титове руйнування Єрусалиму в 70 р. христової ери, — це відноситься до 
перших трьох євангелій; далі непевний характер географічних кадрів доказує, що письменники мало знали середину Палестини і жили, певно, в приморських містах Сирії; нарешті, 
ми вкажемо на розвиток доктрини, що вже є міцною у св.Марка, у св. Луки показує ухил до соціалістичного містицизму, 
у св.Матвія приймає укінчену форму, а врешті у св. Івана являється з усіма прикметами тонкої теології, нахиленої трохи до 
гностицизму  і у будь-якому разі мало доступної для загалу. 
Все те заставляє нас віднести початок наших євангелій до часу 
між 80 і 100 роками (близько того; так, св.Марка в 80, св.Луки 
в 90, св.Матвія в 100) в громади християнські, що жили в приморських містах Сиро-Фінікії, щодо євангелія св. Івана, то ми 
поставимо троха пізніше, в першу чверть другого століття, 
а з’явилось воно певне в якійсь громаді в Сирії або Малій Азії.
Перейдено до питання про авторів. Друге євангеліє являється нам як твір певного Марка, що допомагав в роботі св. Павлові і св.Варнаві і, як запевняє легенда, св. Петрові теж; малоймовірно, щоб цей переказ мав яку-небудь вартість. Євангеліє 
постало напевне спочатку в анонімній формі, а тілько потім, 
коли з’явилось кілька інших видань, подумали про те, що б 
одрізняти їх за авторами, говорячи: Добра звістка про Ісуса 
Христа по такому-то. Те ж саме ми скажемо й про намір надати третє євангеліє певному Луці, ученикові й товаришови 
св. Павла; на цей раз твір є чисто особистим, при тому він призначався виразно для певної людини, але ім’я мусило швидко загубитись, і тоді почали шукати в історії первісної церкви 
особу з доброю славою, щоб поставити її в заголовку.
Даючи ім’я вже не товариша апостолів, а справжнього апостола, одного з перших ученників Ісуса, святого Матвія, в заголовку євангелія, що було написано третім, а тепер займає 
перше місце, хотіли, мабуть, додати йому більшої вартости 
проти подібних творів; але ми доказали, що прикмети сього 
євангелія ставлять його на добру далечінь від початків церкви, 
і воно не може бути жодним способом твором людини, що знала особисто Ісуса. Чи сей переказ походить із того самого часу, 
коли була зложена книжка? Се дуже можливо, і ми мали б тоді 
справжній приклад псевдонімії, або псевдоепіграфії. Тим часом, якщо ім’я св.Матвія не згадується в самій книжці, а тільки стоїть в заголовку її, то нема чого наполягати на сьому.
Зате четверте євангеліє є твір виразно псевдонімний; його 
автор намагався виставити апостола проти апостола, св. Івана 
проти св. Матвія. В самій книжці автор об’являє, що він не 
хто інший, як «той ученик, котрого любив Ісус», трудно в цій 
постаті бачити когось іншого окрім апостола Івана; се і так 
зрозуміла церква, виписуючи се ім’я в заголовку книги. Тут 
ми маємо діло з писанням псевдоепіграфним, на звір тих, що 
складають більшу частину Біблії, і нам сердечно шкода тих 
людей, що завзято силкуються зв’язати хоча б найтоншою 
ниткою містичного писателя першої чверті II століття з сином галілейського рибалки Зеведея.
Моріс Верн. Євангелія 633
Ми скажемо дуже мало про текст наших євангелій, обмежуючись згадкою, що текст, переданий нам, який ми можемо відновити за допомогою рукописів V ст. і дальших часів, дійшов 
до нас непоношений; однак він має численні варіанти, і в новіших виданнях до нього закралися числені уступи, зовсім позбавлені автентичності, власне у св.Марка (XV, 9–20), і у св. Івана (VII, 53, — VIII, 11), себто неналежні до первісної редакції, 
поминувши деякі окремі вірші.
Скінчимо отою розвідку кількома посиланнями на історію 
і критику євангелій. Церква не бачила жадної невигоди в тому, 
щоб прийняти чотири євангелія зарівно, незважаючи на чималу ріжницю між ними; вона віднеслася в сьому випадку до 
свого завдання так само широко, як і збирачі канону Старого 
Заповіту, певні в тому, що нема жадного лиха, коли добру річ 
переказати на кілька різних ладів: вона, сліпо і сама того не 
знаючи, затримувала почуття не історії, але догмату, що був 
у тих писаннях. Церква дала євангелію св.Матвія, писанню 
апостола, почесне місце; щодо єв. св. Івана, вона не відважилася відкинути єго, але показала свою недовіру, призначивши 
йому четверте місце, не зважаючи на його претенсії переказувати євангеліє у значно кращій формі, ніж єго попередники. На жаль, теорії божого натхнення, до того ж узяті занадто вузько, матеріально, починають переважати; св. Августин, 
що не зумів стати вище за се, силкується виправдати цей розпорядок євангелій, говорячи, ніби автори писали в такому порядку, в якому їх твори уміщені в каноні; він пробує, також не 
конче вдало, пояснити або зменшити ріжниці й суперечности 
виразні, які там знаходяться, коли тільки почати там шукати, 
викладу подій справді історичних. Він перший розпочав безплідну роботу гармоністики, або погоджування, що калічить 
факти і тексти, щоб погодити їх, і часто мусить їх роздвоювати і розтроювати, коли вже видно, що вони напевне є уривками, зведеними докупи. Після Реформації теологія католицька 
й протестантська з ростучою відвагою і сліпотою визначають 
доктрину натхнення щодо слова, щодо літери; критика євангельська стає чимось розтягненим і нудним. Врешті трошки 
світла проблиснуло в цій темряві дякуючи німецьким школам протестантської критики, що в другій половині минувшого в[віку] почали обстоювати за правом толковання святих 
книг із оглядом на граматику та історію. Пробують поставити 
на грунт справді літературний питання про складання євангелій і відносини їх між собою. На жаль, філософські та догматичні завдання все-таки мішаються до роботи і відбирають 
в найрозумніших людей найяснішу їх здібність — прозорість 
думки, притупляють вістря критичного скальпеля. Так, при 
порівнювальних студіях трьох перших євангелій, т. зв. сіноптичних, дійшло до такого питання: яким способом письмовці, 
що місцями переказують один одного літерально, часом раптом показують такі характерні ріжниці? Чим витолкувати сі 
перескоки від невільницького копіювання до незалежности?
Тоді вигадано істнованє первісного євангелія, тепер 
втраченого, — устного, але врізаного в пам’яті вірних, казали 
одні, — писаного, запевняли інші, — і оце євангеліє кожний 
з письмовців мав ніби вложити в свій твір, прилучивши до 
нього додатки, взяті з інших джерел. Се нібито роз’яснення 
не давало жадного кінця-ладу. Але ніхто не зважувався прийняти єдине можливе рішення, що різні євангелія сходяться 
літерально там, де їм не треба нічого змінювати для догмату, 
а, навпаки, дають собі волю скрізь, де думають, що можна подати якусь правду нову, або не досить визначену до тієї пори.
Коли б студії над Старим Заповітом не були тоді так дивно 
занедбані, екзегети дослідили б се явище, порівнюючи книги 
Царів і Параліпоменон (Літописи). де місця зовсім нові йдуть 
слідом за літературно описаними; вони зрозуміли б теж, що такий спосіб роботи заснований на зміні поглядів догматичних. 
Але вони всі не хотіли немов через якусь нещасливу упертість, 
визнати сю правду, що очевидно виходить із дослідів новітньої критики; вони не хотіли уділити місця вигадці особистій, 
витвору догматичному й теологічному; се насправді привело за собою руїну історичности історії євангельської, і інтереси шкіл теологічних, здавалось, вимагали того, в якім ладі 
треба ставити наші євангелія: по черзі то вважали євангелія 
Моріс Верн. Євангелія 635
св. Марка першим по даті, то знов ставили єв. св. Матвія
на першому місці. І потім коли встановлено, що єв. св. Матвія з його протижидівськими тенденціями не могло бути 
первісною формою євангелія, то вигадали євангеліє протоМатвія, з жидівською барвою, що потім начебто було поправлене і перероблене на єв. Матвія противної барви.
Тюбігенська школа не спромоглась вийти з сього безсилля, і сам Штравс, що кинув таке ясне світло на євангельську 
проблему, показавши все, що там є позиченого із Старого Заповіту, не міг сказати нічого досить певного про їх характер 
і відносини між собою. Тоді, втрачаючи щораз більше надію 
розв’язати питання про лад євангелій, почали вигадувати 
Прото-, Девтеро- й Тріто-Матвіїв, Прото й Девтеро-Марків, так 
що стали казати: Прото-Матвій, Прото-Марк, Девтеро-Матвій 
і т. і. До сього часу розшарпування належить напр. Рейс (Reuss), 
що утримує, ніби в первісному євангелії св.Марка не було ні 
міссії св. Івана Хрестителя (I, 1–20), ні відділу VI, 45 — VIII, 26, 
ні оповідання про муки (гл. XIV — XVI). Щодо четвертого євангелія, то єму не більше пощастило: ясно було для всякої неупередженої думки, що автор постановив собі зменшити до 
певної міри євангельський грунт, топлячи факти в тонких 
спекуляціях догмату, зводячи чи підносячи їх до гідности 
тіпів чи символів; але по нечуваній суперечности стали доказувати, що се писанє, таке придатне для різних нових комбінацій теологічних, мало в собі збір подробиць надзвичайно 
автентичних. Се був спосіб, щоб поставити під захист св. Івана деякі новітні сміливости, але ж се не була здорова екзегеза, 
і можна дивуватися, що панове Ренан та Сабатьє обстоюють 
при тих жахливих помилках школи Шляєрмахера.
Найбільше додало плутанини те, що придали значінє не 
зовсім до ладу кільком стрічкам письменника християнського 
другого століття, Папіяса, захованих в історії Церкви Євсевія 
(III, 39): «Марко зробившись товмачем Петра написав, правда 
не дуже впорядкованим способом, але так докладно, як тілько 
міг пригадати, речі роблені або казані Христом… Щодо Матвія, 
то, навпаки, він склав і написав мовою єврейською збірник 
промов (Господніх), і кожний їх толкував як умів», і т. і. Намагалися прикласти сі слова до канонічних євангелій св.Марка
й св.Матвія, та се було чистісіньким абсурдом, бо раз що єв. 
св.Марка напевно є найбільш упорядкованим з усіх чотирьох 
інших євангелій, а друге, єв. св.Матвія не є виключно збірником промов, і коли тілько роздивитися його краще, то треба 
відкинути всяку думку про єврейський або арамейський оригінал. Дарма! Хотіли боротися проти очевидности, силкуючись знайти безладдя в канонічному єв. св.Марка, насильно 
перекладаючи вираз logia (речі, промови) словами «промови 
і події», або об’являючи, що доводить істнування євангелія 
Прото-Матвія, складеного виключно з промов, і що найпізніші письмовці, невідомі автори Девтеро-Матвія і єв. св. Луки, 
вложили його в оправу євангельської драми. Після сього бажали надати виключну вагу фактичній оправі, поданій св.Марком, і «промовам» Ісусовим, захованим у св.Матвія, не беручі 
до уваги, що перша має дуже теологічний і надприродний характер, і що другі показують, від початку до кінця, на церкву 
христіянську, вже впорядковану незалежно і з викінченою організацією. Справді, коли почати видавати виразну проблему 
історії літературної за якесь реченє без авторітету, то можна 
тим тільки гірше затемнити питання; так воно і сталось. Ми 
певні, що до якого-небудь можливого для всіх рішення можна прийти тілько під умовою — брати наші євангельські писання в їх теперішньому стані, бо він (більш-менш, напевне) 
той самий, в якому вони були з самого їх народження, і зважитись відкинути питання про автора в вузькому значіню сього слова, а тим самим відкинути пошуки якогось первісного 
стану наших різних євангелій. Ми говоримо се для критиків, що почуваються досить сильними, щоб офірувати своїми вподобаннями і помилками фактам, дослідженим наукою, 
а не вподобаним. Що ж до нас особисто, то ми мусимо об’явити, що глибокі судії ходу літературного складання законодавчих та історичних книг Старого Заповіту довели нас до пояснення, при якому можна вирішити ті трудности, перед якими 
невелике число найбільш сумлінних наших попередників 
Моріс Верн. Євангелія 637
об’явили себе безсилими. Щодо заступників ріжних церков, 
то ми просимо їх заховати при собі свої переконання і не компрометувати скарбниці почуття і доктрін, якою вони владають, упертим підтримуванням неможливих до принятя 
рішень літературних.
Ми не можемо розпочинати на сьому місці бібліографії
євангелій, яка могла б бути тільки нудною і нескінченою 
номенклатурою; до того ж її можна знайти у Райсовій La 
Bible в томах названих Histoire évangélique (1876) стор. 405–
410 і в єго ж Geschichte der Heiligen Schriften des Neuen Testaments (див. останнє видання). З погляду традиційної ортодоксії ми зазначимо Manuel biblique Бакеза і Вігуру (Bacuez et 
Vigouroux, Nouveau Testament). Екзегетична праця найбільш 
проступила наперед у німецьких протестантських школах; 
вона поважно зведена до купи у Holtzmann,
 Die Synoptiker 
і Hand-Commentar zum Neuen Testament. Ми особливо перепоручаємо ті томи Біблії Рейса, що трактують про євангелія 
сіноптичні та Іванове; там можна знайти всі елементи повної 
студії, питанє поставлені розважно, розібрані з дуже високого 
погляду, часто вирішені геніально; але при ближчому знайомстві можна побачити, що ні проблема взаємних відносин між 
чотирма євангеліями, ні проблема їх справжнього характеру, 
їх історичної вартости і можливого походження не знайшла 
собі там твердого і гідного рішення. Ми дамо такий самий суд 
і про дотепні розвідки, що умістив д. Сабатьє в Ліхтенбергеровій Encyclopédie des science religieuses, а імено Synoptiques 
(Evangiles) і Jean (Evangile de) в т. XI (1881) і VII (1880). Особлива заслуга Штрауса є та, що він у своїй Nouvelle vie de Jésus, 
(переклад французький Nefftzer’a і Dollfus’a) підніс значінє 
елементів, узятих Євангелієм із Старого Заповіту. В творі голандського теолога Шольтена, Das aelteste Evangelium (німецький переклад з оригіналу 1869 р.) видно відважну але не 
доказану пробу віднайти під теперішніми євангеліями первісне; страсбурзька Revue de théologie (1864 і далі) подала, після Шольтена, дуже вдатну Étude historique et critique sur le 
quatrième Evangile.
 Згадаємо ще Фолькмара, Der Ursprung 
unserer Evangelien і дуже заслужену працю Б. Вайса, Das Marcusevangelium und seine synoptiche Parallelen (1872) і Das Matthäusevangelium und seine synoptiche Lukas-Parallelen (1876).
Можна сказати взагалі, що новітня критика протестантська не спромоглася пояснити євангелій, особливо сіноптичних, 
де вона намагалася шукати спогадів, більш або менш змінених, 
про справжні події збору народних анекдотів, не розуміючи, 
що вони глибоко догматичні, що се твори свідомі і обмірковані 
теологів або гуманістів учених (docteurs), що в них під фактами схована доктріна. Праці, присвячені св. Іванові, кращі.
Скажемо врешті кілька слів про роботи чисто французького походження. Ренан присвятив том своєї History des origines du Christianisme євангеліям; Аве (Havet) трактує теж про 
них і в останньому томі Christianisme et ses origines; але критика першого вийшла хибною, несміливою, повною суперечностей і шкідливих скоків назад, другий же, пробиваючи собі 
шлях із міцною звагою, бачить часто тілько один бік проблеми. 
Де Пресансе в Jesus-Christ показує певний наклін зробити працю критика й історика, але не може відважитись на неминучі жертви; те ж саме ми скажемо й про Vie de N. S. Jesus-Christ
абата Фуара (1880) і про Jesus-Christ Дідона (1891). Що найоригінальнішого появила Франція, то це, певно, ÉvangilesEйхталя (1893), де недоліки і хиби сієї книжки кидаються в очі, 
але вони надолужуються видатною незалежністю та кількома 
сміливими й свіжими поглядами, власне там, де говориться 
про свідому творчість, яку автор визнає за додатками, властивими св.Луці.
Ми коротко зберемо до купи в формі положень, зв’язаних 
взаїмно, здобутки наших дослідів над євангеліями.
1) Всякий виразний погляд на євангелія мусить виходити з дослідження початкового писання про їх взаємні відносини, 
а дослід може бути поставлений тілько достотним порівнюючим аналізом.
2) Сей аналіз показує, що автор єв. св.Луки знав і користувався єв. св.Марка, що автор єв. св.Матвія знав і використовував 
Моріс Верн. Євангелія 639
єв. св.Марка й Луки, а автор єв. св. Івана знав і використовував єв. св.Марка, Луки і Матвія; отже, євангелія йдуть одне 
по одному так: св.Марко, св.Лука, св.Матвій і св. Іван.
3) Цілком виразний намір різних євангелістів був зовсім не 
в тому, щоб доповнити один одного, а в тому, щоб замінити собою інших, бо вони вважали себе здатними дати видання 
«Євангелія», висше від всіх попередніх праць.
4) Завдання св.Марка було в тому, щоб подати в повній формі 
виклад про мессіанський характер, наданий церквою Ісусові 
Назаретському; св. Лука, св. Матвій і св. Іван по черзі розвивали сю тему, з чималими догматичними відтінками і кожній по своїй волі перемінювавісторію євангельську, щоб дати 
місце ідеям милим для авторів або красше для гуртів чи шкіл, 
до яких належали автори.
5) Сі ріжні видання Євангелія суть таким способом утворили 
справжніх теологічних шкіл, що вживали грецької мови 
і мали все, що можна назвати дуже виразними особистими 
ознаками; школи сі процвітали, по всіх признаках, починаючи з 75 р. серед поважних христіянських громад у Сірії й Малій Азії.
6) Всі в купі внутрішні і сторонні свідоцтва сходяться в тому, 
що треба відкинути гіпотезу, ніби св. Марка написане ранійше 80-го року нашої ери; поруч з сим вони примушують не 
ставити початку єв. св. Матвія пізнійше 100-го року нашої 
ери; дати ці більш-менш певні, як і та дата (90-й рік), що ми 
даємо для єв. св.Луки; можна вважати, що єв. св. Івана явилось 
на світ у першій чверті II. віку.
7) Нема причини припускати існованє одного або скількох 
євангелій первісних, або ріжних форм, що перейшли канонічні євангелія раніше, ніж увійшли в укінчену форму; ще менше можна гадати, щоб євангелісти могли послугуватись джерелами писаними чи устними, аби переробляти твори своїх 
попередників; що найбільше можна припустити, що автор 
євангелія св. Марка розпоряджував елементами зведеними 
в укінчену форму, писаними чи устними; але пробувати віднайти їх було б марним заходом.
8) Євангелія канонічні, се єсть твори анонімні, їх дату й походженє можна визначити тілько досить невиразно і то не називаючи авторів; очевидно вони всі чотири належать до того часу, коли христіянство пірвало зовсім з жидівством і сперлось 
на гуртах не-ізраєльського походження; всі чотири одверто 
ліберальні при своїх окремих відтінках, і показують вплив 
тенденцій св. Павла.
9) Зміст євангельської історії головно списаній з постаті і діл 
Мессії, таких якими знайшли їх учені первісної церкви в книгах Старого Заповіту; «Євангеліє» се є писанє догматичне під 
прикривкою історії, і має на меті доказати, що тіп Мессії, провіщаний через пророків, був справджений Ісусом з Назарету.
10) Сей доказ ставить конечним істнованє особи з сим іменем, 
що справді істнувала і викликала глибокий і міцний рух в громад жидівській в Галілеї та в Юдеї за часів імператора Тіберія, 
як своїми вчинками так і остатніми муками, якими закінчилась її діяльність.
11) Признанє виразно теологічного характеру євангелій напевне провадить за собою поменшення їх вартости як історичних документів, але тим самим ще яснійше виставляє їх незрівняну вартість релігійну й моральну. Се плоди думки зовсім 
свідомої і розваженої, дозрілого й обмисленого переконання, 
се ті твердо і широко заложені підвалини, на яких виросла 
будова христіянської доктріни.