V
Вісті з півночі
Таки недармо прилітав
північний гість… Дивлюся ранком —
вже заволочено серпанком
сіреньким небо. Далі став
помалу й дощик накрапати,
і вогким холодом до хати
зайшов притихлий вітерець.
Щось охолонув молодець!..
Чи не сподобались пустині
його зальоти? Чи згадав
далеку милу й заридав
дрібними слізьми на чужині?
Шепоче вітер в мокрім листі:
«Се ж я з твоєї сторони
приніс оці плакучі вісті, — 
якої ще тобі луни?..»
10.IV.