
[11.ХІІ]
Cher petit Radis!
Ти не думай, що я на злість не пишу тобі. З листів моїх до твоєї мами ти бачиш, як шло моє життя за весь сей час. Були такі 
дні, коли ніколи було їсти, не то що листи писать, а коли і був 
час, то приходилось платить письменні довги, котрі давніші. 
От уже як заляжу в Берліні, тоді буду довгі листи писать, а тепер мала надія! Тим часом ти мені пиши, коли матимеш час.
Я рада, що ти находиш інтерес у школі, а то життя в Софії 
взагалі не бог зна як розмаїте… Тут не то що весело, а так якось 
нема часу, та й годі, — може, се і єсть веселість?
Здоров’я моє так собі, але не погано, впрочем, тепер я щось 
не думаю про нього.
Бувай здорова. Міцно цілую тебе. Кланяйся від мене тим, 
що мене не забули.
Твоя Леся