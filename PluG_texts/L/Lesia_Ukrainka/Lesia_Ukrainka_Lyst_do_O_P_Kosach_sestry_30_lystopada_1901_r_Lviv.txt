
30.XI.1901
Люба моя Лілея!
От тобі і колективне посланіє, — чи ждала? Се ж я вже на дорозі до С[ан]-Ремо! Не писала тобі з Київа, бо дуже була в роботі, 
в клопоті, та й певности не було ніякої з виїздом мало не до остатнього дня. Сюди я приїхала вчора, завтра думаю виїздити, 
бо мені тутешня погода щось не панує, та й не можу дуже затримуватися, бо маю певну дату, коли мушу бути в С[ан]-Ремо.
П[ана] Крив[инюка] застала я здоровим і сливе незміненим, 
тілько врядився він тут погано, хату має неприємну, варто б її 
покинути.
Що ти мені нічого про свої проекти переселення до Львова не написала? Я тим дуже інтересуюсь. Пиши мені: San 
Remo, Corso Cavallotti, Villa Natalia, à M-me Natalie Sadovski.
A тепер кінчаю, бо спішуся страх. Міцно цілую тебе, моє 
Лілинятко.
Твоя Леся