
Zürich, den 18.V.1903
Хтось чиюсь картку і телеґраму дістав, але не дуже тим «unmöglich» зажурився, бо, здається, комусь і так unmöglich буде 
до гідропатії братись. Мій лікарь в Сан-Ремо, відпроважуючи мене, все намовляв, щоб не одважуватись вступати до закладу і навіть купелів не брати, аж поки зовсім гаряче літо настане, тепер же тілько водою з спіртом витиратись, а то можна 
скрізь, хоч і в маленькій хатці, аби двері на 5 мінут зачинити та 
аби хтось на 5 мінут мав собі яку дівчину до помочі, та й більше нічого не треба. Тут хтось того професора не застав, що 
до нього їхав, а в Berner Oberland не хоче за ним їхати, бо не 
варт (проф[есор] буде вже ціле літо в Oberland). Однак не жалує, що заїхав до Цюріха, бо і другою дорогою до Мюнхена 
мало що дешевше коштувало би, а так Оксана собі Швейцарію та Rheinfall побачить, вона дуже з того тішиться. Саме 
тепер Оксана поїхала на той Rheinfall, а хтось вже ні, бо втомлений і має листи писати, і, зрештою, вже раз торік бачив, то 
нащо має собі такі розкоші дозволяти, — все то коштує, а їдучи вдвох з молодшою сестрою, треба вже більше на неї, як на 
себе, уважати.
Їдемо завтра до München’a, там уже нам і помешкання на 
3–4 дні є готове. Десь в суботу або в неділю будемо у Відні, там 
піду до Nothnagel’a,V і нехай ще він мені радить про ту водяну курацію. Він мене восени бачив, то, може, ліпше зважить, 
оскілько я за зиму поправилась чи ні та чи можна і як, власне, мені до води братись. Як треба, то й коло Відня є тих Badeanstalten  доволі. А як не треба комусь тепер жадної води, то 
хтось заскочить до Праги та до Львова на якнайкоротше, а 31
буде вже у когось та й там вже побачить, чи зможе довго бути, 
чи як, тілько головне те, що таки буде.
Хтось не має жадної охоти іти до якогось Anstalt’y віденського і таки, певне, не піде. Хтось дуже гризся за Лілю та й знов 
трошки кашляв крів’ю (за 2–3 дні перед виїздом), а з таким уже 
до води братись не випадає. Про Лілю нічого нового не знаю, 
може, в Мюнхені що дістану, — просила туди писати.
З Праги Оксана поїде просто додому, а хтось уже сам nach 
Ruthenien подасться.
Хтось здоровить чиюсь родину, а когось просить, щоб не 
журився, бо хтось та й ще хтось мусять побачитись таки тепер! Па!
Хтось
На чиюсь адресу прийдуть книжки з Сан-Ремо, то то мої, 
прошу сховати, поки хтось приїде, бо комусь не хотілось їх за 
собою возити по світах — тяжкі.