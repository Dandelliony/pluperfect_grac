
22.V. 1895
Шановний друже!
Нехай сей лист добірається до Вас, як сам хоче, а я не чекатиму четвертої адреси.  Досі не писала і через адреси, і через брак часу, і через те, що в моїх справах не було певности. 
Тепер status quo вернувся: я їду в іюлі вкупі з усіма до Відня, 
ражу і Вам приїхати, щоб побачитись з дядьком та й з дядиною і Радою. Батько написав мені, що я зле його зрозуміла і що 
нема потреби нагле кидати дядька і гнатись в Росію, а що ліпше поїхати до Відня і навіть там порадитися з лікарями про 
мою анемію і різні лиха, та, може, вони мене пошлють куди на 
ліки так на місяць, на півтора. Сам він гадає, що мені не вадило б поїхати з Лідою в Швейцарію, я й сама те знаю, та, відай, 
«марного гроша» не стане...
Чі так, чі инакше, а в Відні я буду в початку іюля ст. ст. 
Тепер же одважусь зробити Вам одну велику прикрість — послати на Ваше ймення свої зимові річі, бо волочитись мені 
з ними, може, по цілій Европі (або хоч і тілько до Відня) не випадає. Попрошу Вас приховати їх у себе до мого приїзду, a cela 
va sans dire,  що я Вам зверну те, що, може, прийдеться заплатити при одержанні. Напишіть, чі се Вам не дуже прикро, то я, 
отримавши Ваш лист, одішлю річі в той же день.
Спасибі за адресу Крушельницької, я напишу до неї,  спитаю, чі застану її в Відні в початку іюля, а разом з тим се буде 
приключка до початку листування.
Ви мені наказуєте непремінно заїхати до Львова, бо инакше не простили би мені. А я не знаю, чі прощати Вам сю фразу. За кого Ви мене приймаєте, пане добродію? Видно, що 
Ви звикли мати діло з усякими «наймолодшими». Дозвольте намилити Вам голову за се. Я, Богу дяковати, ще не забула, що значать слова: інтерес громадський, слово чести, 
дружба etc. От Вам як! Так уже прощаю Вам на сей раз, спогадавши, що Ви  ж мене так гречно в  свою хату закликаєте. 
Як буду у Львові, скористаю з Ваших запросин, хоч і страшно, що се може «скомпромітувати Вас перед публичною опінією», я трошки знаю, які у Вас люде спритні на вигадки. Але 
мені се дарма, je m’en fiche I (вибачайте!), а Ви собі потім як 
хочете.
До Яросевички теж хтіла б заїхати,  але то вже не можу 
обіцяти, — постараюсь.
Де се Бор[щ]ів, скажіть?  Може, й сором задавати таке питання, але згляньтесь на моє неуцтво.
Про Колессу я написала матері  і передам її відповідь, як 
тілько отримаю. Сама не можу рішати, бо, не бувши цілий 
рік дома, не знаю обставин. Якби була сама дома, то запросила б до себе, а так нехай мати запрошує. Вірші його вишлю 
завтра  (сьогодня свято). З віршів мені подобаються «простіші», як «Наймит», «Хлібороб», «Світ за очі», а  другі якісь 
прозаїчні і  розтягнені, хоч взагалі у  п.  К[олесси] принаймі 
форма ліпша, ніж у других гал[ицьких] поетів (вони, нівроку 
їм, «размером пренебрегают и рифму презирают»); чому у наших поетів нема середини між дитячою пісенькою і політичним або філософським трактатом?... Ей, багато ще нам треба!
Читала я оце новелі Лукіяновича  — «ganz schauderhafte 
Geschichten aus dem ruthenischen Leben».  Невже, Боже мій, 
галицька шляхта така дика? Як же люде живуть в Галичині? 
Треба признати, що Лукіянович і стіль собі виробив якраз для 
таких тем, читаєш так, немов будяка їси, абсолютно не вміє
писати. Читала і «Нашу долю» (кн. 2.)  — так собі, — передня 
статья цікава по фактах деяких; 809 Ганни Барв[інок] оповідання — просто чортівщина.  «Слівце» п. Кобринської  nec plus 
ultra  безтактности, ну, та се в Галичині в моді, може, се у мене 
дурний смак.
Однак, годі, — бувайте здорові, мій друже!
Л. К.