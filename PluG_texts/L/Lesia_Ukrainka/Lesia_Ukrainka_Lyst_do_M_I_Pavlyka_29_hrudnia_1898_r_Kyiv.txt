
17.ХІІ.1898
Шановний друже!
Статьї нема ні в «Р[усской] М[ысли]» за [18]80 pp., ні в «К[иевской]
С[тарине]» за [18]80–[18]90 pp. (15 річників переглянуто). Що тепер далі? Мені спадає на думку, що, може, автор хтів умістити 
свою статью, але вона уміщена не була.
Ви, запевне, маєте право на свої 50 прим[ірників],
 ніхто 
проти сього не сперечається, інтересно тілько знати, скілько 
прим[ірників] належиться Вашому спільникові з того, що лишиться від Ваших 50 і Ф[ранкових] 200? Не знаю, через що, але 
остатня цифра (200) здалась декому несподіваною. Все оце 
говорю на основі приказки: «Posieł jak osieł». Щодо обіцяної 
кимсь бібліотеки, то про се нічогісінько не знаю. Здається, 
то все «теплі слова», та й годі.
Я тепер маюся краще. Оце трапилось бачити свого берлінського оператора, він згожується мене різати, так що тижнів 
через три я вже буду лежати на операційному столі. Така перспектіва мене зовсім не лякає, бо за нею є ще кращі перспектіви: не буде туберкул в організмі, значить, одною бідою менше буде. Що ж до самого процеса різання, лежання etc., то 
се мені не першина і я вмію дати собі раду з тим усим. Quod 
medicamenta non sanant, ferrum sanat! сподіваюсь, що до третього лікарства — ignis — не прийдеться вдаватись. Нова перспектіва злякала не мене, а мою істерію — вона притихла і не 
мучить мене от уже тижнів зо два. Користуюсь сим і займаюсь 
ліквідацією літературних справ.
Бувайте здорові!
Л. У.
P. S. Просить швагер О[льги] Ф[едорівни]
 написати негайно, 
чі можна продати білети менше як за 300 p.?