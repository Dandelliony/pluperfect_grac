
[Бондарівна]
Раїна Бондарівна — одиначка в батька-вдівця, цехмайстра 
бондарського цеху.
Старий Бондар (батько) — спокійний, поважний, повний почуття гідности власної, до инших (тілько не до «панів») 
довірливий і зичливий, не без гордощів професіональних. Дочці «дає волю» не з безхарактерности, а з переконання і з довір’я до неї.
Стара бабуся — в домі в Бондаря, живе для господарства, зазнала «підданства», залякана, добродушна.
Купер’ян «цехмейстер над соломою» — колишній шваґер 
Бондаря, тепер жонатий удруге, натура товариська, веселий, людяний, безхарактерний, охочий до співу, до 
радощів життя, готовий і випити, але «при компанії», 
не п’яниця налоговий, любить «свестії», «братські меди», 
веселі звичаї «добрих старих часів». Колись заможний, 
тепер зубожілий.
Явдоха Куперьяниха — його друга жінка, «багацького роду», 
скупа, «фудульна», до пасербів недобра, в сварці не так 
груба, як ущиплива (говорить здебільшого в іронічноввічливому тоні), і через те її всі бояться. Любить згадувати, як «чинили мої бабуня, покійна бурмистрова, 
царство їм небесне». Ходить завжді в добрих коралях із 
срібними дзвіночками.
Моменти з пісень про Бондарівну.
1) Танок водить (усім перед водить), різка відповідь Кан[ьовсько]му, з жестом.
2) Капелія грає, Б[ондарівна] цілу ніч гуляє. Відповідь людям: 
«Гуляю до свеї охоти, не втеряю дівочої цноти» (до сцени 
з женихом на цеховому святі).
3) Відповідь К[аньовсько]му: «Маєш жінку цілувати».
4) На поради людей втікати: «Сіла кінець столу пісню заспівала». (Сцена в панській корчмі, на оранді, при капелії).
5) Бондарівна кидається втікати, застукана в дверях, подається до вікна, і шинкарка «передала її вікном».
6) Під час погоні один дворак горне до себе: «Молодая Бондарівно, жалко мені тебе».
7) Питання: Чи волієш… Відповідь Б[ондарівни]: «волію»…