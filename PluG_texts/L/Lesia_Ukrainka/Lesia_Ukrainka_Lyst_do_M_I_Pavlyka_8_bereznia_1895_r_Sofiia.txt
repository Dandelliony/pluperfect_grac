
Шановний друже!
З нетерпеливостю чекаю другої половини «Н[ароду]», де будуть наші адреси. Дядько був надзвичайно зворушений, 
читаючи про юбілейну справу. Та й справді не міг він не бачити, що його юбілей був чимсь иншим для нас усіх, ніж звичайні 
юбілеї з гречними промовами. Се справді було свято свідомої 
себе України. Шкода тілько, що завчасу не сповістили европейських вчених, товаришів дядька, їх привіти були б приємні для дядька і корисні для справи. Тут є і моя вина, що не 
догадалась та не дорадила кому слід, — ну, що вже, — мудрий 
лях по шкоді! Хоч, може, й тепер ще можна поправити замітками в чужих газетах? Дядина просить Вас послати юб[ілейний] 
номер в Паріж (à Mr le Dr. Holstein, Avenue de Wagram, 29) та 
Кузьмі (Genève, 11 route de Caroline, Imprimerie Ukrainienne)
і нам ще одно число, бо тут люде просять читати, а нам свого 
не хочеться пускати з рук.
Бувайте здорові і бийте лихом об землю!
Л. К.
