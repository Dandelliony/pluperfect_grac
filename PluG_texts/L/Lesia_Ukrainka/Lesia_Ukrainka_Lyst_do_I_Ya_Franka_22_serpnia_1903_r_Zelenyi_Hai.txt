
Гадяч, Полт[авщина], х[утір] Зелений Гай
9–21.VIII.1903
Шановний товаришу!
Пробі, дайте мені відповідь на питання про зміни в перекладах, бо видавці не дають жити — їм залежить на тому, щоб 
не спізнювати ще більше вже й так спізненого видання, — а 
я ж не можу сама без Вас відповісти. Вони вже й так своєю волею хотять викинути з «Історії кожуха» слово «жид», і як не запротестуємо до 20.VIII ст. ст., то так і випустять в світ се оповідання і «Сам винен» з подібною зміною. Краще не творити 
таких прецедентів, що «мовчання — знак згоди», тому прошу — скажіть виразно. Будьте здорові.
Л[еся] Укр[аїнка]