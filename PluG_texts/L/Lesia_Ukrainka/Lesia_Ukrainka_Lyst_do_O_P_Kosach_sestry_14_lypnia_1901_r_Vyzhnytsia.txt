
Вижниця над Черемошем, в домі п. Москви
14–1/VII.1901
Лілея моя!
Дякую за готовність приїхати до мене, але помагати мені 
властиве нема в чому, почуваюся я настілько здоровою, що 
скрізь у всьому даю собі раду сама. Товариство твоє мені, звісно, завжді миле, але ради самої приємности не варт зриватися 
і їхать такий світ. Це все я кажу зовсім обдумано і щиро. Я це 
тут на перепутті (пиши мені сюди, то перешлють, а дальшу адресу подам, доїхавши), їдутаки в гори, бо коли їхать, то 
найкраще тепер, серед літа. Кашляю все ще попрежнему, але 
сподіваюсь, що в горах мине. Напишу згодом довше, а сьогодня не маю енергії, бо й так мусіла досить писати. Будь здорова і сама й не сама.
Твоя Леся