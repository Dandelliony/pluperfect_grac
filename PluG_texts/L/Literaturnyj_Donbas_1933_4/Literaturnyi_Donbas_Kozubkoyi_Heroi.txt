Козубковий герой
Нечувано й негадано три літаки показалися на голубому обрії. Вони, ніби відгодовані дрохви, знялися з-за Трьох Могилок і шли рівно, рядком, виблискуючи на сонці алюмінієвою обшивкою.

Враз же біля крайньої хати кривого Матвія зібралися всі млинцівці: чоловіки діловито гомоніли й, прижмуривши очі, поглядали за польотом цих дивних птахів. Кривий Матвій, якого ради такої причини, раз за все життя, ощасливили всесельським збором до його подвір'я, розв'язно говорив з усіма присутніми, як господар, підохочуючи до розмов довгожданих гостей.
Штукенція, мужики, не нашого розуму, — говорив він з виглядом знавця й самовпевнено посміхався. — Бува германець як пустить такої штукенції аскадріль цілу, давай драла тоді Русь. А гляди, братці, — скрикнув він, насуваючи полущеного цератового козира нижче на лоба,— сідать думає! їм же богу, на побивку до землі проситься—інакше ж чому йому, як під мухою, вертітися! Хрест побий, сідатимуть.
Літаки кружляли над Млинцями, як сполохані птахи, пильно висліжуючи місце для продовження покою. Тепер ЇХ можно було розгледіти ясніше. Хто був письменний, той читав навіть надписи на крилах. Літаки гурчали моторами, ніби сердилися, що біля села Млинців немає доброго місця для^посадки. З кабіни показався літун. Його помітили всі. Тоді чоловіки враз позривали шапки й по приятельськи замахали ними.
Сідай на вигоні! щосили гукав Матвій,— сідай біля кривого Матвія хати!
Літун напевне не почув його, але давав посадку. Люди, помітивши це, Ще завзятіше замахали шапками. Малеча
з радощів свистіли, кидали вгору каміння, й ніхто тепер не звертав уваги на ці пустощі. Бсі були захоплені небувалим чудом. Над Млинцями сідають літаки!
Один лише дід Остап залишався байдужий до всього, що творилося навкруги нього. Хоч і старі, але справді таки орлячі його очі прижмурювалися, він, як і всі, заглядав догори й розумів, що приїхали літаки, але зовсім не цікавився тим, про що розмовляли люди. Він мало чув. Одно лише, що довелося йому розібрати, це те, як шалено вигукував кривий Матвій свої запрошення до літаків, щоб вони сідали біля його хати, й він, Остап, хитро сам собі посміхнувся в густу сиву бороду. Навіть і цієї недовірливої посмішки не помітив ніхто —чи була то кому охота слідкувати за старим Остапом, тим більше, цікавитися тим, як він реагує на такий нечуваний в історії села Млинці факт.
А от візьме наперекір та й не сяде, — тихо до себе сказав Остап і облизав тонкі й шорсткі, як висушений пері й, губи. Він сидів на призьбі й зовсім був певний того, що літаки лише подратують односельців, а потім знімуться й полетять далі. Він думав про те, що такого не було на протязі шістдесяти рохів його злиденного життя. Врешті, він згадав, про свого онука Василя, що, кажуть, зараз теж десь літає на цій дивовижній машині.
Чи думав хто... — знову пробурмотів Остап і не докінчив за старою звичкою фрази. А просто він хотів ще раз підтвердити своє скептичне ставлення до того, що Й його онук Василь тепер пілот.
За цей час Остапових роздумувань перший літак устиг пробігтися по землі. Для чого він це робив — селянам було незрозуміло, й хтось розводив теорію, що земля ДЛЯ нього слияька, приміром, як лід для ковзальника, й тому
щоб зупинитися остаточно, він повинен пробігтися. 
Ні, то він захекався й щоб, значить, по дурному серце не лопнуло — прогулюється, розумно заперечив кривий Матвій.
Слідком за першим літаком спустилися на землю й останні два.
Млинцівці підходили до них з прихованим острахом, як до буйних коней, і підозріло оглядали. З кабіни вилазили люди. Дід Остап підійшов і собі. Раптом у натовпі почувся ще більший галас. Кривий Матвій рвучко знову скинув картуза, вдарив ним об землю і, шкандибаючи милицею, підбіг до здорового, плечистого хлопця, що стояв біля літака й дружньо посміхався в натовп своїм широким, засмаглим обличчям. На його дебелому тілі шкіряний одяг, здавалося, от-от має лопнути, з-під блискучої шапки вискакувало пасмо білявого волосся і, прудкий весняний вітер намагався загнати його назад.
Мужики, агов, мужики, та це ж наш Василь. Ху ти, сучий сину! —й Матвій, розмахуючи руками, кинувся цілуватися до земляка. Діда Остапа штовхали наперед. Тепер на нього всі звертали увагу й усі хотіли зробити йому хоч найменшу послугу. Він не розумів, за що заслужив від односельців таку честь, і посміхався, а потім, знявши капелюха, в усі чотири боки розкланювався в пояс. Йому щось говорили, але він не чув. Нарешті, діда взяли під руки й вивели в центр, до літаків. Остап подумав, що може його, як найстарішого, збираються повозити, й перелякався одної такої думки. Але, кліпнувши очима, побачив Василя, що стояв у своїй незмінній позі, розставивши дебелі руки.
Чи ти ба-а?! — протяг здивовано дід, —ах ти ж швендик, швендик! —це й усе, що могло з радощів вирватися в Остапа й він, розмашисто перехрестившись, тричі поцілувався з онуком.
І ого, що говорив промовець, дід не чув. Нарешті, люди почали розходитеся. На блискучих крилах літаків блідим рум'янцем сухотного згорала вечірня зоря. Тягло легким морозом і рідка грязюка під чобітьми почала
скручуватися. Машини вкривали бре_ зентом. Діда Остапа з онуком млин цівці проводили до самого подвір'я й розійшлися, бесідуючи про такий багатий на події сьогоднішній день. Псг хатах закурили пічки — густий солом'яний дим повалував яром.
Василь поскидав свій шкіряний одяг і здався від цього Остапові якимсь ріднішим. Онук похожав по хаті, норовив заглянути в усі кутки, а дід сидів на лавці й не переставав, як підпилий весельчак, посміхатися.
У гості, значить? — допитувався він, — відвідати й нас закортіло? З, це, брат, молодець, діда забуватиа хлопче, ніколи не слід.
Які там гості, — заперечив Василь. Га? Ти щось кажеш? —йомор- Остап і приставив до вуха долоню.
Кажу, які там гості. Ти, синку, голосніше кажи. Я, бач, глухий, не чую, — зітхнув Остап. Кажу, які там у чорта гості?
А що ж, по ділу якому? — увесь випростався й ляснув себе від здивовання по худорлявих колінах Остап
Сіяти приїхали. Сі-я-ти? протяг Остап і, крекчучи, підвівся.
Ну, да. З літаків вам засівати поле будемо.
Гм... Ти й досі таким шибеником залишився. Усе жартуєш над дідом — посміхнувся Остап, радий, що розгадав таки прихований онуків жарт.
І навіщо мені з дідом жартувати? Хіба для цього дівчат мало? — засміявся Василь, — кажуть же вам, що сіяти будемо.
Ей-ей, хлопче, правда?— підвів зовсім білі, як з гусячого пуху наліплені, брови Остап і розкрив рота. Ясно, правда. Піднімемося над степом і будемо засівати землю.
І Василь, вирішивши, що такого пояснення мало присів поруч діда на лавці й почав розтлумачувати йому, як це робиться — засівати з літаків млинцівський степ. Він говорив, а дід то хитав головою, ніби погоджувався, то зойкав від здивовання й плескав долонями, приказуючи „іч ти, катова робота", то, недовірливо поморщивпійсь,
скоса поглядав на онука. Коли Василь скінчив і, глянувши на годинника, почав швидко вдягати шкі рянку, Остав потарабанив пальцями по столі й тихо сказав:
Так то так, синку. Але, щось знаєш, не теє. Колись ми бувало руками сіяли. І пшениця ж родила, так що, господи твоя воля! А тепер вашими сороками як посієте, то кат його зна, що воно й уродить.
Будьте певні, ще такий урожай буде.
А то казав сліпий побачимо!
Василь уже був на порозі, коли під закінчив. Він махнув рукою й кинув востаннє:
Лежали б ви, діду, на лежанці. Все одно з вас як з корита пароплав. Остап, розіклавши свитку, сердито поліз на лежанку.
Іч ти, розумний який знайшовся, — шепотів він.
Всю ніч він міцно спав, і йому снилося, що він з братом в старі часи ходили до барині сіяти. Він бачив себе молодого з ситом, наповненим пшеницею. Він ходив по ниві й розсівав у грузьку землю дорогоцінне”, як золото, зерно. Сонний дід розмахував руками й тому ранком від найменшого онука одержав попередження, що коли й ще вночі буде ні защо так бити його руками й дряґатися, то нехай більше й не думає про їхню дружбу. Але Остап був веселий і ввесь ранок ходив такий на вигляд, ніби тільки що в нього сталися заручини. Адже увісні він бачив себе молодого й здорового й від цього було радісно. Ранок був наливний, густищ сонце, як підгуляла сваха на весіллі, кидало на землю блискучі червінці. Радісно гомоніли шпаки, плещучи про свою весняну любов. За сніданням дід Остап був уже почкв розповідати нудну й безкінечну історію, як він з 1 братом ходив до барині з козуба сіяти. Завжди думаючи, що його буботіння для всіх буде надзвичайно інтересне, але все це перервав посланець з правління колгоспу, який приніс звістку, що його, Остапа Тарасовича Очкура, негайно кличуть до себе голова артілі й районовий аґроном. Виклик такого високого начальства спершу навіть
здивував Остапа, але згодом він заспокоївся.
Василь ще спав і тому дід навшпиньках увійшов у комору, щоб дістати нову чумарку. Побачивши Василя, він згадав про вчорашню розмову й саме від цього, здавалося, й пройшов увесь такий піднесений ранковий настрій. Онукове обличчя тепер здалося таким противним, що він не міг довго на нього дивитися. Нарешті, прибирання було скінчено, волосся було помащене пахучою оливою й розчесана борода — після цього дід Остап розпочав свій похід до правління колгоспу. Скоса дід поглянув на вигін, — літаки стояли так само, з учорашнього дня накриті брезентами. Під стріхами гули голуби, пориваючи дідове Остапове міркування про те, навіщо його викликали до правління. З такими думками про свою невідому долю Остап добрався до правління. Тут у трьох хатах, як і завжди, було напалено й напльовано й витерто до саману стіни. На велике своє диво, Остап застав тут усіх своїх однолітків. Був тут і Грицько Кваша й Омелько Погорілий і навіть найстаріший з дідів млинцівських — Корній Гиря. Всі вони не розуміли, навіщо їх сюди зібрали, й стояли біля дверей, тривожно перешіптуючись. На їхнє запитання комсомолець, секретар правління, жартівливо подав думку, що їх напевне хочуть катати як героїв праці на літаках. Хлопця як слід вилаяли, але тривога від цього не змінилася.
Всі старі були одягнені. Нарешті, діди не витримали й, вийшовши з хати, поприсідали на призьбі. Почалися балачки. І тут Остап, ніби згадавши про нескінчене вдома оповідання, як він ходив з братом до барині з козубка сіяти, кінчав його зараз:
Бувало вийдеш уранці, — степ кругом, як керея чорна лежить. По долинах ще туманець снує. Ех, кажу братові, перахристімося, поклонимося сходові сонця й почнемо, й почнемо...
Докінчити Остапові не довелося й тут. Прийшов аґроном, веселий і чорний, як татарин. На горбатому носі в нього плигало пенсне, ніби він узяв і приколов шпилькою собі на перенісся весняного білокрилого метелика. Старі
мов по команді підвелися; аґроном стримано посміхнувся й запросив їх до хати.
Вони сиділи на лавках, покірно поскладавши на стіл рукий думали своїми посивілими головами, що ж таки їм скажуть.
Аґроном, справді, їх здивував. Він сказав:
Ми почнемо сівбу. Поки ще не підсохло, ми сіятимемо з літаків. Перегодом у поле підуть трактори. Ви повинні допомогти сіяти літакам.
Діди здивовано переглянулися, й обличчя старого Гирі перекосилося від жаху. Він підвівся й, прикушуючи одвислу губу, швидко заговорив:
Помилуйте, товаришу аґрономе! Я старий. Мені сімдесят два роки, я не можу... Я не хочу літати. Аґроном розсміявся.
А хто вам сказав, що ви літатимете —і він знову довго, як уміють лиш молоді й здорові люди, — ми вас і не будемо заставляти літати. Ви будете сіяти руками. Будете розсипати зерно там, де літаком не можна, розумієте? Біля лісу, на клинцях, біля ярків. Розумієте?
Старі полегшено зітхнули й закивали головами. Але Остап посміхнувся, пригладив вуса й уїдливо сказав, прижмуривши очі:
Виходить так, що їропляни прилетіл —а ви, стареча, сіяти будете. Хо хо-хо! От вам і їропляни! Однокашники підтримали його дружним сміхом.
І літаком сіяти будемо. Я ж кажу, що ви будете сіяти тільки там, де літаком не можна.
То так, — забубонів Остап, —це діло ще складніше від їроплянів ваших — підморгнув він підбадьорюючи однолітків. — Можна так насіяти з козубка, що вся нива в болячках буде, як наш, звиніть, псаломщик, прости господи. Туї теж треба секрет знати. Щоб, значить, жодної лисинки, жодного кущика, а коли зійде, то щоб нива
приміром, на повстину була б схожа. Волосинка в волосинку, стебельце в стебельце. То так.
Аґроном, задоволений, що його зрозуміли, радісно закивав головою і поспішив кінчати. Він узяв із старих слово, що взавтра вранці вони виїдуть у поле.
Коли вийшли на вулицю, Остап підморгнув товаришам і сказав:
Видать, парубки, не звариться без нас каша.
Вдома Остап витяг з-під квочки старе ситище, украв із льоху збитого кружка й тихо від усіх змайстрував собі козуба. По обіді прийшов Василь і, підійшовши до діда, помітив, як той швидко заховав козуба в ясла. Він підійшов ще ближче і хотів полізти рукою під солому.
Не чіпай, грізно насунувся Остап. Дід дивився на нього повними ненависти очима.
А .що там, діду?— спитав Василь і відступився.
Не твого розуму діло. Тобі ото знай своє—ґвинтики, гайочки ніверситети,— швидко заговорив старий.
Василь стояв, не рухаючись, і дивився собі в ноги. Нарешті, він підвів очі й сказав:
Ви сердитеся, діду за вчорашнє? Не треба. Ну, знаєте, згаряча сказав. Хіба ж таки я справді?
Старий пильно подивився поверх онукової голови. Видно було степ,, глиняну гору й столітній панський сад. Він відвернувся й, стримуючи себе, сказав: 
Сучий син, діда образив... Василь переступав з ноги на ногу. Здавалося, що було так душно й неймовірно тисне тугий шлем на голові. Він скинув його.
Ну, діду... Ну, слухайте,--попросив Василь.
Остап швидко повернувся до онука. Ех ти, бісів сину — посміхаючись крізь сльози,сказав дід.