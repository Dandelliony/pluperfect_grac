ШКЛЯНКА ЧАЮ
.Сьогодні підбивалися підсумки В трьохмісячної роботи в гуртожитках. Відкриття закінченої їдальні, двох червоних кутків і великої фізкультурної залі знаменували товариським вечером мешканці спільно з найкращими кадровиками шахти. Цвітинський і Лобзєв зранку були заняті турботами про останнє закінчення в їдальні, в червоних кутках та художньою частиною вечера.

Та ось уже куховар Микита засипав у казани, що пахли ще свіжістю полуди, першу розкладку густого флотського борщу й ось уже весело глянули червоні кутки з спокійною й певною Леніновою усмішкою, Сталінова люлька задиміла в .полірованій рамі, не помічаючи попереджень: „не

палити", і Ворошилов пришпорив коня, знайомим звичайним жестом вітаючи перших гостей.

Цвітинський чекав на вечір і Семена. На одній із шахт району цими днями вперше стали до ладу електровози. Часті аварії, низька продукційність їх вимагали від партійної організації напруженої роботи по підбору кадрів машиністів, розташування людей і чіткої організації нового виробничого процесу. І хоч як була потрібна там особиста Семенова присутність, усе таки, він вирішив відірвати годину — другу, щоб побувати на вечері, чого йому й самому дуже хотілося.

Цвітинського підганяла в біганині ще одна подія, хоч у цьому він сам перед собою не хотів признатися. Зараз, коли він так занятий іншими справами, Варя, очевидно, перебирається до нього на квартиру; до речі, сьогодні в неї вихідний день. Згадка про Варю робила настрій Цвітинського цілком святковим. Урочистість сьогоднішнього вечера й це остаточне оформлення своїх взаємин з Варею злилися в одно. Цвітинському здалося, що він метушиться й готується через те,' що ось налетить увечері гомінка армія друзів — товаришів дитинства, веселих побратимів по роботі, будуть підморгувати на Варю й обов'язково насиплять перед ним величезний і невковирний ворох віншувань і привітань.

Такий же самий збіг настроїв, як здалося Цвітинському, був і в Варі. Вона прийшла задовго- до вечера, й Цвітинський увів її в велику розкішно прибрану фізкультурну залю, питаючи, чи подобається вона їй. Варя зніяковіла при цьому питанні, заходячи в кімнату, де доводиться бути вперше, але в якій у майбутньому доведеться провести не один десяток днів. А коли почали сходитися шефи — старі кадрові робітники шахт і найкращий вибійник рудні Пєнкін, прізвище якого десятки разів можна було зустріти в газетах, під рапортами бриґад, що перевиконують плян, і міцно потис обом руки, то вони переглянулися, наївно відносячи гарячий залізний потиск до своїх інтимних, їм одним відомих таємниць.

Семен приїхав високою прольоткою і зразу ж почав хазяйновито ознайомлюватися

з побудовою їдальні; він оглядав, дріб'язково прискіпуючись до кожного ліжка, на ходу відшукував очима попільниці й плювальниці в кімнатах. З особливим удоволенням він пройшовся вздовж великих газонів яскравих і розкішних квітів, що строкатою лентою опоясували заново побілені стіни гуртожитку. Водночас Семен пильно придивлявся до пожильців. І Цвітинський з Сапруновим і Лобзевим, проважаючи його, то вдячно дивилися на хлопців у кімнатах з бездоганною чистотою, то невдоволено морщилися при вигляді кількох касарників, що недбало й задерикувато розкинулися на ліжках.

Вечір почався з деяким запізненням. Перешкодив невеличкий зоряний дощик. Він був цілком безпечний, цей несподіваний гість, що відполірував дахи будинків, покрив яскравим глянцем зелень дерев і квітів, більше того, він навіть прикрасив усе, як метушний голяр, запропонувавши осзіжити, й розправив густі кучері насаджень, обновив і змусив молодо й радісно глянути селище в прийдешній присмерк.

У фізкультзалі зібралося вже біля ста п'ятидесяти чоловіка. Робота в другій і третій зміні перешкодила зібратися всім. Оглянув довгий ряд столів, дрібно заставлених квітами, підв'язаними по-дитячому наївно кольоровими паперовими стрічками. >,Ну, Миколаївна перестаралася" мимохіть подумав Цвітинський. Він розпочав вечір. Спочатку коротко нагадав гостям, з чого почалося їхнє життя на шахті, як росли люди й як готувався бій старій касарні (і слово це він вимовляв різко, як лайку). Після обрали президію. На цьому, на здивовання Цвітинського, настояв сам Семен, що звичайно не полюбляв засідательської механіки.

Ну, господарюйте, привітно зустрів Семен за столом президії касарникїв, Пєнкіна, Сапрунова й Варю.

І Цвітинський, коли почалися збори, зайвий раз переконався, що Семенова правда. Ні президія - , ні щось інше не могло порушити теплоти сьогоднішньої товариської зустрічі. Особливо розворушив усіх виступ Пєнкіна. Від того,

що він не вмів промовляти, руки його замахувались у повітрі, недоречно, незграбно, ніби він пригорщами кидав, обпікаючись і дуючи, розжеврілі вуглини слів.

Дуже добре стало в вас, товариші, в гуртожитку.—Пєнкін цмокнув язиком,—он як добре! Я коли прийшов нетямою на шахту десятків три років тому, жив у такому хліві, в якому зараз і свиней на тримають, А хочеться ось із вами сьогодні сказати, що все це лише початок. Мене називають кадровиком. Вірно, я кадровйк. В Червоній армії, в кадрах чотири роки був і ось тут на шахті—бачите?-

Пєнкін замахнув над головою ґудзуваті жилаві руки з темними плямами в тих місцях, де долоня скипається з держаком обушка.

І не кожному я цю руку подам. Пєнкін помовчав, милуючись здивованням, що виростало на багатьох обличчях.

А чому? Ось чому. Я, Пєнкінбагатир і що проти мене" вартий який небудь гультяй? Мої шістсот п'ятдесят карбованців кожного місяця на мене в касира чекають, а тут ось багато дехто, напевно, якщо й одержує півтори сотні, то й то гордиться он як. Е- е ні. Я вам по гаманцю не компанія, — широко всім обличчям сміявся Пєнкін.

Чи не заїде він куди небудь? — подумав Цвітинський, але досить добре він устиг пізнати Пенкіна, зовні —ба- а по суті — ділового й найкращого вибійника шахти.

— Та що гаманець! Квартира в мене... — змовк Пєнкін, поволі прикидаючи оком розміри залі й відчуваючи, що разом з ним роблять це всі триста очей. — Так, що коли три мої кімнати скласти, то трошки менше від цієї буде, а жінка моя...

Ого-го! захоплено вирвалося раптом у когось у далекому кутку дико й молодо.

А жінка моя ой-ой-ой!—Пєнкін жартом'знизив голос до переляканого шепоту,— понаставляла жінка моя в кімнатах усілякої всячини. І пройти не можна. І квіточки, й скатертини, й приколочки..—Пєнкін римовою скоромовкою почав довге перераховування. —

І двісті карбованців минулої зими змусила вкласти. На, та відчепись — купляй свого шифоньєра.

Цвітинському здалося, що в залі полегшено зітхнули, неначе тут після довгих зусиль колективно розв'язали родинне щастя Пенкіна.

і а це ще не все. — У голосі ІІєнкіновому протяглась удавана серйозність —А ось, скажімо, що я їм? Учора пішла жінка в чергу. Стояла години півтори по м'ясо та й принесла фіґу. Ну, розсердився я. „На, кажу, три десятки й піди купи гуску".

І купила? — не витримав хтось знов.

І купила. Ще якого! Ну й гусак! Так зашкварчав на сковороді, що як ішов з роботи, то ще на дворі слинка потекла. — Пенкін урочисто обвів поглядом збори. — Ну, а до чого я це, товариші, вам кажу? Подумаєте —ста- розхвалився. А чого мені хвалитися? Правду сказав. Хіба мені до такого життя партія протекцію зробила? Чи може я нечистим способом гроші добуваю? Ну,хто це скаже? —уже грізно, нахмуривши мохнаті брови, питав Пенкін. — Ніхто. А тепер у штайґера спитайте кого він у ґезенки посилає? Пєнкіна. Хто на червоній дошці завжди перший прохожуеться? Пенкін. Хто на виробничих нарадах перший руку підводить? А хто вам? —уже гримів голос вибійників, —хто вам перешкоджає бути Пєнкіними? Ось до чого я вам сказав напочатку, що гуртожиток гуртожитком,' а крім нього потрібно й про інше подумати, про руки свої, про свою роботу. Гуртожиток він, як не крути, а. для вас, усе таки, пересядочка; а ми вимагаємо, щоб ви на шахті зупинку зробили— кінець, мовляв, приїхали. — За- Пенкін, і зустріла його голоска хвиля оплесків.

Семен, потискуючи йому руку, весело розсміявся: Значить, старий, любиш пожити? А Пєнкін відповів теж сміхом у іскристих очах:

А що, за живе взяв? Виступив Семен. Він почав з ііенкіна й опуклими словами намалював путь до кадрового робітника. Докладно розповів про завдання контрактації,

що відбувається в районі, про те, що на багатьох шахтах помічається відплив робітників, а це дезорганізовує роботу, зриває видобуток. Пєнкінів виступ був завзятою розвідкою. Семен ще після неї послав важку артилерію неспростовних доказів, фактів і цифер.

Семен не міг більше затримуватися, й Цвітинський провів його майже до останніх прибудов гуртожитків.

Вільно й легко дихалось на вулиці після дощу й не хотілося йти назад у приміщення.

Піти б з Варею, — мигнула думка. Але вПереді була вечеря, художня частина, й Цвітинський вирішив сам до кінця бути сьогодні з усіма, щоб не зіпсували чим небудь так добре початого вечера.

Коли він увійшов до залі, там уже головував над столами білосніжний Микитів ковпак. Він особисто керував роздачею першої вечері й схвильовано махав руками, ніби дириґуючи симфонією виделок, ножів, пляшок з ситром і посудом.

Цвітинський сів поруч Варі, й знов повернулось до нього яскраве відчуття подвійної святковосте сьогоднішнього дня. От зібралися за студентською вечеринкою свої інститутські хлопці. Ось комсомольська пісня будить невдоволених сусід за стіною, а онде дивляться всі на нього з Варею й підморгують: „Ми все знаємо".

Ну, чим погана сьогоднішня компанія? Лобзєв, культпроп—заспівайло, зібравши навколо себе всю бриґаду Сапрунова, Єна, який ще не справився з своєю відлюдністю. „Він уже вчиться на лебідника" —з гордощами згадує Цвітинський. Шевцов, Побігайло — напарники, одні з найкращих лісогонів на шахті. Та, нарешті, й Голубчик. Нехай у ньому є багато не серйозного, багато не тільки порожнього, але й шкідливого кловнства, а все таки... правда, про нього щось мені мав, але не встиг розповісти Сапрунов.

А ти сьогодні вдома будеш дивуватися — прошепотіла на вухо Варя.

А що, сюрприз?— подивився Цвітинський на Варю.

Вона втопила обличчя в букеті квітів і відповіла лише пустотливим блиском очей, загублених у листях пахущих, покроплених серпневим дощем квітів.

Микита міг бути вдоволений. Його смак і куховарський талан цінувались сьогодні високо що може більш переконати в цьому старого куховара, як не тарілки, що на очах порожніють?

На ґаночку боязко хтось торкнув смичком струни на скрипці, й Цвітинський устав, щоб зустріти бригаду з музикального гуртка, коли йому перегородили дорогу Шевцов і Побігайло. Вони встали перед ним водночас запо біглизо й задерикувато: А нам охота їсти. Як би нам чого
 небудь? — підморгнув Шевцов.

Ви ж вечеряли з усіма, — відповів Цвітинський тихо, щоб ке привернути до них увагу за столом.

Та ми сьогодні за всю бриґаду їли б, — сказав Побігайло, ніби натякаючи на щось.

Цвітинський, дивуючись з їхнього наполегливого тону й розмови, мимоволі придивлявся до хлопців. І вродилась несподівана розгадка:

Та ви ж п'яні!— ледве не вигукнув він, дивуючись, що зразу не помітив посоловіло спущених повік, збуджених червоних облич.

Брязкіт пляшок за столами зазвучав для Цвітинського вже тривожно й сиґнально. І він, перервавши розмову з лісогонами, підійшов до столів. Ні, не може бути Чесне, ясне ситро іскрило в пляшках з білими грушовими наливками й, однак, легким вітерцем перед бурею котилися над столами розв'язні вигуки. Хтось потягнув рукав. Цвітинський оглянувся, його одкликали в сторону Пєнкін і Лобзєв.

Якась сволота споює хлопців горілкою — обурено повідомив Лобзєв. Звідки вона? Адже на початку

вечера не могло бути ніяких підозрінь. Виходячи на вулицю, Цвітинський і сам не бачив нічого, що змусило б його вжити заходів.

Голубчиків? —Цвітинський машинально оглянувся на середній стіл, де сидів Голубчик. Чи не його це витівка? Ні. Як раз Голубчикові, судячи з його зовнішнього вигляду, нічим не можна

було докорити. Він перекидався їдкими дражливими жартами з хлопцями й, вичікуючи, поглядав на двері, за якими все більше шаленіла музикальна репетиція.

Треба зібрати комсомольців, — Цвітинський.

Підійшла Варя, й вони стояли всі четверо, ніби хтось щойно вилив на них цебер помиїв і не хотілося робити перших рухів, щоб відкинути налиплий бруд. Лобзєв зібрав групу комсомольців, чоловіка дванадцять, підійшов Сапрунов і кілька хлопців з його бриґади. Варі здавалося, що в Сапрунова грала в вусах якась винувата й соромлива посмішка. „Чи не сьорбнув часом і старий?

Не турляй, я тобі кажу, не турляй — чийсь голос одноманітно почав повторювати цю фразу міцним, але благальним басом.

Вирішили виводити в першу чергу найбільше п'яних касарників, що вже почали хуліґанити.

Дайош музику! — гукав один з них, гупаючи ногами в приливі п'яного буйства. Його почали умовляти товариші. А мовчазний Єна несподівано для всіх підвівся, ступив уперед і, схопивши якось спритно й непомітно п'яного поперек, легко турнув його, оторопілого, до виходу.

Цвітинський, виступивши, повідомив, що художньої частини не буде й аопросивіусіх п'яних розійтися спати. Але дуже мало вплинули ці слова й основна робота припала на комсомольців бриґади Сапрунова та тверезі м'язені кількох інших касарників.

Пива! — загаласував хтось, стукаючи ложками.

Вечір одержав ганебний, у своєму безглузді, крах. Цвітинського й Варю проводив за двері скорботний і самотній Микитів гомін на кухні серед кострюль і тарілок: і- навіть вулиця здалася на цей раз забрудненою й тоскнЬю.

Невже все доведеться починати знов? — промовив Цвітинський, не стільки вдаючись до Варі, як до самого себе. І щось підказало їм, що початку ще не було й що блукає в білих причепурених будинках сила, яку потрібно & треба буде зламати.

Зникло, розтанувши, свято- І тур ботно прибрана Варею кімната, де кожен куток був відзначений хоч би й маленькими, але приємними сюрпризами, здалася порожньою, сірою й непотрібною.

Але те, що сталося, чекало на своє продовження. Годин за три, коли Цвітинський і Варя, спустошені вечером, намагалися вчитатися, як звичайно, в газетні шпальти, поспіхом і нервово хтось застукотів у двері. Прибіг по Цвітинського Петя —син Миколаївни: горіла їдальня.

