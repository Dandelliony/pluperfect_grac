«найважнійше і доступне», — то саме зі сього боку праця виказує серіозні недомагання. На се вже звернув увагу д. Н. В., критик у журналі «Нова Україна» (з 15 падол. 1922 р.) і вичислив з одного боку цілий ряд капітальних студій, пропущених автором, з другого вказав, що між цитованими є чимало другорядних. Відсилаючи туди цікавих, додамо від себе ще дещо. В літературі про Білорусів пропущений такий капітальний твір, як видана під ред. В. П. Семенова «Россія», котрого IX-ий том посвячений майже виключно Білорусі і містить праці таких спеціялістів як Довнар-Запольський, Шендрик і др. Слід було би згадати ще й  Антоновича, Монографіи по исторіи Зап. И Юго-Зап. Россіи, (Кіевъ, 1885) і Брянцева, Исторія Литовськаго госуд. (Вильна, 1889). В літературі про Болгарів годі поминути такі твори, як Jireček, Das Fürstentum Bulgarien, (Prag, 1888); Радевъ, Строителитъ на съвременна България (Софія, 1910–11); Jorga, Geschichte des Osmanischen Reiches, (Gotha, 1908 – 11); (важний також для історії Сербів). В літературі про Сербів додатиб ще твір Jireček, Geschichte des Serben, 1911, а зовсім безвартістні брошурки і статі Вертельника, Борковського і др. пропустити.
Переходячи до самого викладу, зазначимо, що від інформаційної праці мусимо домагатися, щоб у випадках, не вирішених питаннях, де наука ще не сказала свого рішучого, останнього слова, праця реферувала погляди пануючі тепер в науковій літературі, бо без сього читач не буде як слід поінформований про стан справи. Дорошенко такі спірні питання рішає в один або другий бік, не згадуючи про инші погляди на сю справу. Так прим. зараз у вступній статі, правітчину індоевропейської рідні народів переносить у середну Азію, хоч погляди Шрадера і Гірта, що ся правітчина була у східній Європі, тепер майже загально приняті. Оповідаючи про початки історії Росіян і Українців, автор тримається т. зв. норманської теорії, що йому очевидно вільно, але знов зовсім не згадує, що дуже поважні учені, (от хоч-би й цитований на першім місци проф. Грушевський) подають иншу, антинорманську, конструкцію, вяжуть початок Руси не з Великим Новгородом, але з Київом. Теж саме зустрічаємо при змалюванню поодиноких епізодів славянської мандрівки, початків Сербії, Польщі, Чехії.
Автор кладе західну границю первісної славянської території на р. Лабу. Та мнимий славянський характер лужицько-сербських передісторичний могил, на що покликуються деякі чеські учені, не є ніяким доказом супроти безсумнівного факту, що між Лабою і Вислою в I і II ст. по Хр. живуть самі ґерманські племена (Руґи, Варни і Ґепіди понад Балтійський м., дальше на південь Свеви і Вандалі, ще дальше Маркомани і Квади) та що назви рік і давний городів на тій области є 

безперечно ґерманські. Зрештою і сам д. Дорошенко в иншім місци, в статі про Поляків, каже, що вони «появляються між Одером і Вислою після того, як з цих просторів одійшли на захід ґерманські племена» (ІІ, 11). Що археольоґічні критерії зовсім не надаються до льокалізації національностий і племен, клясичним доказом сього Італія в добу мандрівки народів. Також мало правдоподібним уважаємо мандрівку Словінців, Сербо-Хорватів і Болгарів через Карпати й Угорщину на південь; за сим поглядом ніщо не промовляє, проти нього хочби незвичайність і труднощі мандрівки повперек гірських хребтів.
Дуже складно вийшла статя про Білорусів, а з окрема про білоруську літературу. Слідно, що предмет авторови добре знаний і що сам у тій области працював. Слабший відділ про Болгарів. Вже перше реченнє: «Болгари появилися на Балканському півострові уперше в VI ст. яко славянське племя, що передтим сиділо на Підкарпаттю», — не стисле. Не з'ясовано як слід і початків Болгарської держави. В дійсности справа представляєся так, що більша частина Болгарів скинула з поч. VII ст. під проводом Куврата аварське ярмо. По смерти Куврата вони розпалися на п’ять орд і одна з них під проводом Аспаруха поселилися 660 р. в дельті Дунаю, нападаючи відсіля на Мезію. Сі напади продовжувалися й за невідомого з імени Аспарухового наслідника і цісар Константин Поґонат мусів 679 р. відступити Мезію. Се сталося вже по смерти Аспаруха, значить, Аспарух не міг робити осередком своєї держави м. Преслави. Тервел був аж четвертим ханом із роду Аспаруха (Дуло). Про Крума слід би згадати, що він, користуючися розгромом Аварів полководцями Карла Вел., захопив південно-східну частину Угорщини і сюди спрамував болгарську кольонізацію; так само й про політичні зносини Бориса з королем Людвиком Німецьким, бо се його проби введення в Болгарії латинської церкви. Деякі хронольоґічні дати у автора помилкові: Борис володів до 889 р., Володимир 889 – 893, Семен 893 – 927; за помилку друку вважаємо дату відвойовання Болгарії від Сватослава 917 р. замість 971; так само висказ, що до держави Петра Шишмана належала східна (має бути західна) Болгарія. Історії цілої турецької доби від кінця XIV ст. до XIX ст. автор присвячує на жаль лишень одну сторінку.
Оповідаючи про початки московської держави п. Д. попадає сам зі собою в суперечність. З одного боку каже, що московська державна орґанізація «виникла з початку в новгородській землі, де її основу поклали варяжські дружини зі своїми конунґами-князями», значить як рішучий норманіст вяже початки Руської держави з Новгорогом і Москалями та там-же льокалізує назву Русь — а відтак на тій тійже самій стороні (I, 112) замічує, що «великоруська народність виступила активним 

чинником на арену історії одною з наймолодших серед инших славянських народностей». Також здається нам, що без огляду на те, чи норманська теорія правдива, чи ні, все ж таки слід-би вже раз викинути з історії всяких Синеусів, Труворів разом із датами 862 р., 879 р. і др., відколи з византійських жерел є зовсім певні відомости про існованнє Руси вже при кінци VIII-го ст. Висказ автора про кольонізацію Москалями мерижіча Волги й Оки та заложення там державного центра в VIII ст. є очевидно лишень помилкою друку. Не зовсім вірний погляд, що Всеволод III «весь час держав у своїх рухах геґемонію над українськими землями Київщиною і Чернигівщиною», бо-ж з поч. XIII ст. Київщина була у повній залежности від галицького князя Романа. В дальшім нарисі історії Москалів слід було видвигнути і зазначити всі ті обставини, що спричинили поглибленнє ріжниці між північно- і південно-руськими племенами, вказати на всі моменти, що зложилися на витвореннє окремого московського народу; на жаль се першорядне питаннє не вияснене тут так, як сього треба би сподіватися саме в українськім підручнику славянознавства. 
Статя про Кашубів вийшла дуже скупо; вона здебільша обмежується лише на відомости подані в енцикльопедії Брокгавза і Ефрона. Кашуби і Кабатки, се не племінні назви, а прозвища на означеннє одежі; самі вони свою мову зовуть «slovinsko» або «polsko mova», а польську «polacko mova».
Найбільше нестислостий зустрічаємо в польській історії. Вичисляючи завойовання Болеслава Хороброго автор не згадує про облисти над горішною Вислою з м. Краковом, котрі що-йно тоді злучилися з Польщею та безкритично повтаряє міт, що Болеслав «повернув одняті було князем Володимиром київським червенські міста», хоч се вже вияснено, що ті міста передтим до Польщі не належали, отже Болеслав не повернув їх, а просто завоював. Тутже вихопився д-ви Д. lapsus, що Болеслав приходив до Київа «помагаючи князю Ярославу сісти на престол». Роздробленнє, понімченнє і втрата Шлеська були спричинені зовсім иншими факторами; татарський погром з 1241 р. тут зовсім ні при чім. При оповіданню володіння Володислава Локетка треба конче згадати його взаємини з чеським королем Іваном і відступленнє Шлеська. Похід Казимира Вел. в 1340 р. був зовсім безуспішний, тому прилученнє Галичини і частин Волині до Польщі не слід датувати тим роком. Казимир Ягайлович по смерти Свитригайла прилучив Волинь до Литви, не до Польщі. Ян Ольбрахт не провадив на Буковині війни з Турками, тільки з молдавським воєводою Степаном Вел. і не загинув там; він умер 4 роки пізнійше. Також годі говорити про розгром Німецького ордену Жигмонтом I 1520 р.; ся 

війна, що почалася в грудни 1519 р. і тревала майже два роки, не дала ні одній, ні другій стороні більших успіхів і покінчилася т. зв. торунською умовою (5/IV 1521), в котрій справу віддано під вирішеннє мирового суду, зложеного з цісаря і угорського короля. В оповіданнє про боротьбу о польський престіл між Лещинським та Авґустом III автор всуває зовсім незрозумілу фразу: «Австрійська поміч не досягла мети і польський престіл заняв Авґуст ІІІ» (ІІ, 25), забуваючи мабуть, що Австрія підпирала саме Авґуста ІІІ про Лещинського. Відомости про Мартина Ґаля, подані автором, се тільки одна з довільних комбінацій, що слід було зазначити; В. Кентшинський прим. старається доказати, що Ґаль походив зі славянських областий Угорщини, проф. Войцеховський вважає його вітчиною Венецію. Коперніка годі звати польським ученим так само, як Райнгольда Гайденштайна зараховувати до польської літератури. Між більшими творами Кубалі пропущено «Wojna Moskiewska», («Wojna Duńska» вийшла вже по появі «Славянського Світа»).
В статі про Сербо-Хорватів автор зовсім безпотрібно, на нашу думку, розбиває політичну історію сього народу на шість куснів, оповідаючи окремо історію державних Сербів, Хорватів, Сербів в Угорщині, Дальмації і Дубровника, Чорногори, Босни й Герцоґовини. Для лекшого перегляду і уникнення зайвих повторень, а також для економії місця слід було ужити тут тої самої методи, котрою автор користується, змальовуючи історію Польщі, Чехії, Московщини або й України; всі ті землі також у певних добах ділилися на більше чи менше окремих держав, та се не перепинило автора, звести історію окремих частин до спільного знаменника. Що найбільше можна би історію Хорватів трактувати як окрему цілість. Так само д. Дорошенко роздробив і історію сербсько-хорватської літератури. Окремий уступ автор присвячує народній поезії Сербів, але нічого не згадує про її звязок  з українською, хоч цитує студії Тимченка, Тершаківця і Халанського, котрі саме порушують сю дуже інтересну тему. Мимоходом ще замітимо, що уніяти в Крижевацькій епархії (ІІ 116) се не Хорвати, а чистокровні Українці та що айстро-марярським порозуміннєм з 1867 р. (ІІ 136) не прилучено Дальмації до Угорщини; Дальмація до розпаду Монархії була т. зв. коронним краєм Австрії.
В літературу про Словаків неслушно попала розвідка В. Гнатюка «Руські оселі в Бачці» (Бачка між долішною Тисою і Дунаєм не належить до словацької области). Щоби Словінці належали до держави Самона, на се нема доказів, а в залежність від баварських князів вони попадають вже в першій половині VIII-го ст.; побіда Тасіля над ними в 772 р., се лише здаленнє хвилевої поганської реакції. В Австрії, 

Тироли і Зальцбурґу Словінців у Х-ім, а не то в ХІ-ім ст. вже зовсім певно не було.
Історія українського народу вийшла надто скупенька, всього на 23 сторінки (історії Польщі відведено 38 ст.). Що автор вірний норманській теорії початки Руської держави вяже з Новгородом, ми вже згадували; з тим поглядом не дуже гармонізує, що зараз-же сю державу зове українською. Говорити про істнованнє при кінця ХІ-го ст. Галицько-Володимирської держави, се анахронізм, так само, як пересувати усталеннє поділу західно-українських земель між Литву і Польщу на 1500 р. Невірно змальовує автор литовську добу як ельдорадо української аристократії, що начеб-то засідала в «Раді панів» вел. литовського  князя і займала висші адміністративні посади на Литві; так само не слід говорити, що проти люблинської унії стояла сама українська аристократія (про сі справи див. солідну студію О. Галецького в 2 томах). Оповідаючи про початки козацтва, д. Д-ко рішучо перецінює значіннє реєстровиків, називаючи їх зовсім окремою військовою клясою. Сьому перечить уже хоч би дуже невеличке число реєстрового козацтва в прирівнанню до десятків тисяч вільного, відтак безнастанна флюктуація обох катеґорій та брак якого-небудь тривкійшого відмежовання між ними, а про се, щоби в соціяльний питаннях обі катеґорії козаків дуже часто розходилися між собою, нема слідів, ані відомостий. Також треба би бодай коротко зясувати, чому саме козацтво «не могло зжитись з польською державною системою» і почало бунтуватися. Оповідаячи про останні події, автор не згадує, що по розвалі Австрії також і Буковинська Україна (хоч, правда, лише на дуже короткий час) зорґанізувала своє державне життє під кермою «Національної Ради». Скасованнє панщини в Галичині датоване 1846-им замісць 1848-им р. Більше основно і солідно опрацьована історія української літератури і ся частина (поруч зі статею про Білорусів) належить до найкрасших у «Слявянськім Світі».
До вдатнійших зараховуємо також про Чехів, хоча й тут є кілька помилок. Так прим. нема підстави Славян з над Болотного оз. вважати за Чехів, або говорити про вибір Самона королем. Любоша не була княгинею, бо се, як каже проф. Брікнер, nomen viri (як паноша, юноша, святоша). Замок Карлштайн годі причислювати до прикрас Праги, бо він находиться далеко (ок. 20 км.) поза столицею, в повіті Горжовіце, при зелізничій лінії Прага-Фурт. Вячеслав IV в 1376 р. коронувався німецькою королівською короною; до його коронації цісарською короною взагалі не прийшло. За спаленнє Гуса обвинувачували цісаря Жигмонта; Вячеслав був до сього зовсім не причасний. Праські компактати, затверджені на переговорах в 1433 р. зовсім не були тотожні 

з праськими артикулами з 1420 р. Володіннє Юрія Подєбрада не було таке світле, як його змальовує автор, бо нещаслива війна з Матвієм Корвіном руйнувала державу. Чехія не була тереном війни за еспанську (хибань за австрійську) спадщину. Обговорюючи діяльність Коменського, слід було згадати, що він оден з перших між педаґоґами звернув увагу на значіннє рідної мови при навчанню; інтересний також його нахил до містицизму та зносини зі словацьким містиком Драбіком.
Наприкінци ще кілька агальних заміток. Автор при кождім славянськім народі подає дуже подрібно його етноґрафічні межі. Се на нашу думку зайвий труд, бо читач не то що не зможе зорієнтуватися серед навали назв річок і дрібних місцевостий, але й не найде їх хоч би і в більшім атласі. Тут необхідне, щоби накладня рішилася додати до «Славянського Світа» етноґрафічну карту і то не надто малу (прим. величини відомої карти проф. Нідерлє), а тоді опись етноґр. меж у тексті можна буде зовсім пропустити. Статі про поодинокі славянські народи уложені не по одноцільному плянови і виявляють подекуди чималі прогалини. Д. Д-ко розглядає науковий доробок славянських народів лише в области історіоґрафії, фільольоґії і етноґрафії; облась суспільних наук і математично-природничі науки зовсім лишає на боці, лише в статі про Українців злегка їх доторкається. Подає огляд музичної творчости у Поляків, Українців, Чехів; у инших Славян, навіть у Росіян, про се ані згадки, так немовби у них ніякої музики не було. Дуже цінним плюсом праці вважаємо зазначуваннє  перекладів творів слав. гарного письменства на укр. мову.
Слід також авторови звертати більшу увагу на мову. Таких зворотів і висловів, як «два романа», «два головних напрямка», «маститий», «клас», «базіліянська школа», «шерег», «прочно» треба уникати.
Вартість інформаційних праць залежить також від старанної коректи. Тут вона на жаль дуже лиха.
Загалом, праця д. Дорошенка дуже потрібна та хосенна і має безперечно чималі добрі сторони. Все-ж таки при другім виданню, що повинно доявитися як найшвидше, треба буде деякі частини основно переробити.
Др. М. Кордуба.

Нові книжки.
(Просимо авторів і видавців надсилати книжки для зазначування в сій рубриці).
М. Ординців. Запорожці в Сараґоссі. Історична повість. Переклав Вол. Супранівський. Коломия. 1923. Ст. 192, мал. 80.
Т. Шевченко. Повісти. Т. І. Артист. Музика. (Бібліотека «Українського Слова». Ч. 21). Берлін, 1922. Ст. 244, мал. 80.
Т. Шевченко. Повісти. Т. ІІ. Наймичка. Варнак. Близ ята. (Бібліотека «Українського Слова». Ч. 22). Берлін, 1922. Ст. 324, мал. 80.
Волод. Бирчак. Василько Ростиславич. Історична повість з ХІ віку в двох томах. Т. І — ІІ. (Бібліотека «Укр. Слова». Ч. 29). Берлін, 1923. Ст, 278, мал. 80.
Пант. Куліш. Твори. ІІ. ІІІ. Україна. (Бібліотека «Укр. Слова». Ч. 36). Берлін, 1923. Ст. 116. мал 80.
Пант. Куліш. Твори. Т. IV. Україна. (Бібліотека «Укр. Слова». Ч. 37). Берлін, 1923. Ст. 264. мал 80.
Б. Клин. Національне виховання. (Бібліотека «Укр. Слова». Ч. 35). Берлін, 1923. Ст. 36, мал. 80.
Петро Франко. Різдвяна пригода школярика. Діточе оповіданнє. Коломия, 1923. Ст. 20, 160.
Василь Мудрий. Боротьба за огнище української культури в західних землях України. Львів, 1923. Ст. 132. 80.
К. Квітка М. Лисенко як збірач народний пісень. (Українська Академія Наук. Повідомлення муз. етноґр. кабінету. Ч. 1). Київ, 1923. Ст. 20, 80.
Українські Народні мелодії. Зібрав Кл. Квітка.(Українське Наукове Товариство в Київі. Етнографичний Збірник. Т. ІІ). Київ, 1922. Ст. ХІІ+236, 80.
Карл Маркс. Наймана праця й капітал. За редакцією В. Сімовича (Видавництво «Знаття то сила»). Берлін, 1923. Ст. 80, мал. 80.
В. Королів-Старий. Чехословаччина. Нарис. Прага. 1923. Ст. 58, 80.
Осип Залеський. Колискова пісня. (Ліра. Ч. 22). Станіславів, 1923. Ст. 4, 80.
Поздравленіе Русинов. Памяти Духновича (1803–1923). Ужгород, 1923. Ст. 24+оповістки, 80.
Христіянський калєндар на рік 1923. Зладив о. Е. Теодорович. Жовква, 1922. Ст. 160, 80.
Руски календар за южнославяньских Русинох на прости рок 1923. (Видатель: Руське народне просвитне дружство. Руски Керестур). Сремски Карловци, 1922. Ст. 28–208, 80.
Х. Д. Якимчук. Царина. Думки й переживання. (Рихма). Том І. (Видавництво «Українська Хата»). Берлін, 1923. Ст. 192, мал. 80.
Надіслані журнали:
Нова Культура, журнал культурного, суспільного й політичного життя. Ч. 1. Львів. 1923.
Службовик, орґан Союза укр. прив. Урядників Галичини. Ч. 3. Львів, 1923.