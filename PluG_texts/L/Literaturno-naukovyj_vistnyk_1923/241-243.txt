найбільше рухливий елемент у тодішній Гуцульщині, стрінемо її у всіх народніх руках і повстаннях. Врешті в далеких горах 1424 р. згадується поляна Жабє; дістав її від Свидригайла згаданий Драгосинович.
В XVI віці згадуєються инші оселі. Коло 1500 р. маємо Довгополе, Ростоки, Вижницю. У виказі 1515 р. є Стопчатів, Уторопи, Пістинь, Микуличин. В 1565 р. появляється «урочище» Тюдево. В томуж часі побіч Косова-села повстає Косів місто. (Початок йому дав снятинський староста Тенчинський, який «посадив містечко», що мало зватися Риків; вже побудувалося в ньому 60 господарів. Але пізнійше Косів дістався пану Язловецькому і він казав своїм слугам «розметати» містечко, — аж згодом його відновлено вдруге. В 1579 р. маємо Рунґури, Ослави Великі й Малі, Космач. На картах французького інжинєра Бопляна коло 1650 р., де перший раз подано докладнійшу топоґрафію України, є отсі гуцульські села: Зелена, Микуличин, Березів, Космач, Шешори (?), Тюдів, Ростоки, Устєріки, Довгополе, — дальше Чорні гори й за ними Ясенів (угорський) і велике число осель на підгірю.
Серед осель Гуцульщини особливу увагу звертають села з чужими назвами, як Акришори, Брустури, Дора, Люча, Прокурава, Ферескуля, Шешори. Так само є богато гір, лісів, полонин, рік з такими чужими назвами: Андомир, Ардан, Арджелюджа, Баркан, Теґа, Ґорґан, Ґоя, Ґрагіт, Ґроб, Ґропа, Зімир, Калятура, Каратура, Карматура, Кічера, Копилаш, Кукул, Ледескул, Люнґу, Лябина, Маґура, Мель, Менгелик, Мерешір, Мунчель, Палтин, Пантир, Пекура, Препір, Прокурава, Пунчеля, Резина, Риза, Ріпа, Ротундул, Рунок, Рушор, Секатура, Смугар, Спин, Стевіора, Стришора, Тернишори, Томнатик, Туркул, Фрунтія, Шешори, Шипіт і богато инших. Деякі з сих назв без труду можна пояснити як назви румунські: acrișor — кваскуватий; arde — горіти; brusture — підбіл; cȃrȃturȃ — віз; chiciura — иней, мороз; copileț — парости ростини; cuc — зозуля; gorgan — горб; lung — довгий і т. д. Все те безсумнівні свідоцтва колишньої румунської кольонізації в наших горах.
Румуни або Волохи, як їх називано, напливали в гори як кочуючи пастухи з чередами овець. Власники гірських полонин, часто тільки номінальні, охоче приймали сей чужий елемент, щоби хоч як небудь за господарити свої землі, дозволяли Волохам свобідно вибирати собі місце і лише брали від них податок у натурі, як сир, вовну, кожухи, барани чи вівці. Волоська кольонізація почалася мабуть уже під кінець княжих часів, як Волохи взагалі вперше займали північні сточища Карпат; але першим поіменно відомим волоським кольоністом є той Максим або Влад Драгасинович 1424 р., що мав господарити в Косові і на полянах Березова й Жабя. Сильнійший наплив Волохів прийшов мабуть аж у XVI і XVII в., — тоді вперше появляються села Рунґури й Шешори.
Про тодішній побут Гуцульщини й Підгіря маємо докладнійші

відомости з люстрацій королівщин, себто опису державних земель з 1565-1566 та 1570 р. Землі на південь від Прута приналежали адміністраційно до коломийського повіта, в якому були два староства, — коломийське та снятинське. Земля в частині належала до держави й нею управляли старости. Приватні землі були вже переважно у руках захожої польської шляхти, як Бучацьких, Язловецьких, Зборовських, Мєлєцьких, Тенчинських і ин. Але серед дрібної шляхти є Українці, так Івасько Борисовський у Березові Вижнім і Федір Бедруг у Березові Нижнім.
Число населення виказане тільки в тих місцевостях, що належали до королівщин, і то тільки загально. І так мали 1565 року: Завалє 31 родину, Залуче 33, Княже 47, Драгасимів 10, Тучапи 11, Джурів 28, Рибно 15, Здвижин 43, Кути 48, Рожнів, що міг мати 400 - 500 душ, Кути і Княже мали до 300 душ і т. д. Тодіж Снятин мав 197 родин, себто 1200 - 1400 людий, Коломия 281 родин, себто 1700- 2000 людий. Загально населеннє в XVI віці було в десятеро менше, як сьогодні (тепер Коломия має 35000 мешканців, Снятин 12000, Рожнів 6000 і т. д.).
В селах над Черемошем подано імена і прізвища мешканців. Усі прізвища українські або зукраїнщені. Характеристичні форми такі: Хомчич, Хведич, Рашик, Ковалик, Гримак, Босак, Братан, Тапчин, Власин, Іванчів, Теганя, Юрченя, Францівський. Думка, Медвідь, Обух, Боклаг, Смук, Головка і ин. Замітне, що нема цілком прізвищ на –як, -юк, що в наші часи на Гуцульщині знаходимо найчастіше. В деяких іменах і прізвищах відчувається чуже походженнє, але дуже рідко виразно названа етноґрафічна приналежність, як Угрин, Волошин. В селах над Черемошем не стрічаємо цілком Поляків, ані Жидів. Вони згадуються тільки в обох містах над Прутом, але ще у невеликому числі: в Снятині на 197 родин є 10 Жидів, 10 Поляків, 7 Німців, в Коломиї на 281 прізвищ – Поляків є найбільше 10, Жиди не подані, - решта Українці. Але Жиди вже добували економічне значіннє на Покутті: найбільші аренди мит, млинів і коршем були в їх руках; у Снятині є таким митником якийсь Жид з Кракова, а Коломиї Жид Давид Александер з Галича.
Головним заняттєм населення було скотарство. «Там за Коломиєю», читаємо в урядових записках 1565 р. «є досить лісів і пустинь, в яких люде з ріжних сіл пасуть вівці і свині цілий рік, особливо як зродиться жир на буковині; роблять там собі кошари, себто обори (!) до мешкання. А звичайно там пасуть вівчарі з таких сіл: з Ланчина, Печеніжина, Ключева, Саторовського (Шепаровець), Лючої, Березова і з инших шляхетських сіл». В иншій записці: «У тім снятинськім старостві є великі ліси до границі волоської й угорської, де з гір течуть ріки, Черемош з иншими великими ріками. В тих лісах є дуже богато буковини, ялини й иншого дерева, на котрому буває омела; як на буковині зародить жир, — й справді рідко коли заведе, —

заганяють із посторонних сіл шляхотських і староства свині на пасовисько і роблять там собі пастухи кошари для худоби й там проживають; з того буває велика користь». Особливо розповсюджена була годівля овець. Податкові викази з 1515 р. подають подрібні цифри овець у поодиноких містах.
Про годівлю свиний є дати тільки з над Черемоша. Про воли й коні точних цифр не маємо; а з домашньої птиці згадується кури, рідше гуси.
Також бджільництво було доволі розповсюджене над Черемошем.
Хліборобство давало небогато. В селах над Черемошем селяне сіяли головно овес і вівсом платили дань. У Рожнові було також жито, пшениця, горох, просо. Коло Коломиї і Снятина є ще ячмінь і гречка. Ніде не знаходимо згадки про кукурудзу, так розповсюджену тепер на Покутті, — вона щойно перейшла з америки до Європи і до Покуття ще не дійшла.
Про стан ловецтва не знаємо нічого. Селяне в деяких селах складають іще дань куницями або лисицями; про грубшого звіря не чувати, хоч тодішні карпатські ліси мусіли мати дуже густо всяку звірину.
Промисл у горах і на підгірю був зв’язаний головно з хліборобством та скотарством. Мельництво в глибині гір щойно починалося. В 1515 р. в Косівщині нема ще ні одного млина, а тільки ручні жорна. В 1565 р. над Черемошем є вже кілька млинів.
Горівчаний і пивоварський промисл стояв сильнійше в містах: в Коломиї, у Снятині; близше гір є коршма з броваром у Рожнові і коршма в Джурові.
Скотарство продукувало масло, яке продавано фасками, сир коров’ячий і овечий або волоський. З годівлею овець було зв’язане ткацтво й виріб сукна. З ткацьких виробів згадуються вже рушники, ліжники (й до тепер відомі гуцульські покривала на ліжка) й попруги, — про килими не чувати. Сукно «валено» у водних млинах т. зв. Вальниках або фолюшах. Такий млинвальник був уже 1515 р. в Делятині; валило є також у Рожнові. З суконних виробів знаємо гуні.
Про деревні промисли майже нема згадки. Великих покутських лісів іще не рубано; до Снятина до двора брали тільки матеріял на будову та бондарську посуду.
Гірництво доставляє тільки соли. Сільні бані були чверть милі від Косова, де виварювано сіль у більше як 30 черенах (казанах), також менша сільна баня в Кутах.
Більшої спеціялізації в ремеслах у гірських оселях не бачимо. І навіть у Снятині з ремісників названо тільки 6 різників. Тільки в Коломиї маємо ремесла з окремою цеховою організацією: (11 кушнірів, 7 кравців, 6 боднарів, 13 шлюсарів, римарів, ковалів і сідельників (один цех), 12 шевців, 8 різників і аж 150 пекарів, — санітарна і похоронна служба 2).