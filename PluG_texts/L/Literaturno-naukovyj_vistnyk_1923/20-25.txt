Душа збила в торбу і сей раз
Нові гріхи по світу, що зродилися
З керви народу, знов в довічний час.
В ніч фронт горів. Явився дух Богдана.
Такий, як умирав німий колись
Від гніву на Марка за бунт у Ждана :
Де всі державні пляни поляглись!
Здрігнув Марко, аж кровю бризла рана —
Скричав : — Чого Ти хочеш ? Одкаснись !
“ Проклятий Марку, знов гріхи збираєш
В торбу сумління тяжку як скала —
Знов на умови всю вину скидаєш !...
“ А сам ти винен ; хамство —  корінь зла ;
Що ти державу власну з ніг валяєш,
Чужа бо орда тебе найняла !”
Маркови з горла пекло реготало,
Аж задрожала рідная земля —
А з уст проклятих слово чорта впало :
— Я знав свій гріх ! Та хочу волі я...
Звалив державу — добре, що не стало,
Бо не люблю я свого короля !
“ Не любиш свого, а чужого любиш !
І кров за нього ллєш у всіх боях —
А свій народ на чужі ціли губиш !”
— Безсмертний я, не згину ! І не страх
Мені за вічний мій народ. Затрубиш —
Народ мій встане, я розгорну стяг !
— І повалю їх силою завзяття...
На те їх лихо, щоб добро творить
Нам все ! Ростем ! Не треба нам каяття !
Богдан скричав : “ А нарід не болить
Твій хист руїни ?! За твої прокляття
Він замість ставить, мусить все валить !
“ А що задумаєш з народом добре,
То вийде все на зло ! Все нищить гріх
Руїни кожне діло прехоробре !...”
Ревів як тур, але відбить не міг...
Залились очи кровю з неодобри —
Блиснув кінджал ! Та духа звіяв сніг...
І вдарив зов, як наступ барабанний :
“ Вали царя на нашу кров і біль.
Може одкупиш гріх свій окаянний !”
Мов рев скотивсь по полю в шум топіль...
А з під землі знавсь гук мов з пекла гнаний,
Заколихались скиби усіх піль.
Явилась мати в будлах як гадюки,
Біла як сніг, а в очах як гріб...
І простягла до нього мертві руки —
За нею мертвяки кроваві з ріжних діб...
Волосе в стовб — і зойкнув від розпуки :
— Дай мені спокій — тай упав як сніп.
“ “ Нема спокою нам й тобі не буде !
Спаси мене ! ратуй себе і нас ! ” ”
Марко ревів, аж піна сперла груди :
— Щезайте, одкасніться мене раз ! !
Ватага зверещала звідусюди :
“ “ “ Ратуй ! Ратуй себе, ратуй і нас !” ” ”
Всі кинулися до нього — перша Мати...
Блиснув кінджал — і гепнула вона !
Проклятий Мазепа, гетьман мертвих ратий...
А з всіх могил котилася луна :
“ “ “ Проклятий будь ! проклятий будь ! проклятий ! ” ” ”
Марко бебехнув мертвий. Тишина.
А на зорі воскрес ! Пав на коня без толку —
Огненний кінь летів з ним висше хмар
І впав як дух в Преображенськім полку...
А за три дні звалився московський цар 
1932.



Барбе д' Орвілі. )
Пімста жінки.
 Нераз чув я, як говорено про цинізм сучасної літератури. Що до мене, то я його там не находжу. Робити сей закид — значить лише — чванитися своєю моральністю. Література, яку так часто звали зеркалом суспільства, зовсім ним не є. Скорше навпаки, а коли хтось безличнійший від инших, здобувався коли на більшу відвагу, то викликав лише крик обурення Без сумніву, література, коли їй гаразд приглянутися, не говорить ні про половину тих злочинів, якими безкарно, потайки, зі зворушуючою байдужністю грішить щоденно суспільність. Запитайте сповідників, які булиб найкрасшими новелістами в світі, колиб ім вільно було розказувати те все, що їм шепчуть на ухо в сповідальнях. Запитайте їх наприклад про скількість кровосумішників, що криються поміж найвизначнійшими і найбільш знаними родинами; а чи література, яку обвинувачують у цинізмі, осміли- ласяб розказати про них хочби лише на те, щоб дати нам від- страшаючий приклад? Крім легенького натяку (бо се тільки натяк і нічого більше) в “Рене” побожного Шатобріяна, я не знаю иншої книжки, якій кровосумішка така звичайна в наших часах
———————
 ) Про автора “Les Diaboliques” (“Племя люципера”) — звідки ми беремо се оповідання, писав колись О. Гансов : „Для критика, що звик черпати просто з джерела і сягати тільки по те, чого ще не було, автори і твори біжучої хвилі мають певелику вартість. Його зір шукав поза ними прототипу, бо нинішна література, се література епігонів і їх прототипів. Для сучасної критики (і для читачів — Ред,) є лиш одва дорога : повернути до тамтих огнищ, коло яких поети теперішности гріють свої ззяблі руки”. Одним із тих прототипів був власне Барбе д' Орвілі, до якого тепер повертає на ново не лиш критика, але й чигаючий загал. Ворог Золі, аристократ, романтик і містик, католик і рівночасно поет гріха Б. д’ О. цілу свою увагу, як письменника, скупчив на підсвідомих глибинах нашого інстинкту. На тім, що є неясне, часто злочинне і — чудесне. Тому одною а головних його тем є любов, так як він ЇЇ розумів; як щось, що стояло поза нашими поняттями про добро і зло. Його історії диктував йому, як йому здавалося, сам діявол, а представити в них хотів вів той ірраціональний первень людської душі, який зветься “сатанізмом”, і який ввели в літературу головно Байров, Гете і Гофмав. Автор завзято бореться проти закиду неморальности його творів. На його думку — “великі майстра сміють усе малювати, а образи досить моральні, коли є трагічні і будять відразу до річий, які представляють... Дуже сумніваюся, — каже він — чи хтось, перечитавши “Les Diaboliques”, захоче наслідувати сі історії, а в тім і лежить чейже ціла моральна сторона кождої книжки “. — Ред.

серед верхів і серед низів (серед низів може ще частійше), послужилаб коли небудь сміло вибраною темою якогось оповідання, хоч із такої теми можнаб було видобути ефекти повні дійсно трагічного морального сенсу. Чи осмілилася колинебудь новітня література, на яку облуда кидає каміннє, розказати історію Міри, Агріпіни, або Едипа? А сі історії, вірте мені, вічно живі, бо мені ще не доводилося жити, бодай досі, в пеклі страшнійшім від пекла нашої суспільности, де я знав не одну таку Міру, Агріпіну і не одного Едипа, у приватному життю, як і в т. зв. великому світі. Певно, що сі річи виглядали тут інакше, як у повісти, або на сцені; але розглядіти се всеж можна було крізь маски, крізь способи самоохорони, крізь облуду, якими суспільність закриває своє правдиве обличе. Я знав і знає його весь Париж одного жіночого Генриха III, що на сукні з голубого оксаміту замість пояса носить чотки з маленьких черепів, різаних у золоті, бичується і — всі сі насолоди покути мішає з иншими роскошами, яким віддавався Генрих III. А хтож написав би історію сеї жінки, яка складала молитовники, а яку Єзуїти (пікантний деталь!) уважали за мужчину, та ще до того й за святого? Не так то давно на устах у цілого Парижа була одна жінка з Сен-Жерменського передмістя, що переманила від матері її любовника; роздратована, що він знов повернув до матері, яка хоч стара, та красше зуміла привязати його до себе, вкрала вона любовні листи, що писала до сього чоловіка її мати, казала їх злітографувати і розкинути на театральній салі підчас одної премєри в опері. Хто використав історію сеї жінки? Вбога література не зналаб навіть, з якого боку підійти до таких історій, щоб їх змалювати.
 А треба булоб се зробити, колиб, розуміється, в нас вистало на се відваги. Історія має своїх Тацитів і Светоніїв, роман їх не має, бодай серед авторів, які стоять на високім щаблі літературної ієрархії. Правда, латинська мова, як мова поганська, погорджує огидливістю. Але нашу мову охрещено-ж разом із Кльодвиком у Сен-Ремі; там зачерпнула вона незнищиму соромливість, бо хоч і як уже стара, а й досі червоніється. Одначе колиб хтось відважився посміти, моглиб і серед новелістів повстати Тацити і Светонії, бо роман — се властиво історія обичаїв, унята у форму оповідання, або драми, чим нераз є й сама історія. Иншої ріжниці між ними нема. Роман малює звичаї під покришкою видуманих осіб, історія подає прізвища й адреси. Тільки роман сягає трохи глибше, як історія. У нього є ідеал, якого бракує історії, що звязана дійсністю. Роман крім

того довше займається якоюсь акцією. Річардсон значно довше займається своїм Ловелясом, як Тацит Тиберієм. Та колиб Тиберій був змальований у Тацита так детально, як Ловеляс Річардсона, хиба історія втратилаб щось на сьому, а Тиберій став би менше страшним? Се не значить, розуміється, щоб Тацит як маляр дорівнював свому моделеви — Тиберієви: він був ним розторошений, не вважаючи на всю свою геніяльність.
 Та се ще не все. Мало згадати про дивну, але таку очевидну безсилість літератури, особливо, коли порівняється її правдиве обличе з тою славою, якої вона заживає в нас. Згадайте, який характер прибрав злочин у наші часи блискучого й чудового поступу! Сей поступ, ся висока цивілізація, позбавила злочин його зловорожої поезії і не дозволила письменникови привернути її назад. “Се булоб надто жахливе” — кажуть душі, які хотять злагодити все, навіть огиду. Благословенна філянтропіє! Дурнолобі криміналісти зменшають кари, а недотепні моралісти лагодять злочин і се в тій ціли, щоби зменшити відповідальність за нього. А чейже злочини цивілізації без порівнання огидливійші, ніж злочини варварства. Завдяки своїй рафінованости і зіпсуттю, шо йде в парі з ними, та ще завдяки холодному розмислови, з яким їх доконується. Про се дуже добре знала інквізиція, В епоху незахитаної віри й обичаїв, інквізиція, сей трибунал, який судив за думки, ся велика інституція, про яку сама згадка вимотує наші маленькі нерви і лякає наші горобячі мізки, — інквізиція знала добре, що гріхи думки найтяжші і карала їх з відповідною суворістю. І справді, як що сі злочини й менше промовляють до змислів, то тим сильнійше до думки, а правду кажучи, думка се те, що є в нас найглибшого. Перед романістом відкривається ціле поле невідомого трагізму в сих злочинах більш інтелектуальних, як фізичних, а які здаються поверховим старим матеріалістам меншими через те, що в них не ллється кров, а різанина відбувається тільки в сфері почувань.
 Яко приклад сього роду трагізму й хочу розповісти тут історію одної незвичайної і страшної пімсти, в якій не ллялася кров і не було ні стали, ні отрути. Був се культурний злочин, а до оповідача не належить тут ніщо, окрім способу оповідання.
 Під кінець панування. Люї Філіпа йшов одного вечера вулицею Бас ді Рампар один молодий чоловік. Ся улиця заслугувала в ті часи на свою назву, бо положена низше як бульварі, виглядала немов якась зле освітлена і темна яруга, в яку сходилося з бульвару двома сходами. Ся яруга, якої вже сьогодні не

найдете, тяглася від Шоссе д’ Антен до Рі Комартен, де терен знов підносився. В сій ямі, куди і в день мало хто заходив, збиралася в ночи доволі підозріла публіка. Чорт є царем темноти.І тут було одно з його князівств. Приблизно по середині тої улиці, замкненої з одного боку бульваром-терасою, а з другого і великими мовчазливими домами і кількома будами, був вузкий, незакритий прохід, у якім навіть легенький вітер свистів як на флеті. Той прохід провадив здовж муру і кількох домів, що  будувалися, аж до улиці Нев де Матірен. Гарно одягнений юнак, про якого тут мова, власне скрутив у сей бік і тюпав сею дорогою, яка певно не була для нього дорогою чесноти, бо йшов крок за кроком за жінкою, що сміло й без вагання поринула в підозрілій темряві сеї улички. Був се денді, “gant jaune”, як їх називали тоді. Він що йно зїв обід в Cafe de Paris, а тепер жуючи виколачку, стояв спершись о балюстраду Тортоні, приглядаючись жінкам, шо гуляли на бульварі. Власне ся жінка пройшла біля нього кілька разів; та не зважаючи на се, а також на занадто крикливу її туалету, не зважаючи на те, шо колисалася ціла, як ішла, та шо се все виразно вказувало на її професію, Роберт де Тресіні (так звався наш юнак) пішов за нею. Хоч і був досить зблязований, хоч повернув якраз зі сходу, де пізнав у всіх відмінах і расах те звіря, шо зветься жінкою, він усеж пішов за нею, коли в пяте перейшла повз нього — “мов пес”. Сам висловився так, глузуючи з себе самого, бо вмів придивлятися до себе і судити свої вчинки. Його осуд, нераз суперечний вчинкам, ніколи їм не перешкаджав, та за те й не позволяв останнім впливати на себе.
 Тресіньому було понад трицять років. Перша наївна молодість, яка робить людину смішним ентузіястом і для якого перша-ліпша жінка має притягаючу силу, — у нього минула. Тепер був се холодний, рафінований розпусник, син своєї практичної епохи, надто зінтелєктуалізований, який за довго роздумував над своїми почуваннями, щоб дати себе їм цілковито опанувати. Не боявся нічого і не бридився нічим. Те, що він що йно побачив, чи думав, що побачив, розбудило в ньому цікавість пізнати все. Покинув свою балюстраду і пішов, рішивши довести до кінця сю вульгарну пригоду, якої кінець уже передбачав. Жінка, що йшла перед ним, колихаючися мов филя, була для нього звичайною дівкою найнизшого гатунку. Та була така гарна, що треба було дивуватися, що ся врода не поставила її на висший щабель і що не найшовся хтось, хто витягнув би її з уличного багна ; бо

