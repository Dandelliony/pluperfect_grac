Тай вже йому й пора, бо коли загатиться гать, то за ніч нацяпає лише стільки води, що може відтак колесо обертати годину, а най дві, але що то значить на стільки хліба! Заки останній міх прийде на кіш, — то зїсть його ґерґелиця.
Всі гей не свої, лишень сама мельничка, отта красавиця Кіца Медведиха,пожує собі межи людьми тай посміхається, хоть хто як хто, але вона таки через посуху втратна.
Як так дальше піде,то багівецький мельник строшиться гет, а найдужше через то, що його з війни не пускають. Бо, рахувати, платить за млин високу аренду, а челідина прото челідина, хоть най що дня підперезується золотим поясом.
Але на се обрушується Маріка Пілюрчукова з Ґозони:
Ой ні, любєтка, не кожда челідина така! Правда, що не кожда, Софійко Тимарева? Хоть і я не побожу за мельничку, бо то, знаєте, білявенький волос… от тот білявий волос, чи не правда, Софійко, душко?
Ой ні, вуйночко Марічко, не гнівіть Бога, вона хоть красна, але ґаздиня. А звідки ти се знаєш, звідки ти се відаєш, коли тобі з під чорної хустки ледь-ледь очи видко?
Ой бо я лучилася була, як вона свого ґазду на війну виряжала… Коби-сте були виділи, як вона плакала, як його обіймала по тисячу разів!
Ей, любко, кожда розумна челідина крашену уберю убирає зверхи, — але чи таки діправди жалісно з собов розлучувалися?
Таже мельник каже до Кіци крізь плач: Чи будеш мені вірна? А Кіца каже: Доки Баґівець горі не обернеться,доти моє серце від тебе не відвернеться!
Баґівець горі, — розсміялася скривлено вуйна Пілюрчукова, тай додала, звертаючись до Івана Ґелевича: Лиш ти сему вір, брачіку Іванчіку!
Тай другі ґаздині й ґазди сміялися.
Не доста, що мало води, але ще й тота крішка мала-би д’горі обертатися… Сей сухий Баґівець ледви долівˈ жмендить. Таже його нема що сему піскови на один раз пролиґнути! Всі сміялися з потока тай з мельниччиної присяги, лиш Іван Ґелевич не сміявся. Він почерленів від бесіди вуйни Пілюрчукової і натягнув кресаню глібоко на чоло, але однако не так глібоко, аби не заздрів, як мельничка розстелювала мокре біллє на плоті навпроти сонця.
Соняшні проміння танцювали здовж плоту і сушили мельниччині сорочки мокрі.

Але й Іванові очи випускають проміння до мельнички, а лице Кіци Медведихи робиться крашеним.
Ґаздині щось покмічуюють… ба чому-би ні, — він на Кіцу зирк, а Кіца на него зирк!
Ґаздині вже говорють… ба чому би й ні, — а від їх слів все чорніє.
Але дивіть, чи люди не викликали своєю бесідою раптом от-ту чорну хмару, вона від захід-сонця вкриває нараз ціле небо! Гей, ґазди з Ґозони тай ви майорнецькі, ще до захід-сонця закрутиться колесо!
На підвечір пустилася така злива, що з дахів потоки журчіли.
Таки не дурний Юра Кочипалюк, що спалив цвинтарні ноші!
Три дні і ти ночі гудів млин, а люди з готовив мливом відходили і під вечір третього дня лишилося вже тільки десять міхів пшениці Івана Ґелевича.
Чи може мельничка навмисне лишила Іванів хліб на сам послідок? Ба хто — би збаг? А може вона йому на збитки так робить?
Може блиск її очий се тільки рісний цвіт акації, тої акації, що кожде око цвітом убиває, але свій цвіт високо держить і нікому не зволяє його урвати?
Слухай-ста, Кіцо Медведихо… ми вже тільки самі лишилися, най тобі Біг дасть здоров’я, що лишила єс мене на саму послідь…
Я тебе не лишила на саму послідь, ти знаєш, що у млині хто скорше прийшов, тот меле, — відрікла Кіца, гейби сердито, і відвернулася від Івана.
Присадкуватий, грубокістний Іван скочив навперед неї і його гарні, великі очи заблисли свічками.
Не йди до хати, я маю тобі уповісти, що я вже четверту днину тут жду, мої коні не мають вже паші. Дай мені вязку сіна з подрі!
Як хочеш, то й дві!
Але я, любко, вже від двох років закрадаюся до тебе, аби тебе поцілувати, — прошепотів він і вхопив очима лілову, мельниччину стать, що топилася від слів, гей від сонця.
Кіцо, най тебе поцілую!
Лиш то ні, Іване Ґелевичу! Хоть я була твоєю нареченою, однако ціловання межи нами не було, а тепер я маю своєго ґазду…
Іванові груди підйомилися.

Аби Госпідь скарав тобі тот білявий волос, що єс мені життє заколотила!
Мельничка побігла в хату та ще й двері за собою замкнула і вже не виходила з хати, лише раз обтерла з середини обдихане вікно.
Тоді заздрів її Іван.
Ану пані мельничко, ба чи буде моє мливо коли готове?
З того лиш обметиця буде, — відповіла єму мельничка, усміхаючись, а відтак ніби поправилася: Ба що се кажу, ти віді за свої міхи говориш, а твоя пшениця вже в коші, вже половина змелена.
Іван кусав собі губи і заїкувався: А друга половина?
За годину або за дві буде готова й решта тай поїдеш собі з Богом.
Колиж так, то пусти мене, любко, до теплої хати, най я загріюся, бо цурканку забув я вдома тай тепер замерзаю!
Гадкувала Кіца і ласкавіла. Віді на дворі студінь, бо й вона дроржить, відповідаючи: Та увійди в хату, коли ти такий чемний!
Увійшов Іван Ґелевич у мельниччину хату тай все своє житттє не хотів би звідси виходити. Бо що-ж бо то за краса челідина, що за краса єї уберя, який єї хід, єї зір, єї усміх, які єї устави, яка єї сорочка!..
Коби лишень пшениця скоро не мололася!
Щось подумкував він, а відтак вийшов на двір до мельникового хлопця:
Мой, Юрку, мой, бігме подарую свою сопілку, лиш зроби, сараку так, аби камінь станув до завтра — рано!
Та що ви се кажете, коли тепер акурат такі води зіграли?
Ти скажи мельничці, що води мало, що треба гать загатити та загатити гать.
Питель заглушував Іванові слова, але Юра Кочипалюк чув і розумів їх добре.
Коли ж бо вода зіграє понад гать, — побоювався ще Юра.
То не твоя жура, я дам тобі ще мій шовковий капшук.
Той з золотими китицями тай дармовисами?
Аби с знав, що той сам!
Юра загачував гать і надслухав, чи мельничка не зауважить, що камінь стоїть та не вийде і не пустить назад камінь.
Довго, довго не було чути нікого. Раптом згасло в хаті