За те трохи дивним мусить видатися захвалюванне галицьких порядків після переїзду кордону в Бродах (якийсь пан каже: “Се не Росія, тут ніхто чужого не займе!”). Надмірне захопленнє Краковом і Поляками поволи пригасає, коли український юнак знайомиться в Европі з иншими містами та иншими народами.
Читати книжку може кождий, хто тільки трохи знайомий із географією. Мова — дуже гарна, коли не вважатимемо на декілька москалізмів. За те транскрипція чужих слів — місцями просто кричить про помсту до неба! Германія, Сахара, Гелер(Heller), Гетто (Ghetto), Гільда (Hilda), Тангейзер, Герб, Гендель, Іокогама, Хохпіртасе, Фаренгейт, Гонолулу, Гримаішешграссе — се тільки мала колекція квіточок, які доказують, як сильно російська школа зопсувала тонкість чуття мови наших письменників! Зверну увагу ще тільки на кілька очевидних “ляпсусів” пера: галицьких москвофілів названо “хрунями”; на стр. 386 згадано, що “77% всеї европейської території в стані війни... сеж простір землі, в кілька разів більший за всю Австралію”, коли тимчасом 77% Европи = поверх 7½ міліона км2, т. е. Якраз стільки, що австралійський континент; господиня, що віднаймає кімнати, зветься “Zimmerfrau”, а не “Frau- Zimmer” (стр. 152); а на стр. 324 замість “з великою погордою” мабуть має бути “з гордістю”. Але те все дрібнички. Зверхня форма бездоганна і  багато (160) ілюстрацій.
М. Чайковський
А - а, к о т о ч о к! Збірка пісень, казок і приповідок для маленьких дітей. З малюнками М. Бутовича. (Видавництво Ратай). Ляйпціг, 1922. Ст. 56,8°.
Отся книжечка призначена для дітий, що тілько навчилися читати і потрібують цікавої лектури для вправи в читанню, складається з цілого ряду віршиків, байочок і двох казочок. Увесь матеріял зачерпнений з народньої словесности. Книжечкою покористаються й менші діти, слухаючи читання більшеньких, та не один уступ вивчуть на память. Книжечку прикрашує 11 образків (крім обкладинки) М. Бутовича, в якім витаємо нового гарного ілюстратора. Особливо вдатні три перші образки: як пан, хлоп і Жид їдуть на кони (ст. 9), як сорока варить кашу дітям (ст. 11), та як дід і баба ідуть на гриби (ст. 12). Черенки в книжечці гарні, друк чистий. Шкода тілько, що в правописи й мові подибуються такі форми й вирази, як зрештою у всіх придніпрянських виданнях, яких у книжках для дітий належало б рішучо оминати. На що допускати змішуваннє самозвуків о з а та и з і, як: калачі (1, 13), багатий (50), забагатіти (39), поламав (16), часником (23), халявкою (13); упіраються (30), зіму (38)? Непотрібні такі льокалізми, як: ходе,
баче, ізваре, роде; маненьке (адже пишемо малий, не маний!); квасоля. Пишеться неконсеквентно: звіра і звіря, періжок і пиріжок, вдвох і в трьох. “Зліз із дерева” — добре, але “зліз на дерево” — ні; повинно бути “виліз”. До русизмів треба зачислити заступлюваннє 5 відмінка першим: ой ти коток сірий; куй, куй ковальок, — та отсі слова: завертіти (завинути), увертілась (овинулась), кошеня (котеня), сімеєчка (рідня), тушити (гасити), серег (ковтків), уточка (качечка) та розпочинаннє від: от (рос. вотъ). Поза сим мова народня гарна, а тексти зрозумілі дітям, тому вони радо будуть їх читати.
В. Г.
М о л о д е Ж и т т я”, часопис українського пласту. Виходить раз в місяць. (Видає Укр. Краєве Товариство охорони дітей і опіки над молодіжю у Львові).
Ідея Пласту запозичена з Англії має у нас десятилітну традицію. З нечисленних гуртків пластунів, що в 1912 р. завязали при І акад. гімназії у Львові І-ший полк ім. гетьмана ІІ. Конашевича Сагайдачного, поширилася вона в останніх роках на весь простір Схід. Галичини і вже сьогодня Український Пласт, що обєднує кільканайцять полків хлопців та дівчат, проповідує кличі: “Сильно, красно, обережно, бистро” на сторінках власного часопису.
Пласт не є організацією військовою, ні політичною, хоч у деяких державах, як до недавна у Франції, Бельгії, Австрії, Німеччині вживалось його, а під сю пору у Польщі, уживається для мілітарних цілий. В укр. Пласті плекається любов до Батьківщини, до духової та тілесної чистоти; тут цвите культ братерства. Укр. Пласт виховує нового, активного громадянина.
Зміст місячників “Молодого Життя” є ріжноманітний, як і самі прояви сьогож життя. Поруч фахових статий, оповідань і поезій Дрота (Др. Ол. Тисовського), М. Галущинського, Е. Сельського, К. Малицької, К. Гриневичевої, Ю. Шкрумеляка стрічаємо тут проби пера самих пластунів (- ок), хроніку пл. життя, описи прогульок, вісти з Верх. Пласт. Ради і т. и. Замітна недостача статий із технічної области.
Вірмо в те, що укр. Пласт виявить десятки, сотки сильних індивідуальностий серед молоді і дасть упрагнений тип людини, за яким тужить серце народу.
Я. Г.
Т р и б у н а У к р а ї н и, наперіод. орган. укр. еміграції. ч. І, Березень; 1923р. Ст. 52.
“Трибуна України” очевидно продовженнє варшавської “Української Трибуни”. Ті самі співробітники, той самий дух. З першоїж програмової статі неприємно вдаряє нічим не оправдана претенсіональність:
редакція свято переконана, що тільки “центр”, який вона представляє, воскресить Україну, і ніхто більше. “Ми мусимо весь час памятати — читаємо там — що без нас ніякий инший чинник український чесно виконати того обовязку не може”. Се говорить орган “центру”, з якого вийшли Порш, Дідушок, Мазуренко, Шраг, Супрун. Претендував на провідну ролю орган, який сам признається, що в поглядах “ на першорядні моменти нашого державного життя” у нього “ще панує неясність, заплутаність та суперечність”. Думаємо, що таки помиляється “Трибуна України”, що на неї і тих, що з нею “покладає надії те суспільство наше, яке отсі роки перебувало під владою руйнуючої московської стихії”. Редакція має лихі інформації; се суспільство на еміграцію перестало вже “покладати надії”.
Статя О. Саліковського (“На історичнім роздоріжю”) є взірцем баламутної публіцистики по відомій щедринській рецепті: “С одной стороны нельзя не сознатся, хотя нельзя и не признаться, а в то же время не сльдует упускать из виду”. Автор є ніби і самостійник, але заразом з приємністю підкреслює, що “серед нас нема прінціпових ворогів федеративного начала”, одним словом, як ще казав Лютер: Hier stehe ich, ich kann auch anders!…
Решта статий чисто реєстраційно-інформативного характеру про стан еміграції в ріжних краях, то що.
Ледви чи органови удасться згуртувати коло себе наддніпрянську еміграцію, яка всеж таки вимагає чогось иншого, а передовсім — чогось ясного.
О. В.
D a s l i t e r a r i s c h e Echo. Heft 11/12, 1 Marz, 1923.
В сім зшитку “L.E.” знаходимо “Український лист” М. Галущинського. Лист дає короткий перегляд літературного життя України за останні кілька років; огляд українських видавництв, наукової літератури, белєтристики, перечислення нових авторів та нових публікацій.
З признанням згадує автор і про наш журнал і його ролю в нашім літературнім життю.
Р. О.
В о л я Р о с с і и. Февраль, 1923, Прага.
В сім зшитку органу російських соціалістів-революціонерів знаходимо прихильну рецензію на книгу В. Панейка: “Зединені держави Східної Европи. Галичина й Україна супроти Польщі і Росії”. Відень, 1922. “Волю Росії” брошура Панейка передовсім інтересує як цікава ознака отверезіння в рядах найбільш поважних і вдумливих українофілів. По добі дикого й смішного москвофобства очевидно зачинає прокидатися здорове політичне чуття, яке виявляє зрозуміння правдивого
 положення українського питання між Росією і рештою Европи. Добро України п. Панейко розуміє в тіснійшім союзі з Московщиною. Українські “самостійники” москвофобського типу, каже п. Панейко, грають небезпечну гру для України... П. Панейко повстає проти москвофобської концепції самостійности і називає її ненормальною, абсурдною, деморалізуючою і неможливою. Не лишає мовчанкою п. Панейко і питання про російську мову: “Галицьке українство не повинно бути вороже російській мові, рос. літературі, рос. культурі, а навідворот, і не ігнорувати одну з найбільших літератур”.
Ми вже умістили свого часу рецензію на книжку п. Панейка і зазначили наше відношення до ідей, які там бороняться. Тут реферуємо голос одного з соціялістичних російських імперіялістів як ілюстрацію, серед кого головно ідеї “Зєдинених держав Східної Европи” знаходять собі прихильників.
Р.О.
Current History, February, 1923, Nev-York.
В статі рев. Фільомена Тарнавського під заголовком “Українська справа і Поляки”, займається автор полємікою з уміщеною перед тим у тім самім журналі статею польського інформаційного бюра про “Польське правління в Східній Галичині”. Статя подає статистичні дані про національні взаємини в нашім краю і докладно опиняється на подіях 1918 року, далі на економічних і культурно-просвітних відносинах, які настали по скінченню війни 1918 р. Статя написана інструктивно і повна великого фактичного матеріялу.
I. L.
Нові книжки
(Просимо авторів і видавців надсилати книжки для зазначування в сій рубриці)
Павло Полуботок. Наказний гетьман України. Траґедія в 5 діях. Написав Осип Барвінський. Вінніпеґ, 1922. Ст. 104, 16°.
Мик. Ваврисевич. Слава Кобзареви. Сценічна картина, присвячена памяти Тараса Шевченка. Львів, 1923. Ст. 68, 16°.
Микита Магир. Байки. Образки А. Манастирського. (Діточа Бібліотека. Ч. 30). Львів, 1923. Ст. 52, 16°.
Тарас Шевченко. Малий Кобзар. Вибір для дітий з образками. (Діточа Бібліотека. .38). Львів, 1923. Ст. 64, 16°.
Вуйко Влодко. Пригоди Юрчика Кучерявого. Ілюстрації Осипа Куриласа. (Діточа Бібліотека. Ч, 31). Львів, 1923. Ст. 80, 16°.
Науковый Зборник товариства «Просвіта» в Ужгородь за рок 1922. Рочник І. Выдає литературно-науковый оддьл под редакцією А. Волошина, и дра В. Бирчака. Ужгород, 1922. Ст. 236, 8°. В збірнику міститься передмова від редакції і шість статий ріжних авторів.
А. Богданов. Початковий курс політичної економії. Запитання та відповіді. (Соціялістично-наукове видавництво “Знаття то сила”). Берлін. 1923. Ст. 128, 8°.
С. Комарецький. Конспект по аналітичній хемії. Якістний аналіз. Частина ІІ. Подєбради, 1923. Ст. 286, 8°. (Літоґрафія).
О. Коваленко. Курс діфференціального рахунку. Частина друга. (Приложення діфференціального рахунку). Подєбради, 1923. Ст. 240, 8°. (Літоґр.)
Іваненко Е. Короткий курс тригонометрії з задачами. (Видання Видавн. Товариства). Подєбради, 1923. Ст. 420, 8°. (Літоґр.)
Др. М..Левицький. Конспект теорії письменства. Подєбради, 1923. Ст. 60, 8°. (Літоґр.)
Ф. Щербина. Статистика. Історія статистики й історія статистичних установ. Випуск 1-ий. Подєбради. Ст. 16+12+106, 4°. (Літоґр.)
Гульельмо Ферреро. Гибель античной цицилизаціи. (Издательство Ратай). Лейпцигъ, 1923. Ст. 124, 8°.
Дмитро Николишин. Недостачі української письменницької мови з граматичним додатком Коломия, 1923. Ст. 146, мал. 8°.
Проф. Іван Огієнко. Наглядна таблиця українського правопису. Для школи й самонавчання. Жовква, 1923.
Мод. Левицький. Українська граматика для самонавчання. Видання третє, виправлене й доповнене. (Українське видавництво в Катеринославі). Липськ, 1923. Ст. 198, мал. 8°.
Надіслані журнали:
Рогатинець. Вістник Кружка У. П. Т. Ч. 1—5. Рогатин, 1923.
Голос Робітниці. Місячний журнал для женщин робітниць. Ч. 1—2. Вінніпеґ, 1923.
Богословія. Науковий тримісячник. Видає редакційний комітет. Т. І. Кн. 1. Львів, 1923.
Нова Україна. Місячник письменства, мистецтва, науки і громадського життя. Ч. З. Прага, 1923.