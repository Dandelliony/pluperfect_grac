Дуже докладно означені в королівщинах селянські обовязки. В наші гори не зайшла ще тоді панщина, ─ селяне не робили ніяких примусових робіт на ланах, а тільки платили податок у натурі або грішми, а що найбільше довозили дрова до староства. Так у Кутах, Здвижині й Рибні, що лежать "між гористими лісами, або між Альпами", осілі селяне-хлібороби платять річно по 3 куниці, 8 маць (чвертий) вівса, 2 сири, 2 курки; загородники або підсадки дають по одній куниці і одному сирови; вівчарі від череди одного барана, гуню або ліжник, сир і попругу. Крім сього давали: від пчід щорічно десятину, від свиний двацятину, від волів десятину що семий рік (пізнійше що пятий рік); від кождої хати плачено подимне 2 гроші; ціла громада давала т. зв. Стації ялівку, фаску масла й декуди по курці з хати. Сі данини платили й грішми. Кождий господар мав довезти до двора в Снятині по два дерева і матеріялу на всяку посуду. Попри се були ще й надзвичайні податки, які стягали з селян. Як який чоловік прийде з Волощини або з иншої сторони і хоче замешкати в якому селі, платить лисицю або 1 золотий; се зветься лисичне; як відходить, дає "виходного" 2 золоті. Як дівчина йде замуж у своїм селі, дає поємщини або поклонного на замок 6 гроший, а урядникови рушник; як іде до села иншого пана дає 2 золоті; як до волоської землі, то той, хто її бере, платить 3 зол. 6 гр., від удовиці дають більше, бо виносить з собою більший маєток. Є ще дань, що зветься розпуст: "в тім краю Русь своєвільна з якої небудь причини не хоче мешкати з жінкою, або також жінка з чоловіком, ─ той хто дає причину до того, платить 3 золоті".
Про церкву й духовенство є вістки тільки з королівщини. Найдавніша згадка про монастир є, як знаємо, з Косова 1424 р., ─ памяткою по тім монастирі є мабуть село Манастирське.
В 1515 р. є попи в Ключеві, Стопчатові і Березові Нижнім; в 1565 р. в Завалю, Залучу, Княжім (два), Тучапах, Джурові, Рибні, Здвижині (два), Кутах, Коломиї (два); в 1570 році у Святині (три); в 1579 р. в Ланчині, Печеніжині, Косові місті й селі, Рожнові.
Д.Д.
Atrophia cerebri
(До психольоґії рідного філістерства).
Про самостійсність нації рішає не тільки політична незалежність, але й власна оріґінальна, духова творчість, ─ життя в сфері духовій не лиш тим, що спадає з чужого стола.
(З недавньої промови Р. Дмовского в Познані)
Atrophia cerebri (зменшення мозку) ─ так називається в медицині одна досить неприємна хороба. Наступає вона у стариків, божевільних і морфівістів, а симптоми її ─ ослаблення памяти, неімовірна балакучість, а часом манія великости. 
Випадки сеї прикрої недуги стають чимраз частійші і в нас, де вона зачинає прибирати трівожний характер масового явища. Досить кинути уважним оком па працю того, що ми звемо мозком нації: на працю інтеліґенції; скрізь, де лиш вона не виявляється ─ в пресі, в партійній творчости, по части навіть у письменстві, і побачимо дуже трівожні познаки небезпечної хороби. 
Наша політична думка... Чи властиво можна говорити про політичну думку офіціяльного українства? Бо які нові гадки, нові організаційні ідеї винайшла вона за останніх 10 років, років катастрофальних змін? Найглибші уми сучасної Европи, Шпренґлєр, Кінс, Ферреро стараються шукати виходу з проклятого становища, в якім опинився наш континент, вказати нові провідні зірки. Особливо напружено йде шукання нових шляхів в области стислої політики. Що значуть усі ті новотвори: Спартак, зелений інтернаціонал, комінтерн, фашистівська держава, шівфейнерство, гакенкройцлєри і народні соціялісти в Німеччині, як не те, що і взаємні відношення сил, на яких спирається теперішний лад, і ходячі політичні теорії перевертаються до гори ногами? що щось цілком нового силкується винайти людська думка, щоби запанувати над хаосом, і над масами, що рухаються в нім. 
А в нас? В нас є інакше. Є так, що часами хочеться вовком вити зі злости. Старі гасла, старі позбавлені змісту поняття ─ етикетки від порожних фляшок, старі ґести і мертві слова повторювані без віри в них і тому не суґґеруючі маси ─ ось чим живеться досі в нашій політиці. 
...Зізд одної поважної, старої партії. Ухвалюбться резолюцію про "єдиний фронт соціялістичних укр. партії". Чи партія ся соціялістична? ─ Hi! Чи має намір активно йти до колєктивізму? ─ Також ні. Щож значить її ухвала? От так собі, деклярація... Може бодай вияснено, за яким же саме соціялізмом заявлявться партія? За лєнінським. за соціялізмом ч. 21/2, чи за II інтернаціоналом, за синдикалізмом? Відповіди нема. На 

щож кинуто гасло соціялістичного фронту? Очевидно лише на те, щоби порожною фразою заткати якусь діру, бо вставити на її місце якусь творчу ідею, якийсь орґанізуючий клич ─ на се не позволила партійним проводирам їх застаріла atrophia cerebri.
Або ще: зїзд домагався "переведення такої земельної реформи, яка позіставляла би землю тільки тим, які на ній працюють" (Гр. Гол. 12 V). Отже тим самим і тим "гостям", що прибули до нас з заходу, бож вони також "працюють на землі"? Коли так, то на що партія зве себе національно-українською? Коли ні, на що чіплятися спорохнявілих формулок з давно відшумілої епохи, які зовсім не відповідають теперішності? ─ Чи зі страху перед закидом "недемократичности" або "шовінізму"? Чи з неповоротности думки, нездібної на ніяку нову і творчу ідею?
…Другий зїзд, другої партій, яка в теорії представляє "цілий народ". Перед партією стояв ряд проблем до розвязання, що вимагали усної відповіди. Напр. справа матод діяльности. Чи усталив зїзд сі методи? А якже! Про се пише вступна з "Діла" (27 V): "В теперішний момент укр. Суспільність не може виснажуватися у внутрішній боротьбі за методи боротьби". Вони "мусять бути пристосовані… до реальної дійсности даного моменту. І ще одно ─ методи боротьби мусить кожда ґрупа в суспільности пристосувати до психольоґії, віку, становища і спроможности своїх членів". Коротко і ─ ясно! Бо само собою розуміється, що спроможність членів залежить від їх віку, а психольоґія від ─ спроможности і становища. Отже формула є ніби цілкол льоґічна. Але що робити, коли в партії є люди неоднакових спроможностий, становища, віку і психольоґії? Як усталити тоді одностайна методи боротьби? Труднощі стануть просто непоборені, коли приймемо під увагу, що в партії є ріжні люди. Одві, коли не віком, то психольоґією ніби створені для боротьби, ─ але "становище" стримує їх від неї. Другі знов, як молоді, надавалисяб до рішучих метод, ─ але "психольоґією" цілком дозріли до угоди. Алеж партія сього не хоче. Якжеж бути? 
Вади сеї формули очевидно не уйшли увазі й її авторови. Бо трохи низше читаємо: "Які методи візьмуть верх в укр. Суспільности за піврік, за рік ─ сьогодні годі сказати, поки що ситуація сього рода, що ніяка партія, ніяка ґрупа не збирається патентувати одних метод, виключаючи споміж своїх засобів ─ другі. Хід подій і реальна дійсність рішатиме про перевагу одних чи других метод… бо сі методи накидує дійсність"… Ах, ся дійсність! Вона навчила нас багато дечого. Навчила згодитися на status quo і на много иншого майже без озву, на привернення милозвучного терміну "руський". Навчить на певне і ще дечого, коли полишимо "дійсности" і "ходу подій" рішати про ваші методи. Бо сей проклятий хід подій має те до себе, що все обертається проти нас. Окрім того, як собі думають автори сих фраз: на чім полягає завдання політичної ґрупи? Чи підлягали дійсности, чи її переформувати? Чи