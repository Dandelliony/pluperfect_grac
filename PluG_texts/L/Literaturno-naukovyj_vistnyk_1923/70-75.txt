В. Тренке
Нафта і її значіння в сучасній світовій господарці і політиці.
Нафтове питання займає в сучасну епоху не тільки економістів, але і то в далеко навіть ширшій мірі — політиків. Крім цілого рядку моноґрафій та окремих статий в періодичних і неперіодичних орґанах друку, в часописах і журналах усього світа, воно обговорюється і дискутується не менш гостро, ніж із парляментських трибун, підчас ріжних світових конференцій, зїздів т. н. Його вживають яко гасло підчас парлиментських і навіть президентських виборів, як се особливо гостро виявилоси в часи останніх виборів у Сполучених Державах Півн. Америки. І се стає зрозуміле, коли візьмемо під увагу, що одною з причин переваги держав »Антанти« у що йно минулій війні було опанування засобів достави нафти їх промислови, а також армії і фльоті, що дало підставу анґлійському міністрови льордови Керзонови висловитися в своїй промові 21-го листопада 1918 року, що »нафта та її дерівати — бензина, смаровила і т. д. набрали велитенської ваги в справі оборони країни… Не буде прибільшеним сказати, що »нафтові филі винесли союзників на шлях перемоги«, а Людендорф у своїх споминах висловивси, що перевага союзників у справі достави нафти була найголовнійшою причиною їх військової перемоги.
Перед війною найважнійшими доставцями нафти були Спол. Держ. Півн. Америки та Росія. За час війни добування нафти в инших країнах світа значно зросло, а Росія після совітського панування зовсім вибула з числа нафтових продуцентів. 
Розвиток світової продукції нафти за останні роки показує отси таблиця: 1917 рік 506,7 міліон. барил, 1918 рік 516,8 міліон. барил, 1919 рік 544,9 міліон. барил, 1920 рік 694,8 міліон. барил, 1921 рік 775,0 міліон. барил.
В звязку з сими даними та широким приспособленням і розвитком двигунів внутрішнього горіння та вживанням плинного (рідкого) палива для фльоти, поширення вживання нафти і її деріватів у світі представляється так: в 1860 році 71 тисяча тон, в 1880 р. 4.000 тис. тон, в 1990 р. 25.000 тис. тон, в 1920 р. 102.000 тис. тон, при чому надзвичайно цікавим є той факт, що на потреби фльоти вживано перед війною 1.300 тис. тон, в 1919 р. 5.000 тис. тон, в 1921 р. 12.800 тис. тон так, що коли загальне вживання нафти поширилося за час від 1900 р. по 1920 р. в відношенню 1 : 4, то потреби лише самої світової  

фльоти за час лише 1914 — 1921 років виросли в відношенню 1 : 10, що само по собі вже показує все велитенське значіння нафти для держави, в відношенню економічному і військовому, а значить і для її світової могутности.
З огляду на значіння нафтової справи в сучасному життю держав і народів, а також на ту боротьбу, яка ведеться й тепер після закінчення світової війни майже всіми державами світа, а причиною якої в найбільшій мірі є змагання до опанування нафтових теріторій та нафтової промисловости, або бодай впливу на нафтову справу, цікаво знати, які орґанізації мають у своїх руках сю важну галузь світової економіки, та в якому відношенню стоять вони до урядів держав, що діріґують світовою політикою.
Завдяки надзвичайній простоті добування нафти та особливо завдяки легкости транспортування її, що з другого боку вимагає (через необхідність мати в свойому розпоряженню нафтопроводи, цистерни та особливо нафтоналивну фльоту) вкладу великих капіталів у сі підприємства, нафтова промисловість майже всього світа опинилася в руках невеликої кількости велитенських трестів, які змагають до опанування всієї нафтової промисловости включно до транспорту нафтових продуктів та торговлі ними. Сі трести на стільки могутні, що в деякі моменти вони впливають із надзвичайною силою на політику країни, на уряди і навіть парляменти, маючи до своєї розпорядимости не тільки величезні капітали, але завдяки їм і пресу і широкі маси суспільства так, що уряди і парляменти примушені вести з ними боротьбу, як то було в свій час в Америці, або спиратись на них та брати навіть участь в їх орґанізації і фінансуванню, або використовувати їх для боротьби проти держав-конкурентів, як се має місце в Анґлії і Німеччині.
Головнійшими такими орґанізаціями в наші часи є три великі ґрупи нафтових трестів: американська під проводом Standart Oil Comp., анґлійсько-голяндська Schell Royal Dutch, а також німецька Europäische Petroleum Union.[1])
Найстаршою з них і поки що наймогутнійшою є американська ґрупа S. O. В свій час досить незначне товариство Standart Oil of Ohio з держави Огайо, орґанізувало трест в 1870 році, обєднавши кілька нафтових підприємств. Початковий капітал сього товариства складався з одного міліона долярів і перегінка нафти в день ледви доходила до 600 барил. Займалося воно головно переливом нафти до нафтопроводів та перевозом її як у самій Америці, так і за кордоном. Се підприємство

шариться й росте з надзвичайною хуткістю. За пятьдесять років свого істнування капітал його виріс до одного міліярда долярів, а щоденне вживання нафти досягло 200 міліонів барил. Тепер у руках сього треста обєднано до 18% усіх нафтових підприємств у Спол. Держ. Півн. Америки, а завдяки окремим контрактам з окремими нафтовими заводами до розпорядження сього треста припадає до 95% всієї продукції нафти у Спол. Держ. Півн. Америки. Головна діяльність тресту й тепер полягає в транспортуванню та передаванню нафти по своїх власних нафтопроводах, які густою сіткою покривають усю теріторію Спол. Держ. Його торговельна орґанізація розкинута майже по цілому світу. Змонополізувавши таким способом транспорт та торговлю нафти трест вступає в найтісніші зносини з залізничими товариствами, вимовляючи собі низші тарифи на перевіз, заключає окремі договори з заводами, що виробляють рури для нафтопроводів, баки та резервуари для нафти, ваґони-цистерни та нафтоналивні пароплави. Сим способом він підбиває під свій вплив майже цілковито всю нафтову справу, завдяки чому має змогу диктувати ціну на нафту, а тим самим впливати на ціни всіх виробів, яких продукція стоїть в якомубудь звязку з нафтою майже в цілому світі.ˡ).
Преса, Конґрес і Сенат підпадають у значній мірі під вплив сієї орґанізації, яка розпоряджає капіталом, що перевисшує передвоєнний буджет пересічної великої держави, проти чого примушена виступити з гострою і впертою боротьбою американська демократія і нарешті по приговору суду сей трест був (1892 року) розвязаний, але лише фіктивно, бо розбившись на ніби то 20 самостійних товариств, зєднав фактично в руках найголовнішого з них Standart Oil Comp. of New Jersey[2]) більшу частину акцій і всі контрольні пакети акцій розвязаного тресту. Дирекція старого тресту війшла в склад нового товариства, зберегла в своїх руках контрольні акції, і фактично справа залишилася майже без змін. Рокфеллєр і Ко. і надалі залишились монополізаторами нафтової справи. Коли ж в 1911 році мало відбутись остаточне зліквідування сієї орґанізації, то діло також прийшло нарешті лише до зміни вивіски. Замість старих заклалоси по одному новому товариству в кождій державі, які окремими договорами були звязані зі S. O. N. J., якого капітал досягав 600,000.000 долярів, що давало йому навіть і без відібраних йому контрольних пакетів можливість попередніх впливів на нафтову справу всього світа.³)
Так стояла справа до кінця минулого століття. Винаходи пороблені в сій области, вимагали для свого розповсюдження великого звуження нафтових продуктів, а тому Анґлія, для якої був конечний перехід до опалу нафтою фльоти, а Німеччина зі своїми дізель-моторами, силою долі були примушені стати на шлях змагаль за впливи на нафтову справу та на її хоча частинне опанування, і тому як торговельні та промислові круги, так і уряди сих країн починають вперту боротьбу за нафту.
Відомо, що Анґлія завдяки свойому вуглю та світовій орґанізації своїх вуглевих пунктів стала нацмогутнішою морською державою. Через нафту на перешкоді станула їй Америка, що станула таким же міцних конкурентом і для Голяндії, яка вже від 1890 року мала своє нафтове товариство Royal Dutch (R. D.), що осягнуло в скорому часу кольосальні впливи на нафтове діло завдяки широкій експльоатації нафтових богацтв з початку в Нідерляндській Індії, а потім змонополізувавши нафтове діло Зондських островів.
Засноване в 1897 році анґлійське товариство Schell transport (S. tr.), в короткий період часу поширило свої акції і перебрало в 1900 році великі нафтові концесії на острові Борнео. Проти сих двох конкурентів виступила S. O. і повела справу з початку так, що задумувала закупити контрольні акції R. D., а коли се їй не вдалося, вона повела торговельну війну шляхом надзвичайного зниження цін на нафтові продукти. R. D. затримало сю боротьбу, але знизило свої дівіденди з 52% в 1897 році на 6% в 1898 і 1899 р.
Зрозумівши свої спільні інтереси R. D.  і S. tr. стали на шлях спільної боротьби проти свого конкурента S. O., а в 1907 році обєдналися в тісно між собою звязану орґанізацію, склавши з себе концерн двох фінансових трестів, обєднаних між собою спільним володінням акцій цілого рядку нафтових підприємтсв, а саме товариство Ratoofsche Petroleum з капіталом 200,000.000 анґл. фунтів, яке володіє безпосередно добуванням нафти в Нідерляндській Індії, Росії, Мексиці і и., а також ґрупи Анґльо-Саксон., яка скупчила в своїх руках транспорт і торговлю нафтою анґльо-голяндської ґрупи. Дальша політика сього концерну полягає в поступовому захопленню акцій инших нафтових товариств, при чому їх акції розділюються між R. D. і S. tr. по згоді в пропорції 60:40. Так між иншим сьому трестови належать акції Consolideere Holl Petroleum, що уявляє з себе тип так званого голь-[3]

дінґ-треста та ацентралізувало в себе акції багатьох румунських і деяких російських підприємств ґрупи R. D. S.
За якихнебудь 25-30 років ся анґльо-голяндська ґрупа виросла в кольосальний світовий трест, опанувавши нафтову справу не лише в Індії, але в значній мірі і в инших країнах: в Румунії через Австро-Ромина, в Росії, яко переємник Ротшільдів, а також у Грозненськім районі на Кавказі в товаристві Шибаєв Петролеум і в Уральо-Каспійському товаристві в Емґенському районі. Воно стало міцною ногою в Мексиці (Товариство Corona), в Єгипті (Anglo-Egyptian Oilfields) в Тринітаті і проникло навіть на самий терен Спол. Держ. Півн. Амер., де скупило нафтові площі в Техасі та Оклагомі. Таким шляхом йому вдалося в короткий порівнюючо час обєднати конкурентів S. O. та ослабити його світовий вплив.
При мовчазній, але значній фінансовій підтримці анґлійського уряду анґлійські нафтові орґанізації поширюються особливо від часу підписання анґлійсько-російського договору в справі сфер впливу в Персії. Народжується і швидко росте т-во Анґльо-Персіан (Anglo-Persian) і Britische Controled Oilfields, а також Burman Oil. Анґлійський уряд зрозумівши політичне значіння S. O., та щоб не допустити до такого ж впливу на анґлійську політику анґлійських нафтових товариств і в інтересах адміральтейства закуповує частину акцій Бірмен Ойль, та виговорює собі право наставлення своїх директорів і загального впливу на діла свого товариства. 
Т-во Бірмен Ойль будує і оборудовує окремий порт на Перському заливі Адабан, в який прибуває зі всіх нафтових центрів нафта сього товариства по нафтопроводах довжиною в 140 кільометрів. Тут же ведеться ректіфікація і перегінка нафти, якої продукти розвозяться звідси по всему світу. З метою впливу на Панамський канал анґлійське товариство закуповує нафтові землі в Ґватемалі, Коста-Ріці, Перу, Ґвіяні та Гондурасі. 
Таким шляхом і засобами анґлійський капітал і анґлійський уряд осягли кольосальні впливи на нафтову справу в світовому розмірі.
З початком промислової революції в кінці 19 століття, та з винаходом дізельмотора в Німеччині, великий ріст німецької промисловости та широко розвинений програм будування фльоти, поставили Німеччину теж на шлях боротьби за нафту і при підтримці німецького уряду та Німецького Банку, Німеччина орґанізувала Deutsche Erdölaktiengesellschaft, які ведуть політику опанування нафтових земель і нафтової справи в центральній Европі та прилеглих до неї країнах. »Стенауа«, а потім »Веґа«, »Конкордія«, »Кредіт Петроліфер« і инші нафтові підприємства в Румунії

переходять під контролю та вплив німецької ґрупи, переорґанізовуються під її впливом та швидко розвиваються. Тих же впливів набирає Німеччина в деяких російських нафтових підприємствах, як напр. »Казбек« в Грозному (на Кавказі), а потім і над т-вом »Східниця« в Галичині. Ізза нафтових земель у Мезопотамії назріває конфлікт між Німеччиною і Анґлією, який удається полагодити шляхом орґанізації окремого товариства Türkisch Petroleum, складеного по части з німецього, почасти з анґлійського капіталу.
Таким чином до початку світової війни вже цілковито визначилися три великі конкуруючі між собою нафтові ґрупи: S. O. американська, R. D. S. анґлійсько-голяндська, і на кінець німецька під проводом міцної фінансово Deutsche Bank. 
Коли ж підчас війни виявилося все значіння нафти для воєнних операцій, та коли союзне командування заявило, що брак нафти буде мати катастрофальні наслідки, союзники зорґанізували окремий орґан Interalied Petroleum Conference, який мав провадити загальний і спільний план добування, достави і розділу нафти як для союзницької промисловости, так і для армій. Виконавчим орґаном для сього завдання утворено другу орґанізацію Petroleum Executiv.
Сим орґанам вдалося перебрати під свій вплив анґльо-голяндську ґрупу і навіть всесильний S. O., що й дало їм кольосальну перевагу в справі постачання нафтою підчас війни, що й було, як ми вже зазначили, одною з головнійших причин переваги Антанти над Центральними Державами.
Сенатор Беранже, поставлений в свій час на чолі справи постачання нафтою у Франції, висловився між иншим, що …»секрет успішного вирішення справи постачання нафтою союзників полягав у тому, що їм удалося запрягти в колесницю побіди два головні нафтові: S. D. і R. D. S.[4])
З закінченням світової війни вага і значіння нафтової справи не зменшилось і через те боротьба за панування над нафтоносними землями і за впливи на нафтову справу ведеться не менш гостро, ніж то було в часі війни. З одного боку світ ще й доси не прийшов до якоїсь більш-менш певної рівноваги і спокою після війни так, що не дивлючись на всі красні слова і ніби то щирі бажання роззброєння, майже всі держави тримають на поготові досить значні військові кадри і марево нової війни, а може навіть і цілого ряду війн, весь час мріє перед світом, а значить потреба нафти для військових цілей не могла зменшитись і до сього часу. З другого боку розповсюдження двигунів 
------------------------------------------------------------
[1]) Для скорочення сих назв у тексті будемо зазначати: S. O. = Standart Oil Comp., S. D. R. = Schell Royal Dutch, E. P. U. = Europäische Petroleum Union.
1)F. Delaisi. Le pétrole, p. 34. Paris, 1921. 2) Скорочення S. O. N. J. 3) Le Page. L’ imperalisme du pétrole. Paris.
1)Holding trust, investined trust се модерна форма зконцентровання контролю підприємств, якими сам сей фінансовий трест не володіє, але який лише володіє акціями контрольованих ним підприємств і инших трестів.
[4]) H. Berange, Le pétrole et la France, стор. 35. Paris, 1921.