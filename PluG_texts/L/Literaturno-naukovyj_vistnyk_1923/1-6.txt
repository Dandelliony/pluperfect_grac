1923
РІЧНИК XXII 	Т.LXXX
КНИЖКА V.	 ЗА МАЙ.





ЛІТЕРАТУРНО-НАУКОВИЙ
ВІСТНИК


	



ЛЬВІВ
З друкарні Наук. Тов. Ім. Шевченка.
ЗМІСТ
Л. ЖАБКО-ПОТАПОВИЧ:
В пустелі
Г. ГАЙНЕ:
Ми в липні прощалися з вами
В. БИРЧАК: Мініатюри.
1. Що чувати
2. Я нічо
3. Не штука
4. Раб
5. Молитва
МАРКО ЧЕРЕМШИНА:
За мачоху молоденьк
АРК. ЖИВОТКО:
Ти
В. ПАЧОВСЬКИЙ:
Марко проклятий. Заспів «Пекла України»
БАРБЕ Д’ОРВІЛІ:
Пімста жінки
Ю.Л:
Червоне
В.К:
Всеукраїнський військовий Ген. Комітет і Тимчасове Правительство
Г. ЙОСИПЕНКО:
Московська комуністична партія на Вел. України
ЖАН. КАТЕЛЬ:
Сучасна американська поезія
О. ЛОТОЦЬКИЙ;
Церковна справа України
В. ТРЕПКЕ
Нафта і її значення в сучасній політиці
О.В:
розклад нашого партійництва
МЕРІЯМ:
На чорних раменах
БІБЛІОГРАФІЯ
НОВІ КНИЖКИ
Л.  Жабко-Потапович.
В пустелі.
(Прольог до поеми «Великий Ісход».)
 Забуті Господом, голодні, босі й голі
Ми мучились в ярмі... за днями дні тягнись...
 І раптом нас Мойсей покликав із неволі 
До рідної землі, де ми жили колись.

Він нам казав тоді, що сам Господь за нами,
Що з неба нам пошле і хліб і воду Він,
 І ми повірили і досвіта з піснями 
Пішли, аби знайти чи славу, чи загин...

Далеко позад нас зникали, як в тумані,
І нильські береги і гори пірамід,
А ми, як хмари ті, як хвилі в океані,
Уперто йшли вперед і мріяли про схід.

Нам ліжком був пісок, а підголовям скелі,
Вмивали нас дощі, а вітер злий сушив;
Ні хліба, ні води ми не знайшли в пустелі,
І стали проклинать своїх проводирів...

А нас Мойсей благав.., Із каменя він воду
Рукамп витаскав, з піску нам хліб творив...
Нап'ємся, наїмось, і знову в путь до сходу,
І знову нас Мойсей, як ту отару, вів...

І знову йшли та йшли... За днями дні минали
І хоч і близько вже до наших рідних хат,
І вістники вже ті, яких ми посилали
Вперед на розвідку, вернулися назад.

І кажуть, що наш край, як Бога нас чекає,
Що молоко в річках тече замість води,
Шо хліба на полях без міри і без краю — 
Та пізно вже тепер.... Ми не підем туди...

Знесилив голод нас, замучила всіх спека,
Зневірилися ми... старих бойців нема...
І деякі раби, колиб не так далеко,
Вернулися б назад, в Єгипет, до ярма...

Де-ж той Ісус Навин, що дужою рукою
В народі змученім піднести дух старий, 
Полки, як кару ту, як бурю за собою
І поведе вперед і сміло кине в бій?...


Хто владним голосом, як громом, сонце спине,
Щоб бачило й воно, як він мечем січе.
Щоб видів сам Господь, як лютий ворог гине
І як сторіками проклята кров тече?..

Де сурми ті святі, що мури Єрихону
Своїми згуками валитимуть в ночі?...
Хто нам покаже шлях до нашого Сіону,
Хто в руки стомлені дасть списи і мечі?..
• • • • • • • • • • • • • • • • • • • • • • • • • • • • • • • • • • • •
Скажиж мені, скажи, народе безталанний,
Проклятий Господом... деж твій Ісус Навин,
Що поведе тебе у край обітований
І батьківщину нам відродить із руїн?...

==================================
Г. Гайне.
Ми в липні прощалися з вами,
А в січні зустрілися знов..,
І в вас, як в природі часами
Я зміну химерну знайшов:

Тоді ви були так горячі,
Як спека в час літнього дня,
Тепер ви остигли — неначе
Зима вам найблизша рідня.

Я знов десь поїду блукати
Й коли повернуся в свій час,
То, певно, вже буду шукати 
На тихому цвинтарі вас.

Туди, на'забуту могилу
Прийду й покладу під вербу
Я душу свою спорожнілу 
Й безсилу старечу журбу.
Переклав Л. Жабко-Потапович.
==================================


Володимир Бирчак.
Мініятури.
1. Що чувати?
— Товаришу, то чувати?
Кілько разів на день ви чуєте се слово? Ви чули його на улицях Львова в падолисті 1918 року і чули його в Станіславові в маю 1919 і чули його в Чорткові й Борщеві і в Камянці і в Відні і в Ужгороді. 1 чули ви йога день у день у Київі і в Камянці і в Варшаві і в Відні і в Німецькій Яблінці й на Домбю... І чули ви його в Рівнім в Винниці і в Могилеві і в Старій і Новій Ушиці і в Перемишлі і знов у Львові і знов у Відні. Десять разів вичисліть усі місцевосте на земній кулі, де тільки живуть наші земляки — а всюди почуєте се питаннє. Що більше ви спізнаєте спеціальний тип людий, які цілими днями тільки й бігають по улицях і звідують:
— Товаришу, що нового?
Рано, в полуднє і в вечір. На улиці, в каварні, в театрі і дома і в бюрі.
— Товаришу, що нового?
Я розумію добре. Є люде, які жиють самі, своїм життєм, своїми ідеями. Сі носять усе свою дорогу Вітчину в своїй груди, носять доти, доки живе їх грудь. Та грудь кріпка, як найкріпша твердиня.. — Що нового? — А щож нового може бути? Нічого нового бо вірив я вчора в нашу справу, вірю нині, і завтра однаково віритиму. Бо ні буря, ні грім, ні лють ворога, ні його підлестна хитрість не вирве мені тої віри з груди. Що нового? Нічого — я все і всюди однаково вірю.
Але є й люде, які жиють без отсеї віри. Є люди, для яких вітчина істнує не в їх власній груди, а десь поза,нею й поза ними. А там поза ними розбурхане море. Бє филями, раз пригожими, то знов смертоносними. Бє филями й на них наводить страх. І вони раді що дня, що години почути якусь добру вістку, шо їм додалаб сили Вони подібні до стінних годинників, що тільки уложен, нормально йдуть. Та воєнні події й наше лихоліттє вивели їх із нормального положення й вони втратили усю свою силу. Що дня, що години треба пальцем кивнути їх маятник, що дня, що рідини потребують вони доброї вістки, щоби могли дальше йти.	

— Товаришу, що чувати доброго?
Брате, коли сам ти маєш сильну віру, кинь йому день у добру вістку, нормальний час уложить знов нормально і динники й вони добре йтимуть.
2. «Я нічо».
За Австрії до нас признавався — та наперед не виривався. По що ? Як се за Австрії було — раз була вона тихцем за нами, то знов тихцем проти. Не вгадаєш, як, що й коли? По що задиратися. Ліпше тихо й супокійно і сам вижиєш і другому поможеш у біді.
Аж тут настала „та Україна". Наш тип ожив нагло. Здавалося, що все, що накипіло через ціле його життє, уся наруга, все безправє, всі злочини і кривди, які дізнав він і його батько і дід до семого покоління назад — се все тепер віджило, заболіло
— Я Українець — а тих усіх — вивішати!
І він усюди хотів бути перший, він усе знав найліпше. Він робив багато на свою власну руку, не питаючи нікого про думку, не слухаючи наказів. Він сам усе добре знав, він сам усе добре робив і він усе лаяв тих, що не були такими свідомими Українцями, як він. — Запроданці, буржуї! — Я думаю се так і так, вправді з гори кажуть інакше — та се запроданці.. дурні! жадної поблажливости!
Дивно — а може власне й не дивно! — котиться колесо історії, нині ми на горі, завтра долі, нині наші вороги є долі завтра викидають їх події на гору. Галичину занято... Наш тип скрутився.
— Винні наші вожди, головачі! Коли знали, що так воно скінчиться, по що зачинали? Через них чоловік так скомпро- мітувався...
І остав на місці, або трохи втік і знов вернувся. Досить, що по часі йде просити у нових господарів місця.
— Годі, ви були головою... предсідателем... ви впливовий... ви се і ви те...
— я? Я? Алеж я нічо! Я все був льояльний до братнього народу, а се, що я дещо ніби робив — се мені казало українське військо, українська влада, а я — мусів слухати! Я сам нічо, нічо...
3. Не штука.
В 1913 був „истинно русскій человек". В 1917 став горячим Українцем — у Киїі за Скоропадського, а потім Петлюри. В мартІ
1919 був уже червоним під червоними в Київі, а 1921 Ja jsem Cech“ у Чехах під Чехами.
Не. велика то штука бути червоним під червоними і Чехом під Чехами і Українцем, коли широка й могуча була Україна!
4. Раб.
Бачу його постать: могутню, сильну, сорокміліонову — похилені плечі й закайданені чужинцем руки. Йде високий, могутніми, великими ступенями по наших нивах. Віками. Оре землю й кидає за собою свою могутню чорну тінь.
Оре чужі ниви, у чужім ярмі, або з мечем у руці вбиває рідного брата в імя чужих ідей. І нищить свою рідну хату, коли його пан йому се розкаже. — І йде похилий по своїх нивах могутніми великими ступенями, не бачить сонця й кидає за собою свою могутню, чорну тінь.
Я бачив такий сон — бодай не приснився! — Його-старший брат побачив ясне сонце, розірвав свої кайдани і підбіг до нього:
— Брате, мій нещасний брате, глянь на ясне сонце, рви кайдани! Ось, я поможу тобі! Ось так ти їх рви! Іди тепер орати вже свої, рідні ниви! Та ще вперед ходи своїм мечем їх оборонити! Ходи, ми вільні, щасливі, що мечем нам вільно боронити своїх прав!
І станув недавній раб, великий, могутній і випрямив, свої похилі плечі. Побачив сонце й розірвав кайдани.
— Ходи, нашу волю мечем боронити!
Ішли хвилю разом. Але вже по хвилі йому стало жаль за нивами, які кинув. Куди веде отсей? І з недовірєм споглянув на старшого брата. Раз і в друге і промовив:
— Чого мені з тобою? Чужого мусів я слухати, бо се був чужий — а тиж рідний брат. Чужий і тримав мене цупко у кайданах, а тиж кайданів не набєш мені. Ідиж собі сам...
І вернувся раб могутніми, великими ступенями по наших нивах. І чорна тінь постелилася ізнов за ним.

5. Молитва.
Я чув таку молитву:
— Боже, дай мені високий лет. Не горобчика, що вразливий на кождий подув вітру і що перед кождою бурею ховається під стріху — а дай мені високий лет орла, що з бурею йде в заводи!
— І прошу тебе, Боже, дай мені кріпку грудь. Не таку із глини, що всякає в себе кожду й найменшу каплиночку води, всякає й сама розмакаєтьса — а дай мені грудь кріпку, як скеля над берегом моря. Кріпкі филі розбурханого, розгніваного моря бють громами об неї, а вона стоїть супокійна, струсне з себе теч і далі стоїть могутня, сильна, супокійна.
— І мені дай. Боже, той супокій і ту кріпость, щоб я струснув із себе тяжке лихоліттє, що впало на нашу Україну, Щоби моя грудь була недобита для обману, ложі, підлоти, й перекупства, а стояла могутня й горда і чиста, як надморська скеля.
— І дай мені, Боже, охоту до праці і запал, який має поет у хвилі творення і дай мені пильність і витревалість маленької мурашки і точність і силу електричної машини.
— Вщіпи се все в мою грудь і в грудь кождого із нас. Тоді, о тоді я вірю, що визнає нас світ, — бо найперше визнаємо ми себе самі!
====================================================
Марко Черемшина.

За мачуху молоденьку...
I.
Млаво іде Іван Мотрюк до слюбу, так млаво гейби потичь.
Весільні його гості більше говорять, як співають весільної. Одні кажуть, що сего старого князя шпотає його довгий вік, а другі показують на пальцях, який він був перед війною простий як дуб, а як сильно тепер війна скривила і його круглу тварь і його високі, мисливські ноги. Ще доки не впала у село чутка> що його Штефана убила куля, доти він бодай перед людьми напростовувався, а відтогди став подаватися тай гет-гет поникати. Бо Штефан то одинак у него, то права рука, то дєдева одна надія. Але однако ще дід дужий, що тото витримав, а баба ні. Рано вчула, а в-обіда законилася, а з сонечком пішла на тот світ до сина у гості. А дід каже: Абисте свідомі, люди, що впаду в лежу тай черваки будут мене точити.
А з неділі каже: Я вмерлих, братчики, не підведу, хоть най рую як ніч, так день.
А по говінню від челяди обмахуєся гей від мух.
А челядь каже: Ви, бадічку, межи нами як тот кукуруз, що запряв повісмом межи червоними фасульками.

