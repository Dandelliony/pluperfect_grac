послужить такий факт: Мені вдалося врятувати доволі цінний архів одної лічниці і щойно минулого року перевезти до Львова та зложити в одній нашій установі. Довідався про се один лікар-бувший командант сієї лічниці- і зголосився до сеї установи з просьбою, видати йому деякі книги на памятку його командування сею лічницею…Таких памяток має не один багато. Всі вони-дневники, записники, світлини, річники або поодинокі числа часописів, ріжного рода відозви, прикази, печатки, навіть особисті документи представляють для будучого дослідника неоцінену вартість. Зібрати їх можна було вже давно.  Багато їх знищено в часі масових ревізій і арештовань, які прийшлося нам перенести минулого року. Тому найвисший час, щоби при Науковім Тов.ім.Шевченка основано воєнний музей чи архів і комісію для зібрання і дослідів матеріялів до історії 1914-20 рр. Колиб така комісія  повідомила суспільність про основаннє музея, колиб пояснила вартість сих матеріялів і звернулася з  зазивом до складання їх у музею, то певно не одну цінну річ ще вратовано би. Вона могла би позбирати відомости про архіви, які полишено на Україні, щоби у відповідний час можна було їх відзискати. Окремий відділ можна би заложити у Відні, у якому зложено би матеріяли Боєвої Управи, Загальної Укр. Нац. Ради, Допомогового Комітету, Союза Визволення України і Диктатури від 1920 р. Потрібні фонди могла би зложити суспільність дорогою складок. Берім примір з наших противників. Поляки мають у Львові воєнний архів, вони поза масою мемуарів, друкованих по всяких часописах і журналах- опрацьовують уже в фахових студіях українсько-польську війну. Коли й у нас начнеться така праця?
Комісія повинна би звернутися у відозві- або й безпосередно до найвизначніших наших людей- з зазивом до списування споминів із великих наших днів. Мемуари се одинока річ, що може бодайв части заступити брак архівного матеріялу. У 1920 р. списував я в Київі спомини ген. Тарнавського. І мимо скрайно несприятливих обставин- списував я їх через три дни  підчас евакуації Київа Поляками, в трівожній і нервозній атмосфері, коли перед кождим Галичанином ставало знов рубом трагічне питаннє: Що робити?- Не вважаючи на те, що ген. Тарнавський не мав жадних документів, записок, ні навіть мапи, спомини сі, доведені на жаль тільки до відвороту  нашого з під Львова, представляють великий інтерес  для історії Січового Війська і ГА. Кілько зискалаб наша наука, колиб бодай састини з тих, що їм доля судила
 брати активну участь у бурхливих часах будування укр. держави, списали свої спомини! Кількоб загадок розвязалося, неясних справ прояснилося, кількоб підозрінь і обвинувачень відпало! Чи напр. ген. Капустинський не опрокинув найкрасше своєю працею закидів  у зраді укр.державности? Доначе без вияснення справи і принуки тут не обійдеться. А що значить у таких справах принука у нас, нехай скаже досвід. Підчас перебування ГА на Великій Україні звернули увагу Ів. Кревецький і Др. О. Назарук у часописи «Стрілець» на видаванє споминів. В «Стрільци» появилися,  а відтак вийшли окремими відбитками, праці : Ів. Кревецького: Українська мемуаристика. Її сучасний стан і значіння. І. Кревецького і Др. О. Назарука: Як писати мемуари. Пояснення і практичні вказівки та Історія Галицької Армії, Програма збирання матеріялів. Осібно звернулася Диктатура і НКГА з зазивом, щоби члени армії взялися до опрацьовання на основі документів або й з памяти історії частин і установ ГА. Наслідок цього був такий, що багато людей взялося до писання спомнів і ведення дневників, багато зачало працювати над історією частин, в організації котрих вони брали участь. Запал був такий, що дехто в кількох днях творив дневник з минулих часів і видава його навіть друком… Правда, незавидна доля ГА перервала сю працю і знищила неодно, що вже було зроблене. Та чи не можна би знов її розпочати, чи не можна би розбудити запал на ново? Подбати про се було би завденнєм комісії, про яку я висше згадував. Вона могла би позбирати дневники, які ріжні люде дуже скруцулятно вели (Др. О. Назарчук, чет. проф. І. Боберський і инші), спомини які-знаю се з уст авторів- багато має написаних, а багато працює над ними, та подбати про написанне їх більше. З огляду на се, що в списуванню споминів повинен узяти як найширший круг людий, з яких неодин не має письменницького хисту і не знав би, як до сього братися, могла би комісія подбати, щоби передрукувати згадані висше брошури І. Кревецького й О. Назарука про мемуаристику.
Комісія могла би приступати відразу до оброблення і публіковання тих матеріялів, які вже зібрані. В першу чергу належалиб зібрати і видати воєнні звідомлення українських армій.
Праця ся булаб ділом  aere perennius, гідним великих днів, які переживаємо і імени інституції, з рамени якої вона велабся. Тому піддаю сі свої думки під розвагу компетентних чинників. Обовязком їх
 подбати, щоби історії нашої не писали знов наші вороги в свойому дусі і відповідно своїм інтересам…
Нікон Со-цький.
Борис Лисянський. Володимир Самійленко. З нагоди 35-літнього ювилею літературної діяльности. Нарис. 1921. [Тарнів].Ст. 30, 16⁰. (З портретом В. Самійленка).
Серед ювилейної літератури, присвяченої нашому заслуженому поетови-ветеранови книжечка Б. Лисянського заслугує особливої уваги, як перша, скільки знаємо, проба дати повнійшу біографію Володимира Самійленка. Оцінка поетичної творчости Самійленка в її головних рисах давно вже зроблена таким знавцем, як покійний Ів. Франко (в «Літ.-Наук. Віснику» 1907, кн. Ι, там же знаходимо дуже цікаву характеристику симпатичної особи поета, як людини). Але біографії Самійленка ми ще не мали, і хоч д. Лисянський в своїй передмові заявляє, що він не претендує для своєї праці на титул біографії, але все ж ми маємо в ній дійсно перший систематичний нарис життя поета. П. Лисянський подає багато зовсім невідомих для широкого загалу фактів, особливо про молоді роки Самійленка і розвиток у ньому літературних інтересів та письменницького хисту. Сей  біографічний нарис вийшов одночасно і цікавою сторінкою життя української громади 80-их років.
Автор подає у свойому нарисі і коротенький бібліографічний огляд літературної творчости. З обовязку бібліографа мусимо виправити деякі неточности, що ми зауважили в сім огляді. Отже драматичні картини з часів Хмельниччини, під назвою «Маруся Чураївна», не загинули, не бачивши друку, як каже п. Л. (ст. 27), а були друковані в альманасі «Складка» (Харків, 1896). Перші поетичні твори Самійленка, раніш заки вийшли окремою книжкою («З поезій» Вол. Самійленка. Частина перша. Р. б. 1890, Київ) друкувалися в альм. «Складка» 1887 р., виданому В. Александровом у Харкові ; тамже видруковано і переклад Ι-ої пісні Іліяди в Самійленковому перекладі. Друкувалися поезії Самійленка і в 2-му випуску «Складки» 1892 року, а також у львівській «Зорі». Сього в покажчику Л-кого не зазначено. Комедія «Дядькова хвороба» (Б. Л. титулує її просто «Хвороба») ішла не тільки в театрі Садовського, але далеко ранійше, наприклад у Чернигові в 90-х роках, та й по других містах. Про гумореску «Під новий рік» слід зазначити точнійше, що вона появилась у збірнику «Привіт», присвяченому Франкови (Львів, 1898). Розуміється, сі дрібні неточности не зменшують ваги інтересної книжечки, яку тут рецензуємо.
Д. Дорошенко.