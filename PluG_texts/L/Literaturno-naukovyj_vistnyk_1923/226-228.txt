дратовано, нестримано, часто по хамськи виступала проти бувших пригноблених народів Росії. Особливо перепало нам Українцям, що були аванґардою й ідейними провідниками майже для всіх народностий в їх спільних домаганнях. Тут „общеруская“ демократія, не зважаючи на свій тяжкий стан, на свої внутрішні непорозуміння, стала до активної боротьби з „недержавними“ народами, не відріжняючись своїми методами і цинізмом від старої царської Росії.
	В той час, як демократична нарада ухвалила постанову звернутися до народів усього світа з закликом і слізним проханням рятувати російську революцію, висунувши наперед формулу „мира без анексій і контрибуцій на основі самоозначення народів“ сама до того самовизначення у себе дома поставилась цілковито ворожо. Тут вона своїм відношенням до „етіх, полячішек, українішек, білорусішек, грузінішек“ то що, показала, що формулу „самовизначення народів“ вона вживає лише для зовнішного ужитку, абиб рехливо блиснути фальшивим сяйвом волі на увесь світ.
	В демократичній нараді брали участь, як запрошені, також три представники Всеукраїнської Ради Військов. Депутатів. Ми рішили, що в імени українського вояцтва виступить з деклярацією прдставник В. Р. В. Депутатів. Аж тут з’ясувалось, що ми не можемо одержати голосу, бо не внесені у реєстрр промовців, складаний якимсь невідомим шляхом. Виявилось, що крім Українців не внесені в список представники й инших національних орґанізацій, а Пітірім Сорокін (рос. соц.- револ.) заявив що сей реєстер  в ніякому разі не може бути змінений, хоч і складений він був якось покрийому аранжерами наради, що були в президії її. В наслідок закулісового спору на протязі цілого дня 15 вересня над нами змилосердилися і звернули до загально-російських армейських орґанізацій, які мали в реєстрі одну свою загальну чергу. Стрінуті там не менш „ласкаво“, ми все таки встигли після численних сварок і упертих домагань відвоювати 10 хвилин. Але перед самим виступом, коли ми зробили заяву, що беремо слово,  аби в сих десять хвилин висловити свій протест проти такого поводження з представником 4-міліонного українського вояцтва і заапелювати до нього, щоб воно відповідним чином зареаґувало на місцях, нам дали нарешті 15 хвилин.
	Член В. Р. В. Депутатів Величко виголосив деклярацію Ради військових депутатів і коротеньку промову, що були стрінуті гучними оплескми представників усіх народностий, крім Москадів. Сі не залишалися байдужими глядачами, ні ! Вони реаґували майже иа кождий уступ делярації, майже на кожде речення Величка, і иншнх українських (цивільних) промовців, чи промовців від иншої „недержавної народности“. Реаґували вони дуже жваво, гостро, іноді так бурхливо, що зовсім не давали говорити, але голова зборів до порядку нікого з них не кликав, обмежуючись загальним покликом до спокою.
Треба було бути представником „народности“, треба було особисто бути в тій салі найвисшої наради „вождів російського революційного руху“, вождів російської демократії, чути власними ухами їх зойк ненависти і бачити на власні очи їх безмежно простацьку поведінку, щоби зрозуміти те почування глибокої образи, почування безмежного морального болю за потоптання сим Всеросійським натовпом усіх найсвятіших почувань національних, демократичних, елементарних основ права і справедливости і взагалі примітивної людськости, яке повстало в душах „інородців“. І се не зважаючи на те, що деклярацію Всеукр. Ради в. Деп. складено в дуже стриманім тоні і що до форми і що до змісту !
	Свого вершка досягло обурення „руской демократії“ особливо тоді, як вона почула в деклярації протест проти поділу тимчасовим урядом України і вимогу зєднання усіх українських етноґрафічних земель. Тут уся саля почала роздратовано кричати, погрожувати, лаяти і ганьбити „Українців-шовіністів“. Неімовірний галас зливався з гуркотом тисяч ніг, об підлогу, якими „поддлінная демократія“, висловлювала своє „товаріщескоє отношеніе к демократії братскаго украінскаго народа“. Зчинився якийсь загльний лемент, серед якого чулися вигуки: „Кавказ… московскую губернію заберите себѣ  !... Сибирь тоже ваша ?!..., Довольно !... Пашолъ  вонѣ! Во-о-о-он !...“
	Ми сиділи в останньому ряді партеру так, що позаду нас, над головою приходились партерні льожі театру, де сиділи  представники якихсь революційних організацій. Чуємо, що над нашими головами хтось немов би в істериці говорить: „А в якутскую область не хо-о-о-тите !?... Слишітє!?... Эй ви-и-и ?!... В Якутскую область !“
	Поруч зі мною сидів М.П., надзвичайно нервова людина. Та червона пика, що так кричала, перегнувшись через барєру льожі, почала в якомусь притупленні пхикати на нас, немов то плюючи. Дивлюсь, П. вискакує з місця і дереться на спинку свого стільця, увесь блідий, вигукуючи: „ Морду набю! Кацапська харя !... “
	Я хватаю його за руку, стримую і прошу заспокоїться М. П., який трясеться в нервовому припадкови, мов у пропасниці… 
	Все се трівало хвилини 2-3. Поволи саля заспокоюється і Величко дочитує деклярацію, перериваний далі саркастичнимии вигуками окремих членів наради.
	В той день взагалі були виступи народностий, які проходили під акомпаніямент іронічних заяв голови наради Чхеідзого, хоч уже далі сцен подібних до описаної не було.
	По виступі Укр. делєґації від Ц. Ради, Чхеідзе зробив пробу зменшити час для промовців від національностий і лише гострий протест усіх народностий під приводом Українців, які уже скінчили свої деклярації, примусив президію відмовитись від сеї пропозиції.
	Через деякий час, о 12-й годині ночі, коли стільці салі
майже були порожні, а з 25 душ президії лишилося лишилося лише чотири, та й то представники національностий, Чхеідзе зложив заяву в іронічному тоні: „Для того, щоби висказалісь всѣ національності нужен еще час (одна година). Я думаю, що кворум будет“. 
Остання заява Чхеідзого викликала протест з боку всіх народностий і кождий промовець від них починав свою заяву протестом; так напр. член Держлвної Думи Білорус Янушкевич, звертаючись до Чхеідзого, провів анальоґію між цензовою Царською Думою 3 липня і демократичною нарадою. „Там, — казав він, — були порожні лави, коли виступали ви, а тепер порожні стільці, коли виступаємо ми, представники прогноблених народів Росії. Але настав час, коли ви, котрих не хотіли слухати в державній Думі, святкуєте перемогу і ми сподіваємось, що дочекаємось таки того дня, коли будемо святкувати свою повну перемогу і ми сподіваємось, що дочекаємось таки того дня, коли будемо святкувати свою повну перемогу над тими, хто не хоче вислухати нас на демократичній нараді“. Останнім виступив від Грузинів Чхенкелі.
Поговоривши між собою, поскаржившись один другому своїми болячками, о другій годині ночі сумно „інородці“ виходили з засідання. Великодержавна російська демократія не бажала їх слухати і влаштувала  в часи їх виступів свої партійні наради. В ім’я збереження „єдности революційного фронту“ вона рішила збойкотувати тих всяких інородців, а „прі случаѣ“ зробити з ними те, чим колись погрожував Керенський, коли говорив представнику Укр. -ен. Ком. При ставці полк. Павленкови: „Ви что же Украінци, хотіте собрать у себя свою армію, чтоби патом воєвать с Росієй?! Папробуйте только! У нас еще достаточно сіл, чтоби раздусить вас“!
Московська преса також не залишала без уваги „інородців“ і на другий день ми читали в ній не менш барвисто висловлену злобу проти нас, ніж то було на самій нараді. Вся преса забила тревогу про сепаратизм, про розвал „єдности революційного фронту“ – (читай: „єдіной Велікой Росії“). Чорнила, як тільки могла, виступи представників національних орґанізацій і розхвалювала в той час, як тільки могла, виступ Грузина – військового, який йдучи на перекір національним грузинським соціялістичним партіям, заявився за „Велікою Россією“.
Орґан соц. рев. Чернова – „Дѣло Народа“ не посоромився у своїй „Інтермедії“ вилити цілий цебер грязюки на виступи „братніх славянських народов“, вихопивши декілька виразів із промов Білорусина Соболівського, та Українця М. Шаповала, які ся ґазета перекручуючи і по свому інтерпретуючи, розмалювала на цілу шпальту. Орґан Центр. Ком. Ради робітн. і салдацьких депутатів „Ізвѣстія“, в якому панували с.-дем. мепшевики і по части большевики, у своїм справозданні про виступ української делєґації підкреслює, з великим задоволенням, як члени наради зустріли представника від фракції укр. соц. револ. своїми зневажливими вигуками: Неужелі е щ е Українци ?! А далі „Ізвѣстія“ від себе додають: „Наконець то виступленія українцев
