спокійне: «Не посміє!» сказане про чоловіка, якого я вже кохала, який вже запанував, як Бог у моїй душі, образила мене за нього. — «Покажи, що ти посмієш»! — сказала я йому того самого вечера, визнаючи йому свою любов. Але я не потрібувала сього й говорити. Естебан боготворив мене від першого дня, коли мене побачив. Наше почуваннє зродилося одразу, нагло, як стріл пістолєта, що вбиває… Я сповнила свій обовязок жінки Еспанця. Остерегла Крістоваля. Зрештою належало йому лише моє життє (я була ж його жінкою), бо серце не знає примусу; а життє, він певно забрав би його мені, видаляючи, як я того хотіла, Естебана з замку. Я гинула за ним і була би вмерла, не бачучи його. Цілком свідомо йшла я на се. Але через те, що князь, мій муж, не зрозумів мене, через те, що уважав себе за висшого на стільки від Васконсельоса, що гадав, що той не посміє піднести на мене очи і визнати своє почуваннє, то мій подружній героїзм не змагався вже з любовю, що оволоділа мною… Не буду вам описувати мого почування. Може навіть ви не повірили би мені… Та, в кінци, що мені по тім, чи ви мені повірите! Вірте, чи ні! Се була рівночасно і пристрасть і чисте по чуваннє, шляхотне, романтичне, містичне й ідеальне почуваннє. Правда, обоє ми мали по двадцять літ і ми походили з країни, яка видала Гната Льойолю і св. Тересу! Гнат, лицар Пресв. Діви, не любив її чистійше, ніж Васконсельос мене; я зі своєї сторони мала до нього щось з екстатичної любови, яку відчувала св. Тереса для свого божественного вибранця. Адультер? Чи ми думали, що можемо до того понизитися? Серця наші билися так міцно, повні великих й високих почувань, що не відчували в собі ніяких змислових потягів вульґарних любощів. Нам здавалося, що голубінь неба окружає нас з усіх сторін; лише се небо було небом Африки, а ся голубінь з огня. Чи довго тревав би сей стан душі? Чи се було можливо? Чи не грали би ми, самі не знаючи про те, в гру найнебезпечнішу для слабих сотворінь, і чи не звалилися би ми певного часу в діл з наших нескаляних вижин?... Естебан був побожний, як священник, як портуґальський лицар з часів Альбукерка; я, розуміється, не в такім степені, але віра в нього і в чистість його любови будила ту саму чистість у мині. Мав мене в своїм серці, немов Мадонну в зо лотій нижі, — з лямпою, вічною лямпою у стіп. Кохав мою душу для неї самої. Був одним з тих рідких одораторів, які хочуть, щоби жінка, котру кохають, була велика. Хотів мене бачити шляхотною, героїчною, як великі жінки тих часів, коли

Еспанія була велика. Волів би бачити мене, як сповняю якийсь гарний вчинок, ніж як вальсую з ним грудею до груди! Коли ангели перед троном божим сміли би кохатись, любов їх була би подібна до нашої… Ми так були переняті собою, що нераз проводили довгі години разом, рука в руці, з очима, що не могли від себе відорватися, і хоч могли робити все, бо були самі, то не прагнули иншого щастя. Иноді угиналися з болю під тягарем щастя, иноді нам хотілося вмерти, щоби лиш разом, одно з другим, або одно для другого, і тоді ми розуміли слова св. Тереси: «Вмираю через те, що не можу вмерти!», се бажаннє ограниченої людської істоти, яка гине під тягарем безграничної любови, якій прагне дати ще більше місця через знищеннє тіла, через смерть. Нині я остання з останніх; але тоді, прошу мені вірити, ніколи уста Естебана не торкнулися моїх, а поцілунок, яким цілував рожу, і який я з неї зціловувала, мало не відбирав мені притомности. В пропасти того страхіття, в яке кинулися ми добровільно, кождої хвилі пригадую собі з болем сі чудові розкоші любови, якою ми жили, забувши про цілий світ, кохаючися так одверто й невинно, що Дон Крістовальови не тяжко було догадатися про наші почування. Наші думки були далекі від землі. Як же ж могли ми спостерегти його заздрість, і ще яку заздрість! Єдину, на яку він був здібний, заздрість ображеної гордости. Він не заскочив нас. Заскочують тільки тих, хто криється. Ми ж не крилися, та й по що? Ми були чисті й наївні як полумя, що бухає в білий день, а при тім наше щастє так було по нас пізнати, що його не можна було не зауважати. І князь зауважив! Сяйво великого почування, яке виходило від нас, в кінци переконало й його! Ах, Естебан посьмів, і я теж! Одного вечера були ми разом, як усе від того часу, коли зійшлися, самі самісінькі, окуті тільки нашими поглядами; він лежав у моїх ніг, як у ніг Мадонни, в німім захопленню, яке не потребувало ніяких пестощів. Нараз увійшов князь із двома муринами, яких привіз з кольоній, де був довший час ґубернатором. Ми не зауважили їх, затоплені в свої думки, захоплені собою, коли нагло голова Естебана важко схилилася на мої коліна. Його задусили! Мурини закинули йому на шию се страшне лясо, яким у Мексику дусять диких биків. Сталося се зі швидкістю блискавиці! Але та блискавка мене не забила. Я не зомліла, не скрикнула. Ані одна слеза не сплинула мені з очий. Оніміла ціла, стояла я, неначе задубіла, в страшнім переляку, а коли прийшла до себе, чула немов мені роздирають тіло на части. Здавалося, що з роздертої

груди видирають мені серце. На жаль не мені видирали його: лише Естебанови, трупови Естебана, що задушений лежав у моїх ніг, з розірваною на грудях одіжею, перекидуваний мов мішок руками тих потвор! Я чула те, що міг би чути він, колиб жив, так моє почуттє злучило мене з ним. Я чула біль, якого не чув його труп і се власне вирвало мене з одеревіння, в яке впала, як його задусили. Я кинулася до них: « Тепер на мене черга!» — кричала. Я хотіла згинути тою самою смертю і наставляла голову огидній петлі. Вже простягли по неї руки, коли князь, що уважав себе чимсь більшим від короля, крикнув: «До королевої не доторкається!» — і відігнав їх гарапником. «Ні, пані — сказав — ви жити мете, але щоби вічно думати про те, що зараз побачите…» Він свиснув. Два величезні дикі пси впали до кімнати. «Віддати їм зжерти серце сього зрадника»! — наказав він своїм слугам. При сих словах якась дрігота перейшла  цілою моєю істотою: — «Помстися ліпше! — сказала я йому. — Се ж я повинна властиво серце зїсти». Стояв переляканий моєю ідеєю… «Отже ти так шалено любила його?» — запитався мене. О, кохала його з пристрастю, яку він допровадив до шалу. Любила його так, що не відчувала ні ляку, ні обридження перед сим крівавим серцем, повним ще мною, ще теплим мною, хотіла мати його в собі, те серце… На колінах, з простягнутими руками благала я його про се! Хотіла заощадити сьому коханому, шляхотному серцю сеї негідної профанації… Приняла би се серце немов причастє… Чи ж воно не було моїм Богом? Я згадала про Ґабрієлю де Вержі, якої історію нераз читали ми разом з Естебаном. Як я заздрила їй!... Я уважала її за щасливу, бо вона зробила зі своєї груди домовину для свого коханого. Але така любов зробила князя ще більш лютим і невблаганним. На моїх очах роздерли його пси серце Естебана. Я хотіла видерти їм його, борикалася з ними. Надаремне. Покусали мене страшно і витирали об мою подерту сукню свої скрівавлені морди.»
Перервала. Стояла ціла синя.. Дихаючи тяжко, піднеслася нагло і витягаючи за бронзову ручку шуфляду з комоди, показала Тресіньому подерту на шматки сукню, поваляну в кількох місцях кровю:
«Глядіть, — сказала — отсе кров з серця чоловіка, якого я любила, з серця, що його не змогла видерти псам! Коли чуюся самітною серед огидного життя, яке проважу, коли обридженнє заволодіє мною, коли болото захлистує мене і дусить, коли слабне в мині жадоба пімсти, коли знов давня княгиня прокидається

в мині, коли опановує мене огида до того, чим я тепер, загортаюся тоді в сю сукню, вкриваю моє збезчещене тіло її червоними фалдами, що й досі палять мене, і в ній розгріваю на ново свою пімсту. Сі кріваві шмати, се мій талісман! Коли чую їх на своїм тілі, шал пімсти палить ціле моє єство, і тоді почуваю в собі силу, якої стало би на вічність!»
Тресіні дріжав, слухаючи тої несамовитої жінки. Дріжав перед її рухами, словами, обличем, що перемінилося в обличе Ґорґони; йому здавалося, що бачить довкола її голови гадюки, які носила в своїм серці. Тоді зачав нарешті розуміти — заслона підносилася! — слово пімста, яке вона так часто вимовляла, — яке палило їй уста!
«Так, пімста, — зачала знов — тепер ви розумієте, чим є моя пімста! Ах, я вибрала її серед усіх инших, як з посеред ріжних штилєтів вибирається той, що завдає найбільше болю, штилєт із вищербленою сталею, що найліпше розшарпує тіло зненавидженого чоловіка. Забити його одним ударом я не хотіла. Чи він забив Васконсельоса своєю шпадою, як шляхтич? Ні! Наказав своїй службі забити його. Серце його кинув псам, а труп може там, де викидається стерво! Не знаю. Я не довідалася того ніколи. Чи за се все малаб я його тільки забити? Ні, се булоб за лагідно і за скоро! Я потребувала чогось повільнійшого і лютійшого… Зрештою, князеви не бракувало відваги. Не боявся смерти. Князі Сієра Лєоне все вміли ставляти їй чоло. Але його пиха, його безмежна пиха була труслива, коли ходило про те, щоб її понизити і зганьбити. Отже нам треба було трафити його, його пиху треба було розіпняти. Треба було зганьбити його імя, на котре був такий гордий. Отже я присягла собі, що шпурну його, се імя, в найогидніше багно, що переміню його в ганьбу, в болото, в кал! І для того стала тим, чим є, — публичною дівчиною, — проституткою Сієра Лєоне, яка зачепила вас нині у вечері на улиці!»…
Коли вимовляла сі слова, очи її метали іскри втіхи; удар був добре вимірений.
— «Але, — сказав Тресіні, — чи князь знає, шо з вами сталося?...
— «Коли не знає, то ще довідається, — відповіла з незахитаною певностю жінки, яка все передумала, все скомбінувала і певна будуччини. — Чутка про те, що роблю, дійде до нього певного дня і обризкає його болотом ганьби! Якийсь мужчина з тих, що приходять сюди, може плюнути йому в лице безчестєм

його жінки, а сього сорому з нього ніщо не змиє. Та се було би річею випадку, а я випадкови не повірю своєї пімсти! Я зважилася вмерти з неї, щоби вона була тим певнійша. Моя смерть припечатає її і докінчить.»
Тресіні був збитий з пантелику тими неясними словами, але вона вияснила йому їх незабаром з огидною ясністю: «Хочу вмерти там, де вмирають такі жінки — сказала. — Пригадайте собі!... За часів Франціска І був один чоловік, що прийшов шукати у подібної мені жінки страшної й огидливої хороби. Заразив нею свою жінку, щоби вона знов заразила короля, бо була його коханкою. Таким способом пімстився на обоїх… Зроблю те саме. При сім життю, яке проважу день у день, мусить спіткати мене зараза і згризе, знищить і кине мене до ганебного шпиталю! О тоді я дістану заплату за знищене життє! — додала унесена страшною надією; — тоді довідається князь Сієра Лєоне, як жила і вмерла його жінка, княгиня де Сієра Лєоне!»
Тресіні не вірив, щоби пімста могла мати в собі стільки глибини, яка перевисшала все, що він знав про се з історії. Ні Італія 16 віку, ні Корсика в усі часи, країни славні з немилосердної мстивости своїх мешканців, не давали йому жадного прикладу, більш обдуманого і страшнійшого, як пімста сеї жінки, яка приносила в жертву діяволови пімсти цілу себе, своє тіло й душу! Був переляканий сею страшною величністю почуття, бо кожде так напняте почуттє є величне. Тільки що се величність пекла.
«А навіть колиб він і не дізнався, то я ж знаю про се! — зачала знов. — Я знаю, що я роблю що вечера, знаю, що ликаю се болото, яке є для мене нектаром, бо насичує мою жадобу пімсти! Чи ж не розкошую кождої хвилї думкою про те, чим я є? Чи ж, плямлючи його назвиско, назвиско сього гордуна, не маю приємної свідомости, що безчещу його? Чи ж не здаю собі докладно справи з того, що терпів би він, колиб знав про се? Ах, мої почування се почуттє шаленої, але власне їх шаленість дає мені щастє! Коли я тікала з Сієра Лєоне, взяла з собою сей портрет князя, щоб йому, як би то був він сам, показувати ганьбу мого життя! Кілько ж то разів говорила я до нього, так як би він міг мене бачити й чути: «Гляди ж, гляди!» А коли обридженнє огортає мене у ваших обіймах — воно огортає мене все, бо не можу набрати смаку в сім болоті! — тоді ся бранзолєта стає моїм ратунком — вона траґічним рухом піднесла розкішне рамя і говорила далі: — « Не здіймаю ніколи сей

огневий перстень, що палить мене до шпіку костий, хоч мука для мене його носити, — щоби ніколи не забути ката, який замордував Естебана, щоб його образ підносив моє упоєннє, — упоєннє мстивої ненависти, яке дурні і зарозумілі мужчини беруть за насолоду, якої зазанаю в їх обіймах! Не знаю вас, але запевно ріжнитесь від всіх тих, які сюди звичайно приходять, а одначе ви також думали перед хвилиною, що в мені лишилося ще щось з людської істоти, що в мині дріжать ще якісь фібри; тимчасом у мені живе тільки гадка пімстити Естебана на тій потворі, якої образ маю на руці! Його портрет для мене нині є ніби уколеннє широкої як шабля остроги, яку Араб втискає в бік свому коневи, гонячи його через пустелю. Я мусіла перейти ще більші простороні ганьби, вибрала собі очи тим зненавидженим образом, впяла його собі в серце, щоби тим більшу насолоду дати вам… Сей портрет, се так як би він сам був при сім! Як би він сам дивився на нас тими мальованими очима!... Як я розумію добре, для чого в давних часах палили портрети зненавиджених осіб! Як добре я розумію розкіш, з якою можна вбити ніж у серце чоловіка хоч би на портреті! Коли я була ще побожна, заким пізнала Естебана, що заступив мені Бога, я потрібувала мати перед собою розпяттє, щоби тим сильнійше думати про розпятого. Колиб його ненавиділа, колиб була недовірою, потрібувала би розпяття, щоб його зневажати і богохулити! На жаль — додала иншим тоном, спадаючи від слів повних терпкої жорстокости до лагідного й глибокого суму — на жаль не маю портрета Естебана. Бачу його лиш у душі… І так може й ліпше, — додала, — колиб він дивився на мене, занадто мучив би моє серце, мусів би червонітися від мого пониження. Зачала би жалувати і не могла би мститися далі!»
Ґорґона була дійсно зворушлива, але її очи лишилися сухі. Тресіні, огорнутий цілком иншими почуваннями, які досі викликала в нім, схопив руку сеї жінки, якою мав право погорджувати і з респектом і співчуттєм поцілував її. Стільки сили волі і стільки нещастя піднесли її в його очах. «Що за жінка! — думав. — Колиб замість зістати княгинею Сієра Лєоне, стала маркізою Васконсельос, своєю чистістю і горячою любовю дала би світу образ рівно гарний, як велика маркіза Песера. Тільки — ніколи би не вийшло на верх і ніхто би був не припускав, які глибини чуття і волі крилися в ній.» Не зважаючи на свій скептицизм, властивий його добі, і нахил до самокритики та до глузовання з себе самого, Роберт де Тресіні не уважав зовсім за смішне