зувати зі становища науки і з проблємою науки, на яку не міг не глядіти як на релігію. Так само свідомо прийняв своє переважке завдання Фльобер, коли з усіх оман лишилась йому віра в його творчу уяву, яка мала зняти на рівень якоїсь вартости безглузді, пригноблюючі переживання провінціяльного середовища і самітної людини. А в тім : Бодлєр належав уже до нового покоління, яке не шукає у муках відповіди на те. як виглядає дійсність ”справді“,  крізь ”катеґорії науки“ або обєктивні методи літературної аналізи. ”Здоровий розум каже нам — пише він у передмові до своїх ”Штучних раїв“ — що річи на сій землі істнують дуже мало і що справжня дійсність є лише у мріях“... 
 Він іде навіть далі вважає розумним шукати засобів для обудження сих мрій . ”Треба бути завсіди пяним. В сьому вся сила; се єдине питаннє. Щоби не почувати страшенного тягару, яким Час розбиває  ваші плечі і принижує вас до землі , треба впиватись не вгаваючи. Але чим? Вином, поезією або чеснотою, що вам до вподоби“.
Якже ж виглядатиме творчість, зроджена  такими подразненнями? — спитають критики-моралісти. Бодлєр має на се не одну ясну відповідь: ”Вино подабає на людину ; ми ніколи не дізнаємось про те, в якій мірі можна її шанувати і погорджувати нею, любити і ненавидіти , ані про те, до яких величних вчинків або осоружних каверз вона здібна“. І далі : ”Бо. людське єство користується привілеєм, що може добути нові та ніжні насолоди з болю, катастрофи і присудів долі так само, як із якогонебудь небезпечного наркотику“. Перерібка Бодлєром відомої книжки Томаса де Квінсі (Quincey): ”Спомини анґлійського опіюміста“ вказує ясно на те,що він хотів із переживань Квінсі і власних добути кілька загальних ідей про звязки наркотиків із творчою уявою.
Коли читаємо часописні статі Бодлєра про малярство (збрані в книжках ”Літературні зацікавлення“ і ”Романтичне мистецтво“), його листи або дневник, не можемо вийти з дива , з якою зрілою свідомістю глядів він на психольоГію артиста та поета і з якою демонічною льоґікою вмів він користуватися своїми теоричними ідеями для перетворення власних переживань у нову поетичну форму .Байдуже, що матеріял, яким він користувався , міг видатися дивоглядним. ”Краса є все дивоглядна. Я не хочу сказати, що вона є свідомо такою і студено дивоглядною, тому, що тоді вона була би потворою, яка вийшла поза шлях життя. Я кажу, що вона завсіди має в собі трохи дивоглядности, наївної, не зумисної, несвідомої і що саме отся дивоглядність складається головно на те, що називається Красою“.( ”Естетичні зацікавлення“). Прочитуючи уважно його ”Посмертні твори”, записки, проєкти та пляни книжок, маємо змогу простежити систематичну, обдуману працю над обрібкою його вибухового темпераменту пречутливої вразливости і розбурханої уяви. Його ”Цвіти зла“ та ”Малі поеми прозою“ є вислідком дуже складного творчого процесу, співучасти критичної аналізи

та несвідомих голосів неуговканої пристрасті. Бодлєр працював анальйогінічно над поезією, як Фльобер над прозою, лише не вважав бажаним звертати свого темпераменту виключно в напрямку писання. ”Не погорджуйте вразливістю людини - писав він у своїм щоденнику - вразливість кожного се його геній“. Він вів подвійне життя як герой оповідання По: в ньому жив одночасно вибагливий, примховатий, лінивий розпусник і суворий, працьовитий, непорочний аскет. ”Вже дитиною я находив у свому серцю два суперечні почування: жах життя і екстазу життя“.
Крізь ”Цвіти зла“ такі клясично зрівноважені що до форми проходять два зовсім нестійні акорди: ясність майже діонізийського захоплення і темрява безнадійного спліну. Бодлєр зовсім свідомо дав головній частині своїх поезій заголовок ”Сплін та ідеал“. Його уява кружляла невпино між двома світами далекими від себе: з одного боку світом екзотичних країн опію, гашишу, моря, музики, грецької старовини, з другого: світом усіх покус сучасності, з його нудьгою втомою, охлялістю, нервуваннєм, виснаженнєм, осоружністю, привабами гріха, в бунті проти нього і в потребі покаяння.
Кохаю часи голі — спомин того нєба,
Коли ряди статуй купало сяйво Феба
Або такий ідилічний тон:
Щоб скласти з чистим серцем всі мої екльоги
Під небом хочу жити наче астрольоги
І як сусід дзвенниць заслухатись з гори
В святочні гимни їх, які несуть вітри...
Але одночасно:
Я — цвинтар, куди місяць з жаху не загляне,
Де наче викиди повзе рій черваків,
Що моїх найдорожчих зїдають мерців.
На шпилі одного зворушення Бодлєр доходить до гимну соняшним просторам:
Високо над ставами, в далі від долини
І хмар і моря і лісів і гір
Геть поза сонце, та небес простір
І поза обрії озорених країн
Пливеш моя душе...(»Порив«)
Він любить ”музику мов море“ , а море грає для нього музикою свободи:
»Вільна людино! Ти — кохати все меш море.
Сеж зеркало твоє; себе ти там найдеш
У переливах филь, що граються в безмеж,
В твоїй гіркій безодні тіїж перебори«.

На дні иншого в тузі за Нірваною зітхає:
Піддайся моє серце ; спи сном худобини.
Знесилена душе ! Тобі, старий мароде,
Байдуже вже коханнє і вогонь боїв, 
Прощай зітханнє флєйти і мідяний спів,
Не клич душі в журбі — покусо насолоди !
Вже втратила свій пах Весна преповна вроди !
Антимонія між творчою волею і вразливістю, світоглядом і темпераментом творила в індивідуальности Бодлєра сполуку, яка може дати привід до дуже суперечних осудів про її прочини та довершення. Ми, його звеличники, можемо повторити перш усього все те, що він сказав у своїй студії про Едґара По. ”Можна би сказати — писав він про нього — що він хоче прикласти до літератури методи фільософії“... Отся фільософія обмежувалась на аналізі засобів власної уяви і її мовного виявлення. Се все, що потрібує поет із могутнім талантом.Бодлєр мав незвичайно сильно розвинений змисловий смак та нюх  і з сих двох змислів добував несподівані вражіння.  Його так звана ”perversite“ в сьому напрямку була щирійша, ніж пошуканки за образами та символами школи Парнасистів. Його творчість, як каже він про Е. По на иншім місци, подобала на ”очко сіти, виплетеної льоґікою“. Милування, щоби з творів письменника добути викінчений світогляд, не доводять ніколи далеко. А проте вплив письменника на чужу творчість ніколи не сягає далеко, коли довкола його творів не простягається атмосфера інтелектуальних зацікавлень. Бодлєр не був корткозорим критиком. Дуже можливо , що найкрасші узагальнення в царині письменської психольоґії та естетики він найшов при стеженню за порухами власної душі: в її буденщині та творчих побудах. Його оборона ”геройського елєменту в сучаснім життю“ є наскрізь антиромантичним , антиліричним становищем до життя. ”Своєрідний первень кождої краси бере свій почин у пристрастях, а що ми (ми сучасні) маємо своєрідні пристрасті, тому й маємо власну красу !“
І краса сучасности брала для Бодлєра свій почин у змальованню тих переживань, — в яких кождий купався мов у розпусті та нудьзі, а з яких ніхто не зважився сповідатися голосно. ”Незвичайність оточує і заливає нас наче атмосфера, одначе ми її не бачимо“.
Париж, жіноцтво, вино, сплін, мельодія вірша, пахощі, смерть, коти, сови — все се було для Бодлєра чимсь посередним між світом екзотичних наркотиків і між світом символів. Навіть його самообожаний дандизм упивав його як роля. Книжка Барбея д' Оревілі ”Про дандизм і Жорж Брумеля“ є дуже корисним коментарем для спихольоґії Бодлєра. Те, що д' Оревілі каже про Брумеля, торкається вповні Бодлєра: ”Як усі ”денді“ він навіть волів чудувати, ніж подобатись : се є дуже людський смак, який веде людий дуже далеко; тому, що найкрасшим із усіх

зачудовань є жаханнє“! А на иншім місци тої самої книжки ще одна риса прикладна до Бодлєра ”Є в дантизмі щось із студені, тверезости, глузування і хоча стриманости проте і нежданної ворухливости, яка мусить вражати незвичайно сильно ті драматичні машини на сльози, для яких розніжуваннє є чимсь багато більшим ніж ніжність“.
І те, що каже д' Оревілі про жіночість дантизму і його вороже становище до жіноцтва, служить для зрозуміння психольоґії Бодлєра. Бодлєр не був типовим ліриком, який завсіди в силі піти за настроєм хвилини, захоплений самою жіночністю жінки і розніжений власним захопленнєм. Відома строфа, яку цитував із насолодою Уайльд, засовує досить ясно його погляд:
Байдуже мені розум Твій!
Будь гарна! і сумуй! На вид
Кидають сльози чар ніжний,
Немов ріка на краєвид;
У бурі молодіеє цвіт.
Хто волить злобну увагу на таку тему , то може найти в його дневнику таке міркуваннє: ”Я все дивувався,що жінкам дозволяють входити до церкви. Яка може бути їх розмова з Богом“? Така увага має в собі стільки ж пошани для Бога,що й симпатії для діявола. ”У кожній людині — каже Бодлєр — у кожду мить істнують одночасно дві палкі прямування: одно до Бога, друге до Сатани“. Між такими прямуваннями шукає він гармонії, яка на його думку повинна бути глибшою і більше творчою, ніж найсуцільніший монізм.
Парадокси Уальда про взаємини життя та мистецтва,таланту і моралі, випередив Бодлєр власним життєм, в яке він переносив свої мистецькі ідеї і власним мистецтвом, для якого він жив із думкою про свій талант, розтрачуючи його і плекаючи тими самими отрутами. Їх психофізіольоґічна вразливість мала чимало спільних тайн. Коли візьмете до рук діяльоґи Уальда ”Наміри“ і його парадокси,а по них перейдете до ”Баляди з в’язниці Редіґ“ і ”Де профундіс“,згадавши біографію автора, зупинитесь перед тою самою проблємою моралі і творчости, яку полишив нам своїм прикладом Бодлєр.

Творимо
(Зі споминів)
Як би там не сталося, а слова — ”Однині самі будемо творити наше життя“ — пролунали. Проголосила ті слова до Українського народу Українська Центральна Рада в першому Універсалі. Значить: Геть з хитаннями, геть з проханнями милости у Петербурга, геть з компромісами і що всім геть, що перешкоджує титанічному розвиткови національної революції ! — Сим зроблено рішучий крок.
Слова Універсалу , вперше проголошені для народу зпід памятника великого гетьмана на Софіївській площі, покотилися по Україні. Вони докотилися і до селянської стріхи, і до брудних казарм, і до вогких шанців, в яких до сього часу за чужу справу гинули сини України. Слова доторкнулися найніжнійших, а заразом і найсильнійших струн народньої душі. Покотилися вони по Україні, досягли далеких границь воскресшої Батьківщини і звідтіля поверталися до Київа могутньою луною-відгомоном: ”Т в о р і т ь! “ — Де тільки билося українське серце, де була жива українська душа, скрізь готовилися допомагати Центральній Раді в утворенню нового життя. Міліони українського народу спішили висловити свою радість ; українська нація присягла не служити більше Петербургови, присягала боротися з ним.
”Громадяни с. Броварки, Гадяцького повіту, одноголосно постановили... оподаткувати всі землі по 10 копійок від десятини і віддати до скарбниці Української Центральної Ради.“ ”Волосний сход у Бузирках на Бердичивщині... постановив оподаткувати землі по десять копійок від десятини на користь рідної справи“; таких постанов були тисячі; — український селянин сам себе оподатковує і несе свої копійки в свою державнискарбницю. Зібрані гроші привозили селяни до Київа, щоби ”власноручно віддати їх Центральній Раді“, яку вони визнають своїм урядом ( Постанови: Ради Харківщини із 11/VI 1917 р, Остерського повітового зїзду , Канівсської, Переяславської, Золотоношської, Борженської та инших повітових управ і т. п. інстітуцій та селянських сходів і зїздів).
А в Умані, Винниці, Полтаві, Петербурзі, Москві і на фронтах, українські селяни в солдатських ”ґімнастьорках“, зі зброєю в руках, готовляться ”всіми силами підтримувати і боронити свій уряд — Центральну Раду. “ Вони служать молебни і присягають ”на вірність Центральній Раді“ (”Рус. Слово“, 18/VI 1917 р.).
Народні маси щиро приняли  слова ”самі будемо творити наше життя“ і творили, що могли і як уміли, щоби допомогти Київу визволитися з під впливу Петербурга. Своє майно, свою кров жертвувала нація для свого визволення. Бувають моменти

в життю, великі дороги моменти, коли душа нації виривається з під гнету буденщини з її матеріялістичними інтересами, коли вона поривається стихійно до боротьби за висші і світлі ідеї. Таким моментом у життю були тижні після проголошення Універсалу. Тяжко, майже неможливо збагнути, як сталося таке, що рік, півроку ще тому німі, здавалося духово мертві маси, рабсько покірні,сьогодні ожили і заговорили. Вчора вони були рабами, сьогодня стали вільними громадянами; вчора були то піґмеї, сьогодні — ґіґанти. Хіба не велитень отой виснажений, зранений солдат у ”ґімнастьорці“,що зірвав зі своїх грудий золоті й срібні відзнаки, зібрав такі ж ознаки од своїх товаришів і привіз усе ”своєму Урядови“? Ті медалі та хрести, куплені кровю, пролитою за Росію… тепер вони принесені в жертву для боротьби проти Росії; при згадці про останню очи солдата світяться ненавистю. А як назвати отого діда з Вільного Козацтва, що тупцює по коридорах Педаґоґічного Музея, приїхавши до Київа присягти на своїй прапрадідівський шаблюці, що зложить свою сиву голову за Україну і за ”свій український уряд“? Революція сотворила чудо. Зявилися герої, святі і невідомі до того герої. Вони вміли любити свою нещасливу Батьківщину і навчилися ненавидіти її ворогів; віки неволі не знищили шляхотних почувань у масах. Скільки було тих героїв? — Лєґіони. І вони ясно й рішуче говорили Ц. Раді: ”Творіть!“
Поміж тими,що повинні були творити, опинився і я. Опинився в купі зо всіми військовими депутатами, що були вибрані членами Ц. Ради на другому всеукраїнськомут військовому зїзді. В мене не було ні одної знайомої людини поміж військовими депутатами тай з членів Ц. Ради до того я нікого не знав особисто. Я був зовсім свіжою людиною в столиці. Треба було до всього придивлятися, про все дізнаватися, треба було зо всіми знайомитися, нарешті треба було у когось учитися ”творити наше життя“.
Зібралися на перше засідання в помешканні Педоґоґічного музея. Таке вражіння, що поміж вибранцями од війська більшість сільських інтеліґентів — люди мало досвідчені в політичній премудрости; для них є авторітетом мійський інтеліґент, особливо коли останній був відомою особою ще перед революцією. Всі депутати у військових сорочках — ”ґімнастьорках“ та френчах. Лиця позасмалювані. Розмови енергійні, рішучі, часом пристрасні.
Засідання має одчинити тов. голови Ц. Ради В.Винниченко. Чекаємо. В помешканні аж занадто тепло. Піт заливає очи. Бо нарешті зявляється Винниченко. Вигляд у нього трохи заклопотаний, неспокійний.
Промову свою почав з привитання нас в імени Ц. Ради.
Далі він говорить:
—З початку мущу зазначити, що  військовий зїзд не виправдав наших надій. Ц.Рада чекала від зїзду чогось иншого.

Ми надіялися, що зїзд вибере членів Ради, яких можна буде використати, як матеріал для аґітаційної роботи на селах.
Слухаю і дивуюся. Що він хоче сказати? Який йому ”матеріял“ хочеться бачити в мині? Як не є, а я вважаю себе таким же членом українського революційного парляменту, як і сам ”товариш“ Винниченко,а не ”матеріялом для аґітаційної роботи“. Дивлюся навколо і бачу замішання на лицях моїх товаришів. А Винниченко нервово з притиском продовжує:
– Поміж вами, товариші депутати, багато офіцерів…нам треба солдатів. Офіцерів не можна показувати на село, бо там їх не будуть слухати; офіцер-член Ц. Ради одним своїм виглядом буде шкодити авторітетови найвисшої демократичної інституції. Дивуюся, як то вибрано стільки офіцерів членами Ради…
— Офіцери обманили нас солдатів ! гукнув з кутка солдат А-ко. Його підтримало ще кілька ”товаришів“. Нраз солдат А-ко опинився около трибуни поруч із Винниченком і не попросивши дозволу говорити, почав ”підтримувати товариша Винниченка“. Його теж підтримувало вигуками з місць коло пять солдатів. Зірвався з місця і один прапорщик, за ним підпоручник… Найменше зрівноважені перлися до трибуни. Офіцери ,бючи себе в груди, доводили що вони ”нікого не обманювали і зараз же відмовляються від своїх мандатів“…Солдати розпалено доводили, що їх обманили. Галас счинився страшенний. Розпалені люди про щось кричали, щосб комусь доводили, присягалися і навіть погрожували. Винниченко хотів спинити галас, але його вже ніхто не слухав. Побачивши таке, він постояв трохи, махнув рукою і зник. Галас побільшувався. В декого з офіцерів блищали сльози в очах від образи.
Я з декількома товаришами рішив вийти в коридор, поки горячі голови трохи прохолонуть. Тут нас стрінув М. Грушевський; довідавшись про причину галасу, він побіг у залю засідань. Ми пішли за ним. Через хвилину М. Грушевський уже дзвонив дзвоником коло трибуни і просив усіх сідати на місця.
М. Грушевського послухали; його постать імпонувала.Промова М. Грушевського була видержана в лагідному тоні. Про Винниченка він сказав:
– То Володимир Кирилович від себе додав…нам, Ц. Раді однаково потрібні солдати і офіцери, бо всі ви є рівноправні члени революційного парляменту“…
Після промови Грушевський відчинив перше засідання ”Всеукраїнської Ради Військових Депутатів“. Ту назву ми й засвоїли назавжди. Вибрали президію, вибрали комісію, яка мала подбати, щоби ми мали що їсти і де спати; ще вибирали комісії: аґітаційну, просвітну, орґанізаційну і т.п.
Назавжди залишилося неприємним спомином перше наше засідання. Нам не довелося почути, що казав би Винниченко в кінці своєї промови, почули ми лише те, що він сказав ”з початку“. З нас і сказаного було досить. Винниченко, здається, хотів поділити нас на дві ворогуючі ґрупи: солдатську і офі-