Ол. Бабій
Селянська колиска
Спи дитя моє прекрасне,
Баюшки баю…
Лєрмонтов

Люлі, ой люлі, сину мій…
Засни, засни, соколе!
Пішов на війну батько твій,
Не вернеться ніколи…

Настали в нас важкі часи,
То хліба, сину, не проси.
Хлібець – то сни минулі...
Бо брат, що нам трудивсь на хліб
Найшов у таборі свій гріб…
Люлі, мій синоньку, люлі !...

Ні грядоньки землиці в нас :
Майна не сподівайся.
Як виростеш, то в двір сейчас
У найми ти наймайся.

Паси панам товар в лісах,
В осінну слоту на ланах,
Забудь забави, гулі.
То чей тобі дарує пан
Окрім побоїв, кпин, доган –
Ще й ложку страви. – Люлі !...

А з наймів в дниноньку одну
Дадуть тобі рушницю,
Й поженуть ген у чужину,
В далеку чуженицю.

В касарні згубиш юність-май.
В бою – хоч не за рідний край,
Загинеш десь від кулі…
Боровсь – невідомо по що –
Упав – не знаючи за що…
Люлі, соколику, люлі…

А ні, то вернешся з війни
Калікою до дому.
Тоді мене не прокляни,
Не докоряй нікому.

Парі женуть вас з рідних хат
На м'ясо для рушниць, гармат.

На ціль для стріл і кулі.
Ми вас колишем не собі…
На жир війні і боротьбі…
Люлі, дитинонько, люлі

А може в школу ти підеш.
Та з лекцій і з роботи
Нім вийдеш в люде, то умреш
В лічниці на сухоти.

А ні – то будеш горювать,
За грім марненький продавать
Думки і мрії чулі.
Віддаш в аренду свій талан
І не звільниш себе з кайдан
До смерті… Люлі… люлі…

В життю й кохання не найти,
Бо золота не маєш.
Й терпінням впоїш серце ти,
Як ревно покохаєш.

Бо з уст коханих на весні
Слова почуєш навісні
Слова прокляті, чулі :
- Як маєш гроші – я твоя,
Не маєш – з иншим піду я ! –
Люлі, лебедоньку, люлі…

А як у фабрику підеш
Продать юнацьку силу
За труд заплату там найдеш – 
Недугу і могилу.

Хоч беться рибонька об лід,
Щоб глянути на сонця схід,
То згине у намулі,
Не вирветься з тенет міцних,
Хоч вибеться із сил своїх…
Ой люлі, рибонько, люлі !...

А може гляне Бог до віч 
Тобі в життю, в недолі.


І ти у серці вчуєш клич :
- Смерть красша від неволі !

І вдариш ти об мур чолом,
Підеш у бій з брехнею, злом.
Та братчики заснулі
Мов Юди зрадять все самі,

За гріш замкнуть тебе в тюрмі.
Люлі, мій хлопчику, люлі…


Засни, дитинонько, засни…
Тебе вколише ненька.
Краса життя – лиш в день весни,
Тоді, як ти маленька.


Бо як мине весняний день,
Мине пора всіх спів, пісень,
Й вороження зозулі –
Не пробудись… дарма… дарма…
В життю утіх нема… нема…
 Засни на віки !... Люлі !...


Барбе д’ Орвілі

Пімста жінки.
(Докінченне)
Спіткав її вже раз і то не так давно! Се було в Saint Jean do Luz, де провів купелевий сезон. Як раз того року з’їхалося найліпше еспанське товариство в тім маленькім містечку, яке хоч положене на Французькім березі, носило цілковито еспанський характер, тож що найфанатичнійші Еспанці могли там проводити літо, не спроневіряючися своєму краєви. Княгиня де Сієра-Леоне провела цілий сезон у сій місцевості , так типово еспанській своїм обичаєм, виглядом та історичними споминами. Бо власне тут, як відомо, відбулося вісіллє Людвика 14-го, до річи кажучи, одинокого короля, подібного до королів еспанських, тут же згасло, по великій катастрофі, бурхливе життє княгині Урсен. Княгиня проводила тут свої медові місяці, по шлюбі з одним з найбогатших і найславнійших еспанських магнатів.Коли Тресіні прибув до сього рибацького кубла, яке дало світови найбезпечнійших корсарів, княгиня купалася в люксусі й забавах, невиданих від часів Людвика 14-го, конкуруючи вродою з Біскайками, які зі своїми клясичними постатями й синім як море, блискучими очима, не лякалися зрештою нічийого суперництва. Зваблений її уродою Тресіні, якому уродженнє й маєток давали право скрізь бувати, старався пізнати її, але еспанське товариство утворило собі в тім році замкнутий гурток, недопускаючи до нього ніякого Француза. Княгиня, яку бачив лише на побережу або в церкві, від’їхала, так що він не пізнав її особисто. Лишилася йому в пом’яти немов метеор, і тільки тому й живе в наших споминах, що зник, і тому, що знаємо, що не побачимо його більше. Подорожував потім по Греції і Малій Азії, краях, де жіноча краса так високо ціниться, що без неї не уявляють собі й раю, але затерти блискучого образу княгині не міг. 
І власне ся княгиня, яку подивляв такий короткий час, аби стратити потім з очий, нині, через дивний і незрозумілий випадок, знов з’явилася на його дорозі! Займалася огидливим ремеслом; купив її. Віддалася йому перед хвилею. Була звичайною повією і то найгіршої сорти, бо і в світі злочину є своя ієрархія. Пишна княгиня де Сієра Лєоне, про яку мріяв, яку може навіть кохав, бо мрія і любов так тісно лучаться з собою в нашій душі, - не була нічим иншим, як - чи то було можливе? - як паризькою уличницею !!! Вилася щойно в його обіймах так, як запевно вилася вчора у вечері в обіймах другого, як нині ще, може за годину витиметься в раменах третього! Се страшне відкриттє вдарило його ніби обухом по голові.
Мужчина, який горів у нім перед хвилею, якому, немов у делірії, провиджувалися огнисті язики, що бігли здовж суфіту кімнати, - нагло прийшов до себе, охолов і почув якесь пригнобленнє. Думка, ба навіть певність, що се княгиня де Сієра Лєоне, не дала прокинутися знов його жадобі, що згасла швидко, як погашена свічка, не розпаливши його уст, не збудивши охоти ще раз перехилити сю огнисту чару, з якої перед хвилею пив повними ковтками. Коли пізнав у ній княгиню, куртизана зникла. Бачив саму лише княгиню, але в якім стані! Скаляна, знищена, згублена, скинута немов з вершка левкадійської скелі в море, за глибоко угрузла в огидливім намулі, щоб її можна було ще відтіля видобути. Глядів на неї здеревілим поглядом, а вона сиділа зимна й похмура, трагічна, правдива Месаліна, що нагло перемінилася в таємничу Агріпіну. Стулилася на розі отомани, а йому й на хвилю не прийшло бажаннє діткнути хоч би одним пальцем сього створіння, щоби переконатися, чи се направду тіло тої жінки, яку він збожеволілий з любови щойно стискав в обіймах та яка допровадила його до шалу ; - щоби переконатися, що се не була омана - що він не снив, - що він ще не зійшов з глузду! Княгиня, що ненадійно з’явилася в дівці, знищила сю останню. 
"Так, - вимовив голосом, що з трудом виходив із стиснутого
 того горла. - Я вам вірю (він не говорив уже їй ти!), бо пізнав вас. Бачив вас три роки тому в Saint Jean de Luz.»
На спомини, що викликало се слово, розпогодилося її чоло, вкрите від хвилі нечуваного звірення таємним, майже містичним серпанком.
- «Ах! - відказала порушена сим спомином, - я зазнавала тоді всіх роскоший життя, а тепер…»
 Її очи знов посмутніли, але горде чоло не схилилось.
- А тепер?.. - немов луна повторив Тресіні.
«Тепер, тепер живу тільки в упоєнню моєї пімсти... Але - додала з якоюсь упертою пристрастю - ся пімста буде досить глибока, щоб я могла згинути від неї, як москіти в своїм краю, насичені кров’ю, конають у заданій ними рані.
І читаючи в обличю Тресінього, сказала: - Не розумієте мене, але зараз вам все буде ясне. Знаєте добре, хто я, але не знаєте докладно, чим я. Хочете довідатися? Хочете почути мою історію? Хочете? -- повторяла настирливо. – Хотіла б її оповісти всім тим, що сюди приходять! Цілому світови! Безче- стилаб себе сим ще більше, але тим старшнійша була би моя пімста!
«Оповідайте!» - відказав Тресіні, охоплений цікавістю, якої не зазнавав ще ніколи ані в життю, ані в театрі, ані при читанню романів. Прочував, що ся жінка оповість йому щось ще нечуване. Дивився на неї, немов би мав бути при автопсії її трупа. Чи зможе його оживити для нього?... 
«Так - зачала знов - нераз хотіла я вже оповісти сю історію тим, що сюди приходили. Та не хотіли мене слухати, бо, казали, не для оповідань приходять сюди. Як тільки зачинала говорити, переривали мені або забиралися, наситившися як звірі! Байдужі, глузували з мене, закидували мені брехню або уважали за божевільну. Не вірили мені, але ви мені вірите, адже ж бачили мене в Saint Jean de Luz у цілій славі, якої лиш може зазнати щаслива жінка, на найвисших щеблях життя, з іменем Сієра Лєоне, що вкрашало мене немов діядема. А тепер волочу се назвиско, як шлєп моєї сукні, по всіх баюрах, от як волочено колись по болоті щит з гербом зганьбленого лицаря, прив’язавши його до кінського хвоста. Се ім’я, яке так ненавижу, і яким лиш на те себе прикрашую, щоби його безчестити, носять ще досі найвидатнійші родини Еспанії, найпишнійші з усіх, ті, що сміють стояти з непокритою головою перед маєстатом короля, уважаючи себе в десятеро від нього шляхотнійшими. А що ж є супроти
 князя Аркоса де Сієра Лєоне найславиййці родини Кастилії, Арагони, Трастамари, Австрії і Бурбонів? Він, каже, стар ший від них, Походить від старих готських королів, а через Брунгільду споріднений з французькими Меровінгами. Хвалиться, що має в жилах тую sangre a ssual (блакитну кров), якої ледви ще кілька кропель мають нащадки зпосполітнілих через меза- ліянси найстарших родів. Дон Крістоваль д' Аркос, князь з Сісра Лєоне і «otros ducados» не поповнив мезаліянсу, коли повінчався зі мною. Похожу з дому Турре Кремата, з старого італійського роду, який гасне зі мною. Зрештою я достойна сього назвиска Турре Кремата («спалена вежа»), бо палять мене всі пекольні огні. Великий інквізитор Торквемада, що походить з того самого дому, за ціле життє не зарядив стільки тортур, скільки пережило се прокляте тіло.. Мусите знати, що рід Турре Кремата гордився своїм походженнєм не менше, як Сієра Лєоне. Поділений на дві, однаково славні, галузи, протягом віків був рівно всевладний в Італії, як і в Еспанії. В 15 віці Борджії, упоєні могутністю папи Александра ПІ, які носилися з думкою поріднитися з усіма пану- ючими домами в Европі, хвалилися, що споріднені з нами. Але Турре Кремати з погордою відкинули сі претенсії, а два члени сеї родини переплатили життєм свою зухвалу пиху. Кажуть, що їх струїв Цезар Борджія. Мій шлюб з князем Сієра Лєоне був наслідком порозуміння між обома родинами. Почування не грало при сім жадної ролі, ні в нього, ні в мене. Се було зовсім при- родне, що одна з Турре Крематів віддалася за одного з Сієра Лєоне. Се було цілком природне навіть для мене, бо я виховува- лася в суворій етикеті старих домів еспанських, в тій твердій, тісній, невблаганій етикеті, яка наслідувала етикет Ескуріяля і яка могла затримати навіть биттє серця, колиб воно не було силь- нійше від сього зелізного панцира. Я мала власне таке серце... ко хала дона Естебана. Поки пізнала його, не мало моє подружє нічого з сердечної приязні (я не знала навіть, чи маю серце), було поважною справою, звичайною в церемоніяльній і католицькій Еспанії. Нині такі подружа стрічаються лиш як виїмки в деяких родинах з висшого світа, які заховують давні обичаї. Князь Сієра Лєоне був за типовий Еспанець, щоб не пересте- рігав старих звичаїв. Все, що ви чули у Франції про еспанську зарозумілість, про зарозумілість так поширену в сім пишнім, мовчазливім і понурім краю, все те мав князь у найвисшім степени. За гордий, щоб жити поза своїми добрами, замешкував феодальний замок на португальській границі, де запровадив звичаї

 ще більш феодальні, як його замок. Я жила при нім, разом із моїм сповідником і покоєвими дамами, провадячи життє виставне, сумне й монотонне, яке кожну слабшу, як у мене, душу знищило б своєю нудотою. Але мене виховано на те, щоб бути тим, чим я стала: жінкою великого еспанського магната. Крім того я була релігійна, як жінка мого світа, і так непорушно спокійна, як портрети моїх предків, що прикрашували вестібулі і салі замку Сієра Лєоне, з суворими й понурими мінами, в панцирях, або в строях достойників. Моїм призначенням було збільшити генерацію сих маєстатичних, без закиду жінок, яких чесноти стерегла гордість, як лев криниці. Самітність, в якій я жила, не гнітила мені душу. Була вона спокійна, як червономармурові гори довкола замку. Не прочувала я, що під тим мармуром схований вулькан. Була ніби в хаосі, ніби ще не народилася на світ, але один погляд мужчини мав збудити мене до життя і дати огневе хрещенне. До замку прибув Дон Естебан, маркіз де Васконсельос, Портуталець, кузин князя, і любов, про яку я досі знала ледви з кількох містичних книжок, пірвала мені серце, як орел пориває нагло кричачу дитину.. І я теж кричала. Гордість моя обурювалася на те, що я відчувала в присутности сього небезпечного Есте- бана, який заволодів мною з такою обурюючою силою. Я ка- зала князеви, щоб віддалив його під якою будь причиною, з замку.., бо я завважила, що здається, любить мене, та що се є зухвальство, яке мене ображало. Але Дон Крістоваль відповів мені, як князь Гіз, якого остерігали, що Генрик Й хоче його за- мордувати: «Не посміє!» Се було легковаженнє призначення, яке сповнилося, мстячись над ним. Се слово кинуло мене до Естебана."
         На хвилину перервала; -- а він слухав її, як говорила тим вишуканим стилем, який сам вистав би, щоби переконати його, що вона дійсно була тим, за що себе подавала княгинею Сієра Лєоне. Ах! дівчина з бульварів зникла цілковито. Можна було присягнути, що була се лиш маска, з під якої показалося прав- диве обличє, правдива істота. Цинічна поза її тіла, стала знов чиста. Оповідаючи, загорнулася в шаль, що лежав на отомані Прикрила ним свої прокляті груди, - як їх назвала – яким одначе проституція не забрала ані округлости, ані дівочої ядер- ности. Навіть її голос перестав хрипіти, як там на улиці.-. Чи буласе омана, викликана тим, що оповідала? Але Тресіньому здава- лося, що чув у нім дзвін чистого металю. Була знов шляхтянкою. 
«Не знаю - говорила далі - чи инші жінки подібні до мене. Але ся зарозуміла пиха Дона Крістоваля, се погірдливе й



