стояти твердо на незалежности своєї політики від тих, або инших міжнародно-політичних угруповань.
Спільність інтересів Франції та Анґлії в боротьбі проти центральних держав — Німеччини та Австро-Угорщини з їх спільниками, не тілько втратила свою гостроту з закінченням війни і поразкою сих останніх, а навпаки в багато деяких відношеннях сучасні інтереси сих держав зовсім протилежні між собою. Так напр. в питанню німецьких репарацій, у »справах сходу«, в питанню розвязання і відношенню до »російської проблеми « і и. Особливої вартости набрала суперечність інтересів сих двох держав в останні часи при розвязанні греко-турецького питання, яке й тепер ще не виключає можливости оружного конфлікту, в якому Анґлія і Франція заняли б зовсім протилежні позиції.
І якраз боротьба за володіння нафтовими землями надає витвореній ситуації особливої гостроти і небезпеки. В залежности від того або иншого висліду боротьби, яка провадиться з одного боку Туреччиною і її спільниками, з другого Грецією (а за її спиною властиво Анґлією), мусить вирішитися, чиї впливи одержуть перемогу що до опанування нафтовими землями Малої Азії, Мезопотамії і Палестини, а такої Кавказу, Єгипту і т. д. Не менш гостра боротьба ведеться і за европейську нафту, Анґлія так часто порушувала »галицьке питання« в звязку з галицькою нафтою, яка поки що залишається в сфері опанування французьким капіталом, та де також іде боротьба за нафту в Румунії, де, як ми то вже зазначали, значна кількість нафтових підприємств перейшла після війни з німецьких до анґлійських рук. Французька і анґлійська преса ведуть словесну боротьбу, підготовляючи суспільну думку та підбадьорюючи уряди і капіталістів відповідних держав до упертої боротьби за нафту. В той час у тайнах петроліферних товариств ведеться боротьба за акції, в якій до сього часу Франція залишалася значно по заду. Так напр. зручним біржовим маневром (попередня згода між анґл. капіталістами  і несподівано короткий час призначений на підписку на новий випуск акцій ґрупи Мексікан Аеґл.) Франція була виключена з сієї підписки. Подібне явище мало місце і підчас останньої підписки на акції Шель Транспорт. На проби ж Анґлії осягти ще нові полекші і впливи відносно румунської нафти, які виявилися підчас недавніх переговорів між Анґлією і Румінією через анґл. делєґата — відомого Василя Захарова — Франція відповіла припиненням нотовання румунської леї на паризькій біржі, щоб утримати тим способом Румунію від заключення якої-будь нової згоди у справі румунської нафти. [1])

Заключена на передодні Ґенуезької конференції між Сов. Росією і Німеччиною Рапальська угода означала між иншим також нову ситуацію в нафтовій справі і надавала Німеччині, яка одержала через сю угоду нові надії на російські нафтові концесії, нової сили і значіння. В звязку з сим німецька Deutsche Bank вирішила підвисшити свій капітал з 400 до 800 міліонів марок нім., маючи на меті головним чином дальшу підтримку і розвинення діяльности Deutsche Petroleum A. G., яке перед війною вже мало значну участь у російських нафтових підприємствах. А ґрупа Гуґона Стіннеса теж намагається придбати значну пайку в румунських петроліферних підприємствах.[2])
Сама Румунія правда змагає до захисту незалежности своїх нафтових підприємств і земель і робить великі зусилля, щоби не втратити впливу уряду і власного румунського капіталу на свою нафту, та йде навіть на те, щоби перевести націоналізацію земних натрів своєї держави, що малоб велике значіння в нафтовій справі, але трудно ще передбачити, на скільки їй се вдасться, коли взяти на увагу її велику залежність від закорданного капіталу, як відносно її довгів, так і в ділі підлеглости її нафтової промисловости анґльо-францущькому капіталови. Лише близше майбутнє покаже нам наслідки сієї боротьби за румунську нафту. Таким чином у сучасну хвилю витворюється така ситуація в боротьбі за нафтові багатства:
1) Головним переможцем є ще й доси Америка ; 2) за нею слідує Анґлія, яка осягла надзвичайні успізи в ділі впливів на нафтову справу і 3) Франція, що хоче стати на власний незалежний шлях володіння нафтовими богацтвами для забезпечення своїх інтересів. Нарешті — Німеччина, яка змагає до того, щоби шляхом заволодіння частиної світових нафтових богацтв відшкодувати себе за втрати, понесені наслідком програної війни.
І ся боротьба ще далеко не набрала остаточної форми і розвитку, і від її дальшого розвитку й закінчення в дуже великій мірі залежить політичне уґрупованнє держав у найблизшому майбутньому.
Поруч із сією боротьбою ведеться також напружена наукова праця з метою осягнення нових можливостей в цілях заміни нафти иншим паливом і обмеженням таким чином її вжитку. 

О.  В.
Розклад	 нашого	 партійництва.
Перед кількоми тижнями відбулися два партійні зїзди, третій відбудеться незабаром. Напомацьки силкуються пристовувати свої проґрами і тактику до радикально змінених обставин. Як побачимо — майже без успіху.
Де причина сеї крізи? Що за зміни зайшли в нашім суспільно-політичнім окруженню, в свідомости мас, — які вимогають наглого перегляду цілої партійної ідеольоґії? — Понизша стаття має бути спробою відповіди на се питання.
Зачнемо від одного досить довгого цитата, який введе нас за те в саму суть справи. Надавно в »Ґазеті Варшавській« умістив А. Свентоховський статю під заголовком »Правиця-Лівиця«, в якій читаємо :
»Од часу, як суспільна піраміда поставлена вершком на діл, а підставою до гори, змінили своє значіння всі вирази, що мали звязок з тим переворотом. Кождий з нас, уживаючи їх в давнім розумінню, що хвилі стостерігає, що говорить що инше, як хоче сказати... До найбільш ріжнозначних належать у нас тепер уживані назви : лівиця і правиця... Коли хтось складає присягу державну: » в імя Бога в Тройці єдиного«— правда, се буде правдивий католик, отже належить до правиці? Без сумніву. Коли хтось говорить, що любить війну,  що »найліпше чується в обозі«— то сей хиба не може бути соціялістом, який бажає певно знести всі армії і війни, — лише є мілітарист і скрайний правий? — Очевидно. Коли якась партія при обрадах в Соймі над конституцією, бореться проти обмеження прав президента республики і домагається розширення їх аж до самоволі, то ж така партія є не тільки права, але змагає навіть до монархізму — чи не так? Майстер Монтескє підтвердив би се безумовно. Коли якась ґрупа поручає давлення правих думок карами, коли займається денунціяторством і те й лиш знає, що кличе поліцію, то мені здається, що вона ані не соціялістична, ані радикальна?
Як на дотеперішнє розуміння справи — так. Коли якась соймова ґрупа не допускає, щоби видатки міністерств, а особливо військового, були стисло пильновані, то се хиба права ґрупа, і то найбільш самовладного ґатунку — правда?
Все те у нас було й є, і — все прозвано на відворот! Мілітаризм, автократизм, нетерпимість, надужиття поліційної власти, привілеї, визискування публичних становищ в особистих чи партійних цілях,

ослона таємницею ділань, що повинні би бути явні — всі отсі способи й засоби, властиві найгіршим деспотизмам і досі зачислювані до найреакційніших політичних напрямків, проголошується в нас яко зброя з арсеналу революції, радикалізму, лівиці. Виглядає се так,як колиб хтось, обернувшися, заявив, що його ліва рука — права, а права — ліва«. В даний момент »лівиця — се громада людий, що йдуть завше направо«.
До прикладів, наведених Свєнтоховським, можнаб навести ще инші. Можна було би згадати про соціял-демократів, які голосують за посередними податками (отже такими, що падуть передовсім на незаможні верстви), або ухвалюють поліційні закони для »охорони республики«. Можна було би згадати про реакціонерів, які згоджуютья на вивласнення великої посілости тому, щоби лиш зберегти національний стан посідання. Можна було би вказати на крайних лівих,большевиків, що розігнали конституанту, встановили диктатуру над селянством, завели систему виборів до Совітів, що нічим не ріжнилася від Столипінської, і довели до ідеалу царську систему »охрани« ; — згадати демократії, польську і російську, що боролися за привернення »історичних границь« коштом третього; людовців, що виступали проти українського селянства і т. д.
Очевидно в ідеях, якими жили досі партії, зайшла повн революція, цілковита переоцінка вартостей. Сю револоюцію, яку Свєнтоховський помічує в польських партіях (а яку добачуємо і в російських), особливо помітно серед партій лівих. »Людовці« і П. П. С. (»есери«, »ес-деки«, і большевики за Збручем) — поволі позбуваються прекрасних кличів про свободу всіх кляс і націй, стаючи герольдами клясового і національного еґоїзму, системи сильної руки.
Правда, еволюція в сім напрямку помічалася вже давно, але так драстично ще ніколи не виявлялося правдиве обличчя лівиці. Було се певною несподіванкою навіть для нашої щоденної преси, яка ніколи не мала особливих злуд що до польської демократії. Очевидно в комплексі політичних понять, які панували в теперішній спільности, зайшов якийсь здвиг.
Се власне й є та зміна в політичнім окруженню, яка допровадила до крізи нашого партійництва, що не вміла пристосувати свою ідеолоґію до нових обставин. Звідси моральний розклад партій, їх нездібність до яскравої акції, до продуктивної праці.
Де причини сеї »переоцінки вартостей«, сеї ідейної революції демократії? — Як би се не звучало парадоксально, але гадаю, що причини тому, чому лівиця зраджує демократичні ідеали, треба шукати

в нічім иншім, як у зрості значіння демократії і впливів демократії в суспільнім життю, в класовім і національнім усвідомленню ширших верств людськости. Як довго напр. людовці і »пепессовці боролися« в старій Австрії проти куріяльної системи,проти »князів-маґнатів«, мусіли шукати собі союзника в українськім селянстві: мусіли нараз навіть підтримувати його національні домагання, боронити засад »свободи і рівности«. Те саме робили большевики в Росії, поки йшло про позискание союзника для боротьби з царатом. Тепер положення змінилося. Під впливом ріжних, звязаних із війною, змін в суспільно- господарській структурі людности, велика земельна власність зачинає в Галичині чим раз більше тратити значіння, а тим більше набирати його „пан хлоп« і робітник. Вони стають з безнадійних і вічних опозиціоністів — кандидатами на владу, а їх вчорашні союзники Українці — конкурентами ворогами. Те саме на вел. Україні, де між колишніми союзниками, селянством і пролетаріятом, що разом звалили февдальний режім, іде уперта боротьба за привід краю. Свобода преси, зборів і т. д . тепер збільшувала силу конкурента людовців (згл. большевиків) — отже вони проти її необмежености! Поки польській (згл. російській) лівиці і не снилася влада, показне число Українців у соймі, віденськім райхсраті (згл. Думі) помагало їй боротися за »демократичний« парлямент. Тепер, коли ся лівиця, в соймі (чи в Совітах) сама диктує права, — українські голоси їй не тільки не потрібні, але й шкідливі. Отже в супереч голошеним кличам, лівиця стає ворогом політичної рівноправности Українців. — Також і національної. Бо поки гасло національного визволення були тим гачком, на який лапалося евент. союзника, ними послуговувалася охоче лівиця. З хвилею, коли зміцнення народнього руху позволило на реалізацію сих гасел, показалося, що національно-визвольні змагання обох демократий — суперечать собі. Яко меншість в чужім краю, яка хотіла правити ним, і польські, і російські »ліві« (в Галичині і на Україні) мусіли для ратовання своїє справи опертися: одна на Варшаву, другі на Москву. Так слідом за їх соціяльно-визвольною ідеолоґією пішла в кут і їх фрезеолоґія  національно-визвольна. Людовці заявилися не тілько за осадницькою політикою на »всходніх кресах«, але й за наглими судами, за метою поліційних засобів і »твердої руки«, за рішенням 15 марта і за мілітаризацією держави. Так самісінько, як і большевики, які допровадили не тільки до експльоатації села містом, до карних пролєтарських відділів проти села, не тільки до обмеження селянського представництва в Харківськім і провінціяльних Совітах, але й до повної анексії України, забезпечуючи на ній політичну диктатуру Москви. Вчорашного союзника, а сьогод-
------------------------------------------------------------
1) Офіціяльно приїзд Захарова мав ніби иншу мету: концесії на відбудову залізниць і де-які фінансові угоди. За кулісами ж велися переговори і в справі нафти, але мабуть не привели до остаточної угоди. 
[2]) Близька фінансова і економічна катастрофа в Німеччині приведе можливо до тимчасового виведення сієї країни з поля міжнародної боротьби і акцій.