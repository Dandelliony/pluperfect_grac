200
«Нині?» блідне молодший. Порожнє обличчя старшого. Одвертається молодший. Плюскоче море, розбігаються скибки хвиль, у танцю йдуть за обрій.
Тихо виблискує мова молодшого воїна: Грає в мені голос повноквітен. Бачу я танець серед заспокоєних левад! Не колихай головою, брате! Се — хмарка мислі, відгомін пянкий… Бачу я ряди білих усміхнених; темне, велике серце тремтить сховане у їх хороводі… (Він танцює свою пісеньку).
Пісенька молодшого воїна:
Мов дві перлини
В намисті поруч —
Кохана.
Мов дві галузки
З одного лавра.
Глянь.
Мов дві зірниці
В однім сузірю.
Сеж ми!
Ми — світлі перли,
Ми — світлий кетях,
Ми — вічне сонце,
Одно — ми, кохана!
Старший воїн перерива пісню рухом, бо шум у місті.
Старший воїн: Буря! (Стогони). Плач! (Удари міді і жалібна мельодія). О, чую! Попливем! Як напад бурі буде наше одплиття, бо все нам буде війни: довкола стріли бойні — ніч, довкола всі шляхи — у бобон, в ключі загра вороже військо, а над усім наш гнів як сяйво!... Стій!
Тамує мову, на беріг глядить ізза облавків. У безлюддю пристані, людина з оберемками, — підпаляч. Він близько.
Підпаляч: не попливеш у безвість… Не будеш, не будеш, не будеш… Станься путе иншая!... (Дріжачи розпалює вогонь). 
Старший воїн: Руїннику!
Підпаляч: Воїни, воїни королівськії, не підносьте мечів на мене. Я вийшов з пустки і занепаду. Тисячі хирних билин дивляться там у землю покірливо. То люде, то очи божеські відбивають там гіркість землі тієї. Жорстоковидий, покжи їм сонце, підведи їх! Ніжноустий, вернись до них!
Старший воїн: Ся ласка — блиск полохливий.
Підпаляч: Більшої нема на світі. 
Старший воїн: Хтож ти, проклятий?
Підпаляч: Слухай, там плачуть без угаву. Ти хочеш війн — оборони їх.
Вернися, поклади вінки щастя на голови їх і скажи: «Ви теж благословенні!»
Старший воїн: Звідки створю їм благословення, коли в собі його не мають?
Підпаляч: З болю.
Старший воїн: Хтож ти, проклятий?
201
Підпаляч: Слухай, три пси многоголові бродять між ними: з червоними головами нападаєш перш і крики довкола нього, як вістря гущавини списів; з сірими головами нападає вдруге і стогін довкола нього — душними димами; а третій, білий, ходить по ночі і вилизує мізки тим, що не плачуть у своїх кошарах. Ніч до них, німих, прибігає, як вовк, важко дишучи. Ігрища диких небесних коний, каменіючи, дивляться з гори, а чорний буйвол уперся чолом у землю, все ховаючи під собою. Одчаєм називають його. Відклади зброю, здійми шати дорогі! Хай огонь спалеть корабель і його оманности! Ходім!
«Хтож ти?» (гірко спирається на меч старший воїн).
Мертво горить вид підпаляча. Ступив крок молодший воїн.
А на шляху порох здіймається. Брязкання зброї і різкі кроки війська. Нараз блиск од меча соняшно ударяє в лице підпаляча, той губить усмішку, блідне глибоко.
Мовить старший воїн: Псе улесливий! До зради кличеш ти. Меч пізнав тебе, вічного втікача. Чиж король мій не життя нове? (Підносить меч свій).
Підпаляч: Ласки!
Старший воїн: Молись!
Підпаляч: Віддам усе!
Молодший воїн: Пожалій його!
Підпаляч: Невольником вам буду!
Старший воїн: Молись!
Підпаляч: (завмер, виріс): Не можу я молитись. Проклинаю, я проклинаю, проклинаю… (Падає в море).
Старший воїн (до трупа): Линь, вістуй про наше відплиття. Немає стриму нам, ось наше перше слово.
Молодший воїн (помалу обертається): Се — вістник наш?!
Тихо. Легкий вітерець здіймається і снасти дзвенять. Сторожко підноситься й опускається корабель.
Курева пливуть. Потаємі солодкі кучерявляться довкола шоломів блискучих, як пера. Хилить молодший голову.
Ізза кущів замерехкотіли водограї троянд. Усе більше їх. Пристань засипана ними, хвилі рожеві од них і воїни чують ніжну ласку пелюстків на своїх щоках.
Молодший у трівозі спішить до корми. З кущів дзвенять хори дівчат, до молодшого воїна помалу зходить його кохана, як молода.
Хор: Розвийтесь як квіти,
     Зливайтесь як хвилі,
     Летіте як промінь,
     Щасливі!

202
Понурився старший воїн. Мов сновида, тільки бачучи кохану, виходить молодший по вузькій дошці на беріг і схиляється перед дівчиною.
Хор: Та немає красшої, як сяя паронька,
Що на світло гляне — посміхається,
Що на пітьму гляне — не засмутиться,
Що і силу злую преможе
На віки!
Луна: «На віки, на віки!» Обвивають їх дівчата трояндами і пара віддаляється. Старшиї воїн зорить за ними і затинає мечем облавки в досаді.
Старший воїн (гукає): Чи ти забув присягу королю?
Молодший (глухо): Забув, забув…
Дівчата (радісно): Присяги зломано, присяг нема!
Старший воїн: Не кличе вже тебе шаленство моря?
Молодший: (глухо, глухо): Не бачу, ні…
Дівчата (весело): Моря — заховані, моря закриті!
Старший воїн: Заквітчаний єси, чиж і закутий?
Молодший (здалека): Закутий…
Дівчата: Він — наш! Він — наш! (Відходять далі й далі).
Оглушливі, трівожні рокоти сурм прокотилися над містом, берегом, морем. У далекім місті рух дивний і гуканина: «Благайте його!» Ревіння зіпялось і впало. І — небо заполонили білі осяйні крила.
— Голуби жертовні.
Здрігнувся молодий воїн і раптом ірве троянди, одкидає вінок і біжить,
не дивлячись ні на кого, біжить, простягаючи руки, до корабля. Жах у його очах. З плачем розтікаються дівчата. Голуби і сурми.
Налякані, зхвильовані люде з шепотом, гарчанням хвиль залили все — і беріг колихається, різнолиций.
Звуки королівської пісні. 
Богаті убори, стяги племен ворожих і килими стоцвітні стелять мужі над морем:
Не пускайте його. — Він з нами. — Він водив нас, як крилатий лев, до звитяжства. — Храми й святині дав нам. — Нехай веде нас далі, далі. Коли став на чолі, — не сміє покинути. — Назустріч йому. — Не пускайте. 
Звуки королівської пісні.
Стиглі овочі, запашні вина і солодощі дивні приносить жіноцтво над морем: Що буде з нашими казками, як він покине нас? — Не пускайте його!
А король наближається помалу; здається, очи в нього замкнені. Перед ним розступаються всі. За ним — королева смутна, як сон, за ним — лицарство пишне, як марево…
Знамена хиляться… Беріг!

203
Мужі стають грудьми проти короля, але побачивши його любовні очи, відходять високо підвівши голову. Жінки обвивають коліна королівські, та побачивши його лагідні очи, схиляються тихо перед ним. Діти в квітах надхвильних охоплюють короля рученятами і побачивши його світлі очи, пускають радісно сміючись, на корабель.
Звуки королівської пісні: 
Ридайте, океани мислі,
Перед прокляттями небес,
Лижіть, мов пес, байдужу руку
І сором танцями закрийте!...
А хто меча свого не кине
Перед ворожкою землі?
Звитяжний син королів,
У боротьбі буть невмолимий,
Будь невмолимий!
А король високий, з бородою, що вється за вітром, застромлює королівськй стяг у корму. 
Король (до воїнів на кораблі): Вітрила розгорніть!
Воїн: Чи темні, світлі?
Король: Великі, білії.
З берега дивляться юрби, як одно зтрівожене лице. Сурми занімили. Лопотіння вітрил. Король стоїть на засипаній квітами кормі і підняв меча, щоб рубати причали, — але спинився.
Королева (з одчаєм, прокинувшись): Куди пливеш? Нема туди шляхів…
Люд над морем: Куди, куди пливеш? — Там скелі крижані. — Потвори. — Там бурі невмолимі. — Вічні, вічні бурі.
Король (слухаючи): Та я — король.
Королева: Чого нас покидаєш? Чи тиж не мій, не наш?
Люд над морем: Чого нас покидаєш? — Ти сильний тільки з нами. — З тобою — світ ми.
Король (підносячи меча): Мене покликано.
Королева (ламаючи руки): А хтож тебе покликав? Хто? Чари може?
Люд над морем: А хто тебе покликав? — Злобна темрява. — Туманні привиди. — Сни, сни кличуть тебе — —
Король: Не знаю. (Обрубує причали).
Стогін на березі. Жінки ридають, воїни несамохітно стискують держална мечів, а діти мовчать, широко розкривши очи. Корабель одплива, колихаючись.
Зграї летучих рибок срібно випорскуються з води. Гнівна піна хвиль.
Королева (вихоплює в забутті лук у воїна і пускає стрілу на здогін): Так будь нічий!
