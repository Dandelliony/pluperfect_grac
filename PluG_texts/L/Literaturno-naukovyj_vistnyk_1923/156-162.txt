його на затверження Ц. Раді. Проєкт викликав опозицію. Почалася критика. Можна було сподіватися, що текст не буде ухвалений Радою. Критика проєкту вивела з рівноваги В. Винниченка. Він бігав коло трибуни, хапався руками за голову, махав ними в повітрі, лопочучи листами паперу, на яких був написаний проєкт. Я ніколи не бачив В. Винниченка таким лютим. Перебиваючи промовців, він вигукував: «Товариші! Церетелі… Церетелі виїде з Київа! Тоді все загине… Він приятель наш! Рішаймо швидше, бо все загине»… І більшість Центральної Ради погодилася, що російський міністр Церетелі є приятелем України, що красше порізнитися з своїм народом, ніж з російською «демократією» — текст угоди затвержено.
Російські міністри почували себе переможцями. І мали рацію. Вони з мужністю виконали обовязок перед Росією.
2-го липня (ст. ст.) міністри відїзжали з Київа. На київському залізничному двірці зібралася юрба «меншостий», проводити «своїх» міністрів і витала їх. Відповідаючи на привитання «приятель наш» Церетелі поміж иншим сказав: «Велічіє рускаго государства дорого революціонной демократії. Во імя єдінаго, велікаго цєлаго ми нє остановімся, чтоби задавіть малоє — часть цєлаго!»… А Керенский і собі погрожував: «Росія должна бить велікая, сільная, нєраздєльная… когда ктолібо посягньот на єя цєлость і протянєт рукі, то ми сможем єщо сказать: Рукі проч!» Так говорили представники революційної Росії, яких ласки запобігав Ґен. Секретаріят — про «право» і «новий лад», з якими витав Україною Винниченко. Вони їхали горді зі своєї перемоги і тоді ж опльовували тих, що вважали російських міністрів за приятелів України…
У досвіта 5-го липня на головних улицях Київа розпочався надзвичайний рух. Чути було, як ступали тисячі ніг по бурковці, як дерчали тягарові авта, цокотіли фіри, клацали підковами коні об каміння. Місто ще спало. Я прокинувся від того надзвичайного руху і відчинив вікно.
Величезна кольона, якій не було видно кінця, посувалася по улиці. Хвилями кивалися баґнети понад головами сірих людий. Понад баґнетами тріпотіли жовто-сині прапори. Рух мовчазної кольони робив грізне вражіння. Куди і за чим ідуть сі люди? Яка сила послала їх у таку ранню пору на улицю? Промигнуло в моїй голові.
Немов опарений вискочив я на улицю, накинувши на себе одіж. Пішов поруч із кольоною, питаючись, куди йдуть козаки. На мої запити або зовсім не відповідали, або говорили коротко і рішуче: «Йдемо капців бить»… «ідем допомагати Ц. Раді творити наше життя». З кольоною дійшов я до будинку Педаґоґічного музея. Тут спинився.
Повз мене проходили тисячі виснажених, засмалених людий; більшість обідраних, траплялися і босі; не всі мали зброю. Проходили урочисто з гідністю, неначе почували свою висшість.

Коло будинку Педаґоґічного музея повертали голови до дверий та вікон і гукали: «Слава!! Слава Центральній Раді!» Сонце вже зійшло і червоним промінням поблискувало на тисячах баґнетів, понад якими маяли національні прапори. Та ніхто не відповідав на привитання козацтва. Мовчки дивилися вікна величного будинку на марш невідомих героїв.
То були Полуботківці, тобто український полк імені гетьмана Павла Полуботка. Швидко всі державні установи і цитаделя на Печерську були заняті повставшими військами. Росіяни здавали свої позиції без опору і тікали.
Не зважаючи на висловлене в декларації рішення «неухильно боротися», ні Ґен. Секретаріят, ні Ґен. Військовий Комітет не швидко зібралися: хто знав, чи не повернуть своїх баґнетів повставші війська проти угодовців, як ворогів Батьківщини? Ніхто не міг сказати, як розвиватимуться дальші події. Тільки переконавшись, що повстання звернене виключно проти Росіян, почали збиратися Ґен. Секретарі і члени Ґен. Військового Комітету. Ще перед тим на Вел. Володимирській улиці зявився полк імені Богдана Хмельницького. Збиралися і члени Ц. Ради до будинку Педаґоґічного музея. У всіх повна безпорадність. Ніхто не знає, що починати.
Тимчасом Полуботківці, підтримуючи зразковий лад у місті, заховувалися пасивно. Видно вони не чекали такого несподіваного успіху.
З Петербурга одержано по телєґрафу наказ силою зліквідувати повстання. Сей наказ надіслано командуючому київським округом і Укр. Ґен. Військовому Комітетови. У Росіян не було надійних військ у Київі. Полк Богдана Хмельницького одержав наказ від висшої української інституції рушити проти Полуботківців. Я бачив, як рухалися сотні Богданівського полку проти Полуботківців. Неохоче виконували Богданівці наказ, але виконували — співчуття було по стороні відважних Полуботківців. Разом з Богданівцями рушили й Росіяни.
Побачивши наступаючих Росіян, Полуботківці почали відстрілюватися. Росіяни теж стріляли, але продовжувати наступ не рішилися. Впало кілька ранених. Перед Полуботківцями зявилися лави козаків Богданівського полку. Одночасно Полуботківцям послано наказ від Укр. Ґен. Військового Комітету, щоби вони залишили місто і відійшли до своїх казарм.
Перед заходом сонця залишали Полуботківці місто. Так само, як і ранком, ішли вони грізно, урочисто. Вони виконали наказ висшої української влади. А слідком за відійшовшою кольоною Росіяни чіпляли знову трикольорові прапори на державних установах.
На вимогу Петербурзького уряду Укр. Ґен. Військовий Комітет видав наказ Полуботківцям, щоб вони склали зброю і вирушили на фронт. Полуботківці після хитань виконали і сей наказ.

Про незадоволення угодовою політикою Центральної Ради в частинах київської залоги велика більшість членів Ради не була своєчасно проінформована. Тільки після ліквідації виступу довідалися ми, що Полуботківці вимагали від президії Ради припинення угодової політики. Президія Ради нібито й погоджувалася з Полуботківцями, але продовжувала переговори про угоду. Полуботківці рішили, що своїм рішучим виступом вони нададуть рішучости і Ц. Раді. Та сподіванки завели — Рада стала не по стороні повстанців. Цілком можливо, що колиб всі члени Ради, а власне найбільше радикальні, були своєчасно поінформовані про настрої Полуботківців, то останні не залишилися би без політичного проводу в день виступу. На жаль дійсно революційна частина членів Ради взнала про виступ тільки 5-го липня.
Самий виступ Полуботківців викликав значний відгук на періферії. До Київа «на допомогу» рушило Вільне Козацтво; до тогож готовилися й українські вояки. Швидка ліквідація виступу припинила і рух «на допомогу».
Отвертий і рішучий виступ Полуботківців був першим збройним виступом проти Росіян у нашій столиці; він же є першим масовим протестом проти угодової політики українського політичного центра. Той відгук, що викликав він по Україні, вказував, що наші революційні маси не бояться ні «самочинности», ні «безправства». Українська кров Полуботківців, яка зачервоніла на Печерську, пролилася за ідею Самостійної Української Держави. Та кров указувала шлях, який виведе нас із безправства.
Українська демократія, що гуртувалася в Ц. Раді, не звернула уваги на пересторогу. Серед широких українських мас росло незадоволення угодовою політикою. Психольоґічні нитки, що вязали в одно ціле український народ, потрохи натягаються, хоч і не рвуться ще. А соціялістичні політики Ради звернули всю свою увагу на Петербург, звідкіля чекали «призначень», «прав» і пенсій.
Революція набирала більшого й більшого розмаху. Треба було творити. Треба було будувати. Ми мали сприяючі умови для того, щоби творити — наш ворог, Росія, захитався у своїх найголовніших підвалинах. Ми мали знаменитий матеріял для будівлі — спалахнувші революційним ентузіазмом народні маси. Та серед керманичів Ц. Ради не знайшлося людини з творчим ґенієм. В нас були каменярі і часом не погані, але не було архитекторів-творців. Ми не мали провідників. Ті люди, що вважали себе провідниками, не були ними. Час, дорогий час минав; умовини змінялися в нашу некористь; дорогоцінний матеріял псувався. 
Були люди, що вже тоді прозріли нашу внутрішню траґедію. Їх було не багато. Вони не могли значно впливати на розвиток подій. Проти світлих одиниць стояла ціла темна сила нашого ката — Росії, яка охоче підтримувала угодовців. Останні

мали ще авторітет у масах, бо «Українцями стали не з березня місяця»… Угодовці дорого платили Росії за тимчасову підтримку і платили інтересами цілої нації. Досить пригадати, що декількох Полуботківців посадили Росіяни в льохи київської цитаделі, де вони й просиділи аж до осени 1917 року. Про тих Полуботківців не дуже клопоталася Ц. Рада і їм нічого не залишалося, хиба що крізь мури і крати посилати молитви до Господа, щоб він «розсудив» їх, як колись благав гетьман Павло Полуботок.

Ґ. Лє-Бон.
Психольоґічні чинники війни.
(Переклад із французького).
Не зважаючи на поступ цивілізації і розумовання певних фільософів, війна все була одним із найважніших занять народів. Сумніваюся, щоби винаходи науки зробили її менше частою. Сі винаходи зробили лише війну лютішою. Навіть поріввуючи з великими руїнниками Чінґіс-Ханом та Атилею, тяжко знайти якусь добу історії, в якій стільки люду лягло б на полях битв, як у добу пари й елєкртики.
Коли якесь явище показується з такою постійною правильністю, то треба згодитися, що воно є виразом неминучої конечности. Отже протестувати проти сеї неминучости було б так само даремне, як повставати проти старости або смерти тим більше, що змагання межи народами все були джерелом поступу. Тяжко збагнути, яким способом вийшли би без ним перші люде зі стану варварства і змогли оснувати величезні держави з розквітлими науками, мистецтвом і промисловістю. Яка велика цивілізація не завдячує своє повстаннє війні? Який пацифістичний нарід грав якусь ролю в історії? — Але тут нам не ходить про порівнаннє користних і шкідливих сторін воєнних змагань, яким періодично віддаються нації. Ограничуємося тут лише ствердженнєм факту істновання сих змагань і пошуканнєм їх психольоґічних причин.
Сі причини — ріжні. На перший план серед них можна поставити природний інстинкт, який на всіх щеблях животного світа спонукає сильних нищити слабших. Без сумніву, цивілізація лагодить сей інстинкт. Але вона не годна злагодити глибоку антипатію межи расами, яка повстає під впливом поступу у національній психіці. Більшість війн зародилася з сих ріжниць. Всі великі війни, які знає людськість: завойовницькі, династичні, реліґійні, не вибухали так часто, як расові війни. Конфлікт межи Персами й Асирійцями, який вперше передав владу над світом від Семітів і Арійців, — був війною рас. Війною ж рас

була боротьба межи Греками та Азіятами, між Римлянами й варварами, Японцями і Росіянами. Війнами рас були так само реліґійні війни Середновіча. Бо справді, чим були сі останні, як не боротьбою раси, яка боронила індивідуалізм і вільнодумство проти тих, які визнавали політичнний і реліґійний авторітет з його засадами: авторітета, традиції і латинського формалізму? Думати, що сі війни повставали лише з суперництва межи пануючими, значило-б мати дуже поверховний погляд на історію. Володарі, які не були втіленнєм ідеалів, пристрастий і бажань своїх народів ніколи довго не правили.
Чи можемо сподіватися, що поступ цивілізації і затісненнє взаїмних відносин межи народами, злагодять ворогування психольоґічного характеру, що ділять раси? Факти позволяють відповісти на се.
Порівнюючи недавні ще часи, коли зносини між народами були слабі й тяжкі, а знаннє чужих мов мало поширене, психольоґічні ріжниці межи расами лишалися майже невидимі з під поверхової полуди цивілізації, однакової в усіх освічених верствах Европи. Сьогодні легкість зносин і спільність торговельних інтересів затіснили постійні зносини між народами, а тим самим викликами на денне світло ріжниці в їх розумовім укладі і суперечности, які заходять між ними що до великого числа питань. Чим тісніші стають взаємини між сими одиницями, тим глибші робляться і ріжниці в поглядах.
Отже в той час, коли інтереси народів наближують їх до себе, їх психіка — ділить їх; замість того, щоби зближатися до чим раз тіснійшого братерства, ідуть вони до антипатії, що з кожним днем зростає. Ся антипатія потягає за собою численні політичні і соціяльні наслідки. Скоротивши віддаль парою і елєктрикою, нації зачали випереджати себе в зброєннях, окружати себе заборонними митами, які унеможливлювали зносини і скінчили тим, що немов якимсь китайським муром окружили кожду країну. Більшість народів не вважає ще навіть сей мур за добрий ізолятор; гаслом дня у многих цивілізованих народів під теперішній час — чи їх уряд є самовладний чи ліберальний — є видаленнє чужинців. Америка спершу, як і Австралія, заборонила вїзд Китайцям, а тоді й бідним еміґрантам взагалі; Анґлійські тред-юніони галасливо домагаються видалення чужих робітників. Пруський уряд видаляю Поляків і Італійців, занятих на залізницях. Навіть швейцарський уряд, який відкинув спершу проєкт недопускання до праці чужоземних робітників, домагається тепер у своїх умовах із підприємцями, що виготовляють річи потрібні для військовости, — уживання виключно місцевих робіників. Подібні тенденції можна зрештою спостерігати скрізь, у Франції також. Отже здогад, що двацятий вік стане віком всесвітнього братерства — є дуже сумнівний. Братерство між ріжними расами можливе тільки доти, доки вони

себе не знають. Зблизити народи один до другого, нищучи простір, — значить засудити їх на те, щоб вони себе ліпше пізнали і як наслідок — менше себе зносили.
Рух серед усіх націй проти чужинецького заливу що йно зачинається. Одначе коли ми бачимо, що одних і тих самих засобів боротьби з сим заливом хапаються уряди, оперті на найбільш суперечних собі засадах, від самовладних до аж найліберальніших республик, то треба припустити, що вони випливають з якоїсь неминучої конечности, бо самою расовою ненавистю того не пояснити.
Інстинкт, який сьогодні пхає всі уряди на одну й ту саму путь, ще мало усвідомлений, але основується на дуже певних психольоґічних підвалинах.
Переважний вплив чужинців впливає розкладаючо на істнованнє держави. Сей вплив забирає народови найбільший його скарб: його душу. Коли число чужинців стало за велике в римській імперії, вона перестала істнувати. Уявіть собі націю, подібну до французької, якої людність зменшується, яка окружена націями з населеннєм, що постійно зростає. Вселеннє сих чужих народів, коли його допускається, є фатальне. Сі чужинці не знають військової повинности, не платять, або лиш дуже мало — податків, мають легшу і ліпше плачену роботу, як в їх ріднім краю. Інвазія чужинецьких мас стає в сім випадку дуже небезпечна, бо іміґрують елєменти менше вартні, які не можуть дати собі ради у себе дома. Наші гуманітарні засади кажуть нам терпіти чим раз більший наплив чужинців. Що до кількости еміґрантів, Марсель напр. можна назвати італійською кольонією. Італія не має навіть кольонії, яка мала би подібне число Італійців. Коли ся інвазія не буде стримана, то в короткім часі одна третина французького населення стала би німецькою, а друга італійською. Що в таких обставинах станеться з єдністю народа, або навіть з його істнованнєм як нації? Найстрашніші гекатомби на полях битв були б менше шкідливі, як подібні інвазії. Коли античний світ мав такий страх перед чужинцями, то ним керував здоровий інстинкт; старинні знали, що значіннє якоїсь країни міряється не числом її мешканців, але числом її горожан.
Висше старалися ми довести, що поступ цивілізації безсилий вплинути на зменшеннє оружних сутичок межи народами. Він тим менше може се зробити, що до психольоґічних причин, описаних висше національних антипатій, долучує ще цивілізація мотиви економічного порядку.
Фільософи й філянтропи певно ще довго нарікатимуть на страхіття війни. Але їх можна потішити, показуючи їм, що всесвітній мир, установлений якоюсь маґічною силою, знаменував би безпосередній кінець усякої цивілізації і всякого поступу, наглий поворот до найпримітивнішого варварства.
«Певність мира, — слушно зауважив Воґюе, — викликала

би протягом пів сотні років таку розкладову деправацію й упадок, як жадна війна». — Певно, що війна має свої невигоди з користями, на чиїй стороні перевага?
А тим часом, показуючи нам те, що війни коштували людськість, статистики завше забувають перечислити те, що вони сій людськости принесли. А сеї сторони проблєми не треба легковажити. Серед користий, які приносить війна, зазначимо передовсім: формованнє національної душі. Через війни може лише народитися і скріпнути душа нації, а без сеї душі немислима для народа цивілізація. В разі побіди, війна консолідує національну душу і зміцнює її силу в разі поразки. Кажуть, що єна була катастрофою для Німеччини. Зовсім неслушно, бо без сеї ніби то катастрофи, єдність і могутність німецької імперії дала би на себе ждати довгі віки; коли б ми оцінювали події після їх віддалених наслідків, ми могли би твердити, що Єна була катастрофою для Франції, а не для Німеччини.
Лишаючи на боці сі посередні впливи боротьби рас, можна назвати ще безпосередні, які легко оцінити і яких значіннє кидається в очи. Війни 19 і 20 року привели Европу до стану збройного мира. Які були наслідки сього? Руїна скарбу, кажуть статистики. Піднесеннє характеру народу, могли би відповісти психольоґи сим шановним бюрократам. Без обовязкової військової служби, якому підлягає тепер мужське населеннє Европи, анархізм, соціялізм та інші розкладові чинники новітної цивілізації робили би величезні кроки наперід. Старі реліґійні підвалини, на яких збудована новітня суспільність, запалибися, і ми не мали б нічого, чим їх можна було би замінити. Мілітарний режім був тим учителем, який поволи навчив нас, що то є терпеливість, витревалвість, дух посвяти. Лише він міг боротися з еґоїзмом і змиршавінпєм, яким підпадали народи. Військова повинність, се великий тягар, і нагадує найтяжчі періоди античного невільництва; але без сього тягару стали би европейські суспільности дуже скоро здобичю варваських елєментів, яких в нас подостатком.
Моральний вплив військового режіму на народню вдачу має таке значіннє, що ніколи не є за богато підкреслювати сею Фельдмаршал Мольтке ясно говорить про се в своїх споминах у низше наведенім відривку, над яким варто подумати: «Жадна нація не отримала виховання подібно до того, яке дістається в нас у військовій службі. Кажуть, що нашу побіду 1871 р. завдячуємо ми народньому учителеви. Але саме знаннє не вистає, щоби піднести людину до того морального рівня, коли вона готова віддати своє життя за ідею, задля виконання обовязку, за честь і рідний край, і власне сим і має займатися всяке виховання людини. Не народний учитель, але другий, правдивий вихованець, військовий стан, виграв наші битви, який давав нашим поколінням їх фізичний і моральний гарт, привчав до порядку