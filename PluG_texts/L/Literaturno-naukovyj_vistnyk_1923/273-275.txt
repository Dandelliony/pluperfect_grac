	Взагалі,наколи хтось у майбутньому схоче найти образ теперішних настроїв,то нехай не заходить на »Стерні«.
	Твори, якими засіяно стерні — ледви чи щось зародять у душі нації.
	Р у с а л к а. Журнал виданий під редакцією К. Поліщука, який містить тут і мої поезії, знов про чорнозем та Ісуса, про якого безліч разів співає і його правитель Павлюк.
	На нові шляхи бажає станути у своїх нарисах Евген Яворовський, заслуханий у ляконічний стиль Петра Альтенберґа. Яворовський забуває слова Альтенберґа, який сказав про себе менш більш таке: Я даю в своїх творах екстракт життя, а залишаю все другорядне. Хочу в кількох словах, в однім реченню передати траґедію людського життя.
	Яворовський присвоїв собі стиль Альтенберґа не в його сути, його зверхні прикмети і екстракт ужиття він не вміє доглянути.
	Яворовський схоплює якраз те, що залишив Альтенберґ — себто другорядні прояви життя. Талановитим у своїм роді є В. Островський, якому не можна відмовити обсерваційного, бистрого змісту і ляпідармости стилю. Як етноґрафічний матеріял цікавийнарис Гр. Ганюляка у лемківському діялєкті.
	Вартість оповідань Ф. Дудка ослаблює розтяглість і скучна балакучість, хоч на загал у сього автора часто глибока думка, зрівноваженість і зрілість у формі. Статя К. Лавріновича про сучасну літературу має надно ґазетний характер і не говорить читачеви майже нічого так, як і нариси Антона Нивинського. Зверхній вигляд »Русалки«розхрістаний,убогий.
	Перейдемо до »Веселки«.
	Загальне вражіннє говорить, що редакція докладає всіх зусиль, Щоби журналови надати приличного і за всяку ціну модерного вигляду. Але зміст журнала бідний, безбарвний, блідий, нічим не подібний до барвистої веселки. Вірші Падолиста, М. Осики, Бориса Б., Селеґія, Ельде, се невдалі, Марні копії київських зразків, се якась дивна метелиця слів бездушних, мертвих. Десятки символів, римів повторяються мало не у кождого автора до нестерпности, а постійні проби наблизити поезію до музики доходять до абсурду, без змістової гри слів. Бідність красок і відсутність всякої глибшої думки се основна хиба всіх авторів. Виїмок творять поезії Василя Лімниченка, у творчости якого чується деяка суґґестивнасила, вдумливість і контемплятивність настроїв. Шкода тільки, що сей молодий поет не вміє помирити ідеалу з дійсністю, стати на шлях активного відношення до життя і злетіти на землю із сфери абстракту. Землею не треба гордити, вона також дитина небес, а в нашійкождій хвилі буденщини криється вічність


і Бог. Припадково попали сюди дбайливо і холодно різьблені поезії Б. Гомзина. Олекса Карманюк поповнив непростий гріх і помістив у »Веселці« »траґедію«, в якій героєм є ні менше ні більше, тільки — Максим Свіней. Годі спинятись довше над тою дійсно траґічною по своїй бездарности траґедією. Скажу тільки, що такі твори, се профанація імени великого Ірляндця. Красше, пане Карманюк, не пориватися з мотикою на сонце і вже радше писати про »елєктроіскри« »срібнокрапелисті« »золотосяйва« і инші святощі невеселої Веселки.
	Поезії в прозі Галини Орлівни повні театрального патосу,манєри і поз, але не позбавлені хисту і нестрою. В журналі поміщений уривок драми Ф. Крушинського »Мотря Кочубеівна«, про яку належалоб говорити окремо.
	Критики і рецензії »Веселки« слабкі. Осип Турянський думаючи, що рецензія служить тільки для реклями, не щадить кадила Климови Поліщукови і виносить його висше Винниченка і Коцюбинського, чим пошкодив Поліщукови, а собі видав свідоцтво духового убожества. На що йти на сліпо за Робертом Плєном, який ще більше щедрий в похвалах і Турянського виносить понад усіх ґеніїв світа? Також рецензент Селеґій не в силі відділити зерна від полови і сказати слова правди на адресу Валєріяна Поліщука, який переконаний, що боротися за святі ідеали революції і творити соціялістичне мистецтво се те саме, що довести творчість до рівня безграмотности, цинізму і розперезаного хамства. Революційні маси вже й самі розуміють, що співи В. Поліщука про онанію і розпусту, се ще не пісня майбутнього, а до того рода творчість може бути кормом не для клясових пролєтарів, а хіба для пролєтарів духа! Творчість В. Поліщука се якась »die Freude zu stinken« і рецензент повинен був В. Поліщукови се сказати!
	А вже до крайніх меж безкритичности дійшов А. Коршнівський у »рецензії« »Думи Пралісу« Турянського. Твір, якийне є нічим иншим, як літератерним скандалом, називає сей критик найбільшою цінністю нашого новітнього письменства, євангелієм, яке читається з побожністю. Бідна українська критика!
	Наша З о р я. Виходить у Каліші. Виглядом сей журнал скромніший, поезії слава Богу менше, зміст журнала серіозніший. Із статий замітні спомини Ол. Семма, учасника повстань, доброго обсерватора і знавця духа української армії. Із задоволеннєм читається статя Евтимовича про мілітарну підготовку населення, не без вражіння полишається читач після нарису Живчука »На повстання« і А. Лебединського »На ріках вавилонських«. Незвичайно річева статя Пернерсторфера, положена в журналі, дає змогу читачеви помирити і тісно обєднати соціяльні кличі з національними. Інформації про розвиток подій на


Сході односторонні, як звичайно діється в журналах, видаваних на еміґрації, здалека від рідного ґрунту.
	»П р о м і н ь«. Вже від року виходить сей журналу Чернівцях і він відограє не аби яку ролю в життю нещасної Буковини, притоптаною стопою румунського боярина. Що до поезій, то сей дід у журналі заступлений слабо, поминувши поезії К. Поліщука, у якого бодай мова чиста іне абияка рутина. З мозольним трудом написана повість Ілька Гаврилюка »Наболілі думи« читається з болем у душі, нариси А. Падолиста сумні і понурі, як місяць падолист, між співробітниками видно також імя публіциста Дмитра Геродота. Легко і не без таланту писані поезії в прозі О. Петрійчука і Р. Скаського. Журнал доповнюють інформації про Сх. Галичину.
	Загально взявши в обговорюваних журналах багато пустомельства, полови, а мало зерна. Молоді поети в погоні за ориґінальністю і модернізмом гублять себе, не в силі увільнитисявід впливів і перетопити їх в огні свойого власного натхнення. Відчувається недостача розгону, сили івсього того, що чарує нас у творах велеких індивідуальностий і змушує нас навіть забути про недомагання форми.
	І дивним дивом на десятки молодих письменником ані один не береться писати прозою. Се явище зовсім зрозуміле: проза вимагає всесторонности образування, ширшого горизонту думок, оршєнтації у життєвих конфліктах — словом усього того, чого бракує нашим поетам. Вони волять сферу абстрактного, де можна буяти без думки, без знання — безконтрольного з боку читача.
	Може скаже дехто, що молодим поетам треба багато прощати,що їх творчости і хиб не треба виводити на світло денне. На се я відповім, що поети, які видають свої твори друком, улаштовують авторські рецитаційні вечори для взаїмної реклями, і з серіозними мінами дають реферати один про одного в таборах, написані і ненаписані архитвори афішують у журналах — такі поети стають справжньою пляґою і проклоном сучасности, компромітують справжню твопчість в очах читачів і понижують рівень нашої духовної культури. Український читач що раз частійше ставиться з недовірєм до укр. Книжки і бере до рук тільки чужу, мовляв — шкода часу на читаннє того, щотепер друкується у нас.
	І поглянувши всі журнали по сей бік Збруча, з жалем треба признати, що такий песимістичний погляд на нашу сучасну творчість не безосновний.Хочеться вірити, що серед тих цілихроїв поетів, які обдаровують нас плодами свого духа вибється колись хоч один на вершини справжньої творчости. Але в тім пособлятиме не толєранція бездарного віршоробства, а навпаки критичне відношеннє і безпощадний