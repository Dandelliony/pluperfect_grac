Все гаразд. Жалітися не варто. Час наш —без ілюзій, без прикрас Ось у травні я одержу паспорт, Інститут скінчу. Махну в Донбас. Там, де рудні, річка Серебрянка У бори соснові стелить путь Там співають хлопці „сербіянку", Стигнуть зорі, як жита в степу. Про його шипшинно-дику вроду Пролунав сосюрин свіжий спів. Хлопці з рудень, хлопці із заводів, Нас незайманих спитають слів: „Ми в забоях. Ми ще темні часто. Сила звички — тьми глуха стіна. Розкажіть нам, хлопці, про сучасне. В ньому — зерном нашнімена". „Іноді живем в брудних бараках, Там бувають карти і вино, П'яні сльози і дурацькі драки, Це — старого побуту багно..." „Та ніколи не були останніми Ми — ударники. Ми здобич даємо. Від гнилої пісеньки „страданіє" Нас уже одвадив комсомол. І, одкривши нам заслону буднів, Тут — палаци, книги і кіно. Розкажіть нам, хлопці, про майбутнє, З чим воно заходить в наші рудні, Як сьогодні твориться воно Нашими руками. Нам боротись За вугілля й щастя. Бо сповна Світ свіжіє, і не з крови й поту, За уміння працювати, як Ізотов, Виростають наші імена. Як одльотні хлопці повертають Радість праці у старий Донбас. Це висока радість і врожаєм, Творчістю, вертається до нас. Ви не в завороженому крузі, Ваше слово зеленню встає. Всі віки творили нам ілюзії. Розкажіть тепер про те, що є...