Буржуазія і націоналізм
В 7 — 8 числі „Української Хати“ була уміщена дискутивна стаття д. К. „Класова боротьба і національна солідарність“. Питання, порушене в ній, дуже цікаве, але з тими думками, які підносить в ній автор, трудно погодитись. Я помину ті неточности і суперечности, яких багато в статті, і перекажу коротенько її зміст. Д. К. констатує факт, що у нас нема ще ні буржуазії, ні пролетаріяту, і приходить до висновку, що відсутність діференціації на класи дуже шкодить українському рухові. „Наш український рух тим і слабий такий та млявий, що у нас і досі нема своєї буржуазії", каже автор на ст. 383. Коли б була у нас своя буржуазія, вона б постачала і кошти на школи, лікарні то що, і свідомих освічених робітників на українську ниву... „як би не дивитись на буржуазію, як би вона врешті не експлоатувала народно-пролетарські верстви суспільства, а все таки вона де-що і дає цьому народові“... „Визискуючи пролетарські та селянські верстви і викручуючи з них матеріяльні засоби для свого життя, вона потроху повертає ці самі кошти в народ, роблючи усякі жертви на лікарні, школи і взагалі на освіту“ (382). Отже буржуазія користна народові, і тому треба тільки жадати, щоб як скорше народились .„на нашій не своїй землі“ свої буржуї; та навіть і жадати цього не треба, бо „незалежно од нашої волі буде і українська буржуазія, і український пролетаріят, і т. п.“. Очевидно, коли „незалежно од нашої волі" українське громадянство діференцірується на буржуазію і пролетаріят, то так же незалежно від нас явиться і наслідок цієї діференціації — класова боротьба, в якій буржуазія і пролетаріят стануть один проти одного як вороги. Класова боротьба дуже пошкодить українському рухові, коли ворожі класи не будуть мати ніяких спільних інтересів; значить, треба якось з’єднати те, що не дається з'єднати, зробити так, щоб буржуазія і пролетаріят, — вовк і ягня, жили вкупі і не сварились, принаймні не гостро сварились. Щоб досягти цієї мети, автор робить „скачокъ изъ царства логической необходимости въ царство свободы“ і пропонує прірву між буржуазією і пролетаріятом загатити націоналізмом. „Єдиним засобом на нашу думку, каже автор на ст. 390, солідарізувати різноплеменне та різнокласове суспільство на Вкраїні — є національна українська ідея, пройнявшися якою українське і не
українське суспільство збагатять українську культуру і піднимуть культурний рівень занепавшого українського народу.
Такий в кількох словах зміст вищеназванної статті.
Головна помилка автора, через яку він прийшов до хибних (як побачимо далі) висновків, в тім, що він поплутав буржуазію, клас капіталістів, з буржуазною інтелігенцією, котра, завдяки достатку матеріяльних засобів, скористувалась з добутків науки І штуки і зуміла стати, як то кажуть, нарівні з віком.
Буржуазія, як така, як клас, має одно завданнє — визискувати робітників. Це завданнє безпосередно виходить з того становища, яке займає буржуазія в сучасній капіталістичній громаді. Вона володіє капіталом (краще, матеріяльним добром, яке суть втіленнє того громадського відношення, що зоветься капіталсм) — і тільки це робить її класом. Вимоги буржуазії є вимогами капітала, а ціль капітале відома: minimum зарібної плати і maximum додаткової цінности. По своїй природі капітал, як каже Маркс, є „самозростаюча цінність44, гроші, що приносять ще більше грошей. Такий він і в Росії, і в Англії, і в Германії, і цілому світі. Природа капітала інтернаціональна; такою ж інтернаціональною є й буржуазія, як клас. „Русскій заяць такой же какь и англійскій, и нѣмецкій44, казав Щедрін по народинах російської буржуазії.
Буржуа, як такий, не має ні жалю, ні спочуття, ні якихсь ідеальних завдань, і взагалі — ніяких завдань, крім одного — наживи. Як каже Маркс в імені робітника, „в грошових справах нема місця добротливости44. Звертаючись до капіталіста, робітник каже далі: „Ти можеш бути зразковим громадянином, можеш бути членом в громаді для охорони звірят, можеш, крім того, славитися святостю свого життя, але в тієї істоти, якою ти є відносно мене, нема серця в грудях. Калатаннє, яке там чути, є калатаннє мого власного серця“. Це чудова характеристика буржуазії і разом приклад, як треба класові риси характеру людини відріжняти від загально - людських і національних. Не можна сказати, щоб усі капіталісти, як люде, стояли нижче загального етичного рівня, про те ціла історія капіталізму свідчить, що в визискуванню робітників вони переходили не лише етичні, але физичні норми, коли тільки не натикались на опір з боку робітників. Крівава історія початкового зібрання капіталу, невпинна боротьба робітників за поліпшеннє санітарних умов праці, за скороченне робочого дня то-що аж надто голосно промовляють за те, що на буржуазію, як на клас, можна покладатись тільки там, де ходить о збільшеннє її доходів. Буржуазія перекинеться в яку хочете личину, аби досягти своєї головної мети; вона гостро обстоюватиме й раціоналізм, але знов же таки тільки в тім разі, коли з цього обстоювання буде для неї
якась матеріяльна користь. Буржуазія всіх держав при народинах капіталізму була національною, але через що? Через те, що держава утворювала ринок для її товарів. Російські капіталісти, напр., і досі кричать, що треба підтримувати рідну промисловість, але їми керує при цьому не любов до народу, не пеклуваннє про його потреби, а бажання охоронити собе від конкуренції і дістати від уряду субсідію. Капіталісти знають, що їх вироби і гірші, й дорожчі від закордонних, і тому вимогають від уряду підвищення мита, виправдовуючи свої вимоги народнім добробутом. Так само буржуазія переймається націоналізмом і тоді, коли внутрішні ринки переповнені і відчувається потреба в зовнішніх. Націоналізм властивий буржуазії не як ціль, а як засіб.
Досі ми говорили про буржуазію тільки як про клас. Очевидно, що чиста, коли можна так висловитись, буржуазія є наукова абстракція. Крім типичних класових рис характеру, буржуа має ше й індівідуальні. Як людина, він може сімпатизувати народові, може бути навіть щедрим для нього, але це вже його власна справа. Такі добросердні буржуї, у яких загально людські чуття переважають класові, є винятком; загалом беручи, поміч їх народові нікчемна.
Надаючи буржуазії великої волі в національнім розвою, автор
плутає поняття буржуазії і інтелігенції, яка народжується не завдяки капіталізмові, а не зважаючи на капіталізм. Ідеали буржуазії і інтелігенції, хоч би й буржуазної, цілком протилежні. Ті етичні підвалини, на які опирається інтелігенція, капіталізм не розвиває, а нищить. Це бачимо хоч би на прикладі університетської молоді. Поки вона не подається на	службу капіталові, доти	вона	революційна;	посидить вона рік-два	на службі у капітала — і	увесь	революційний	запал
пропав.
Отже коли б навіть у нас і була буржуазія, то від неї мала б була поміч українському рухові, але річ в тім, що національно-української буржуазії, це	б то буржуазії, наліплюючої на	свої вимоги українську марку, у нас	і бути не може. У нас	капіталіст не має	ніякої
рації прикидуватись українцем, бо його вироби розходяться не по українській території, а по російській. Щоб у нас була своя буржуазія, треба, щоб український люд бойкотував не-українські вироби, а він очевидно цього не зробить; треба, щоб він обстоював інтереси своїх підприємців в зовнішній торговлі, а це ще більше неможливо. Наших капіталістів бере під свою високу руку російський уряд; очевидно, що вони тільки з ним і рахуються, а що там думає про них український нарід — їм про те байдуже.
Навіть в Галичині, де український нарід і національно, і політично більш відокремлений від сусідніх націй, ніж то є в Росії, нема української буржуазії. Єдиний український фабрикант Білинський занепав, кажуть, на грошеві сухоти, хоч він і помогає ріжним українським інституціям, а в українських часописях друкуються заклики купувати тутки тільки з фабрики Білинського. Товарний ринок керується своїми законами, і ні патріотичні чуття, ні докази, що жити паразітом на чужому тілі ганебно, не в силі змінити цих законів.
З д. К. можна погодитись тільки в тім, що нас не обмине процес класової діференціації. У нас буде буржуазія (тільки не „українська“, а „общеруська“), і пролетаріят, але від цього не буде користи українському рухові, як то гадає автор, а хіба тільки шкода.
З розвитком капіталізму на українській території збільшиться вплив міста і фабрики. Фабрика й місто і тепер є найсильнішими джерелами русіфікації, дужчими навіть від москалів і школи, а що ж до-перва буде тоді, коли їх вплив збільшиться! Класова боротьба не так уже щільно в’яжется з національним питанням, щоб про його не можна ' було забути. Класова боротьба несвідомо провадиться в національних формах, але там, де національне питаннє відлучилось від робітничого, їх сполучити трудно. Можливо, що робітники на своєму прапорі побіч звичайного гасла „Восьмигодинний робочий день“, напишуть ще й спеціально українські, але національне гасло буде тут латкою, пришитою білими нитками. Соціяльне становище робітників примушує їх забувати про свою національність, на скільки вона не проявляється інстінктивно, а у нас цьому допоможуть ще й політичні умови нашого життя. З такими нетривкими національними і політичними межами, які є між українцями та великорусами, капіталізм зовсім не рахується. Коли у нас ширше розвинеться промисловість, можна з певністю сказати, що значна частина (а може й більшість) наших робітників буде працювати в Росії, зрозуміло, що в такім разі вони скорше стануть „космополітами“ (властиво „общерусами“), ніж українцями
З розвитком капіталізму збільшиться кількість великорусів на українській території: їх запровадить до нас надія заробітку. Український селянин, який досі чув російську мову тільки в школі та від панів, почує її і на улиці, і скрізь. Тепер вкраїнська мова і звичаї, загалом беручи, висміюються тільки по за межами Вкраїни, тоді вони будуть нищитись в самому серці її. Чого насильно не винищили ще школа й москалі, те природно винищить місто і фабрика.
Але може чи не найбільшою шкодою, яку може принести з собою капіталізм, буде зменьшеннє до minimum'а нашого селянства. Досі село було практичним ґрунтом українства, нагадувало інтелігенції, що український народ ще істнує, українська ідея не плід недужої уяви. Зруйнувати це кубло націоналізму — і українство швидко перейде з життя на шпальти історії. Повертаючи селян в пролетарів та малоземельних, капіталізм вириває грунт з під українства, загрожує повернути увесь український рух в нівець.
Така то благодать Божа для українства отой капіталізм! Наслідків його розвитку не можна уникнути в той спосіб, в який гадає автор, це б то звертаючись до морального чуття буржуїв: такий спосіб вира-хований на рідкі випадки, на винятки з загального правила. Проти живої економичної сили треба поставити силу не моралі, а економичної організації, ака б дала змогу українському селянинові жити у себе дома, а не никати за заробітками десь по російських фабриках, по Сибиру і навіть по Америці. Як визволеннє робітників є ділом самих робітників, так духове і матеріяльне визволеннє українського народу є ділом не буржуазії, а самого народу.
