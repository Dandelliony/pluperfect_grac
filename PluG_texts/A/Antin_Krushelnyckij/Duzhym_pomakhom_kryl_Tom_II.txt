ЧАСТИНА ПЕРША
У невеличкій, привітній кімнатці військового командування в місті Золочеві сидить біля свого столу полковник Топір. Сидить і курить па-піроску. В-одно більш поринає в туман диму.
Кидає очима на стіл, на неполагоджені справи. Не хоче ще починати праці. Оця хвилинка безділля — це найлюбіщий його відпочинок. Він тепер сам, спокійний — ніхто й ніщо його не хвилює. Єдине його заняття — пускати кола диму з уст і дивитися, як вони кружляють, як перетворюються в кількакільканадцять менших колісцят, як розпливаються, в крутіжи димових хвиль.
У тому тумані блукаються його думки, пошматовані. Вольні. Ні за що, ні перед ким, ні навіть перед ним самим нсвідпонідальні.
Він, як-раз, вернувся з обіду й ще немає н його канцелярії тієї слоти, що перевалювалася через неї зранку й яка не нібиром, за годину, може й за хвилинку почнеться тут і тепер, шолудня. Приходитимуть до нього всякі люди з докладами, що зроблено, з порадами, що робити треба, а то й так собі, щоб тільки побалакати з ним, щоб дати знати про себе й почути тепле приємне слово і уст коменданта. Він розуміє людську вдачу й не жаліє тих щирих сліп, що то в девять десятих випадків стають єдиною спонукою або заохотою до завзятущої праці.
Посміхнувся.
Чи тільки для инших людей? А для нього? А дія нього самого?
Два почування починають змагатися н його душі — обидва відбиваються в виразі його лиця: почування приємного задоволення й почуття жалю, болю.
Взяло верх перше, спокійне, лагідне. Він погнане я за ним. Посміхається до приємної картини з учорашнього дня. Крізь його уста пролітають слова задоволення:
 — А таки приїхали! Не змогли витримати! Приїхали, щоб подивитися. Мусіли хвалити! ге, ге! Бо й хіба ж? Могли ж не захоплюватися усим, що бачили?
Задивляється у цю веселу картину. Бачить себе, як то він дає обшир-не звідомлення із своєї праці за короткий час одного тижня, від першого листопада, делегатам Національної Ради, що приїхали до нього зі Львова. Віддає їм почести, як своїй старшині. Показує їм усе, возить їх по місті, пояснює доцільність важніщих своїх розпорядків.
Їздили до сусідніх сел. По дорозі зустрічали хмару мандрівного військового люду. Як саранча обсілі чорні постаті шляхи, поля, села. Він оповідав своїм гостям, що тут діялося в перших днях, що діється день у день. Як спокійно переведено переворот. Як він ухопив керму всього життя в руки й як дає собі раду з тою мандрівкою народів, що провалюється через повіт.
Як-раз натрапили в однім селі на залізничій станції на сильний крісовий і скорострільний вогонь. Посміхається на саму згадку, яке то стрівоження проявилося на лицях його товаришів-Львовян. Були певні, що це вже польський бунт, повстання. Він заспокоював їх:
«Ні, ні, це тільки обеззброювання Мадярів!»
«Невже ж?»
«Зовсім певно!»
«І ви тут часто переводите такі операції?»
«Що-хвилинки...»
Не вірили йому. А, може, й не призадумувалися над його словами. Стрівожені — хоч він їх заспокоював. Виявляли непевність, як скінчиться перестрілка з Мадярами. Він сміявся вже в голос. Звертав за кожним разом їх увагу на те, хто стріляє — свої, чи Мадяре...
Висловлювали бажання, щоб уже раз хутчій скінчилося...
«Як? Пани зі Львова? Зпід куль — і денервуєтеся?»
«Хотілося б уже раз десь знайти закуток тихий, спокійний...»
А бій ішов далі. Довго.. Завзято... Врешті все втихло. Тоді він зміг переконати своїх гостей, що можуть наблизитися безпечно до залізничого двірця. Коли пригнали туди на авті, вже було по всьому. Молодий поручник з малим гуртком своїх стрільців перебірав останні кріси й складав їх до возу тягарового потягу, що мав відвезти військове добро до Золочева.
Та ось, коли вони так роздивлялися по довгій валці залізничих возів, счиняється коло останніх возів потягу гамірлива суперечка. Ще не зміркували, що там таке чиниться, як чують команду поручника, щоб скоростріли готовилися до стрілів. Члени Національної Ради денервуються. Засипають його питаннями:
«До чого це? Чого дратувати людей? Можуть же ж кинутися!»
«Вони? В чужій землі?... Ні...»
Але відповіди на їх запити, що це таке, спершу дати не всилі. І тільки, коли переводить уважно очі сюди-туди по валці — здогадується всього. На одному з останніх возів стоять гармати. Здається ізза них ведеться спір.
Виявляється, що Мадяре спершу взагалі не хочуть віддати гармат. Потім, коли вже бачать, що вони обеззброєні, змагаються проти того, щоб відчіиати од їх палки віз із гарматами. Воза вони не дадуть!.. Ставлять справу гостро. Потім спускають потрохи із своїх жадань. Врешті вже тільки торгуються. Вкінці мусять на все згодитися. Поручник іде їм тепер назустріч. Замісць відкритого возу, на якім везено гармати, каже дочіпити до їх валки критий товаровий віз.
4
Тепер уже втихає гамір. Але ще не зовсім прошуміла хуртовина. Ще тут і там блискають зловіщі огні з очей, падають вибухи незрозумілих прокльонів у мадярській мові.
Аж ось від села заторохтіли вози. Перед станцію заїздять дві похідні кухні, перекочовуються до потягу.
Счиняється радісний гамір. Чути оклики: ЕЦеп! ЕЦеп икгаіпа!... Оживлюються бліді, закостенілі лиця жовн ярів. З одного воза за другим вискакують продроглі від нічного морозу, від ранішнього холоду люди, стають у військовому ладі. Хлестають гарячої юшки. Хвалять собі. Переморгуються на радощах з тими, що ще своєї черги дожидаються. Іще раз: ЕЦеп! — відходять, вскакують знову до свого возу. На їх місце підходять инші.
Полковник Толір пояснює з радісною усмішкою членам Національної Ради, як то він прийшов на щасливу думку рятування місцевого населення від грабунків виголоднілої юрби війська, що переходить з України на Мадярщину, від замореної голодом такої ж юрби полонених, що вертаються з таборів з Мадярщини на Україну. Улаштував при допомозі українського жіноцтва в Золочеві переходову рухому харчеву станицю, яка обслуговує польовими кухнями ріжні транспорту тримаючи їх віддалік од міста. Як на стадіях у Золочеві, у Красному зорганізував теж такі харчівні. Як узагалі робить усе, що в його силі, щоб злагодити завзяття, злість, гнів — кочуючої юрби. Як після першої неприємної операції — обеззброювання і сполученого з цим вибуху пристрастей, він потім гарячою стриною лагодить, заспокоює озвірення схвильованих людей...
Посміхається сам до себе. Бачив, яка це велика несподіванка була для львівських гостей — ця організаційна йот праця. Як вони дякували йому! Який подив висловлювали... Потім мочали малювати грізне становище у Львові. Потім, неждано, ні звідси ні звідти, запросили його, щоб перебрав у свої руки гідність і уряд головного військового команданта у Львові
На саму згадку цього їх предложения полконник Топір схмарив своє чоло.
Намагався спершу не виявляти їм, яке це вражіння зробило на нього. Казав покірливо, що це не на його сили. На спою заяву почув ще раз похвали для своєї праці — тепер уже в пересадних висловах. Небагато ж є в них дійсних «активних» старшим. Не багато таких ділових боєвиків, керовників і адміністраторів.
Тепер він уже не міг запанувати над ображеними гордощами.
Запізно! — мовить. — Коли приготовлявся переворот у Львові, то всі знали, що він є в Золочеві. Знали, що за ним піде ввесь полк. Коли тоді забули про нього, то й сьогодня нехай уже так буде, як є. Тепер він не багато поможе у Львові. Тепер там треба війська! Багато війська! А не вождя — без війська! Він там не поможе сам. А тут він потрібний і для повіту і для організування нових боєвих відділів для Львова.
5
Говорив з нього біль ображеної людини. Він же ж справді один з тих не багатьох активних військових старшин. І коли прийшло до діла, він остався в тіни. Бодай хоч трохи злагодило його біль оце почесне предложения. Але він відчував, що приходить не впору. Запізно і для його особи і для самої справи.
Просили його. Заявляли, що дістане наказ зі Львова. Він обстоював далі свою думку.
Врешті сьогодня вранці зявляється курієр зі Львова й жадає — нової допомоги в людях. Ото ж не його їм треба — людей! А вчора — от-от і був би їм повірив!... Здавив щеміння в своєму серці й пішов наладжувати невеличкий транспорт — вісімдесят стрільців. Приготовлю-вав висилку гармат до Львова.
А в серці в нього змагалися два почування: радощів і болю. Радощів, що він трохи не сам один приходить загроженій столиці з допомогою. І болю — що він, як був за старої Австрії членом менше вартної нації, так і тепер невідомий нікому, не звязаний з верхами, остається в тіни. Душа його болем обкипала...
Коли він так заглиблювався у свої думи, почув, що спинилося перед командою авто. Не звертав на нього уваги. Без сумніву прийде хтось за хвилинку до його канцелярії.
Що принесе йому? Цікаво... Приємну звістку, чи трівожну? Розважував, що промовляє за відрадними подіями?... Не всилі був уявити собі. Але й жахливих не ждав. Що правда, все, що діялося довкола них, загрожувало в кожній хвилині коли не катастрофою, то великими труднощами. Вони ж на шляху повоєнної мандрівки народів. А ну ж наскочить більший транспорт, з яким не зможуть упоратися? А мають десь на Україні бурлакувати й польські легіонери — Галєрівці. В-одно чутки про це доходять... А ну ж прірвуться великою силою, вдарять їм у плечі?...
Здрігнувся. Чого ж такі думки його хвилюють? Ніколи йому це до голови не приходило. Чого ж тепер?... Не міг усидіти на місці. Встав, підійшов до вікна. Бачить авто, на ньому шофера. Бачить, як юрба людей його обступає, розпитується. Шофер їм щось оповідає. Топір намагається вловити окремі слова тієї гамірливої розмови, звязати їх. Та ось відчиняються двері. Входить висока худа постать.
Знайомляться... Член Національної Ради зі Львова. З наказом, щоб полковник Топір обняв команду над військовими силами у Львові.
Лице полковника Топора заплило кровю. Приємне почування підплило йому до серця. Дуже розкішне. Є врешті те, що повинно було дістатися йому в паю від першої хвилини. Є... є... Але він запанував над своїм радісним хвилюванням. Випростався. Сам присадкуватий, грубий, стояв у діловій слухняній поставі перед худощавим струнким членом-делєгатом Національної Ради. Мовить:
 — Я карний старшина української армії. Наказ Національної Ради — для мене святий. Я мушу скоритися йому. Але волів би остатися на своєму становищі тут, більш у тіни. Там же ж є командант...
6
Член Національної Ради починає пояснювати недбайливо, з легковаженням, що теперішній командант дуже безоглядна людина. Груба... Груба й безоглядна... Робить усе на свою руку. Перемінив місто у військовий обоз. Стрілянина, гамір, крики, терор у місті. Це годі так! Це не культурно!... То можна було ще за Австрії... Та й у добавку виявляється розходження між ним і військовою радою... Він хотів би тримати керму в своїх руках без огляду на инших старшин, людей з високою академічною освітою, без огляду на Національну Раду. Це не підходить до теперішніх, змінених обставин.
Топір слухає того всього й уже жалкує, що .дав свою згоду, щоб перейти до Львова. Відразу уявляє собі великі труднощі в праці при вмішуванні посторонніх чинників. Але сказав слово — пропало. Хоч би довелось каятися — пропало. Навіть не висловлює своїх сумнівів, не розводить свого погляду на спосіб ведення війни. До чого? Почув же ж ясно, чого хочуть од нього. І що йому поможе заявлятися тепер, коли ще не знає ближчих умовин праці.
Починає передавати команду тимчасовому своєму заступникові. Прощається. За дві годині він уже в дорозі до Львова.
Доїздили до столиці. Вїхали на Личаківську вулицю. Посувалися помалу, обережно. Зза кожного рога вулиці вискакували свої стійки й спиняли їх. Крісові й скорострільні гомони, що їх чули вже здалеку, доїздячи до Львова, тепер лунали в-одно сильніше, Тут і там падали постріли до їх авта. Видно, львівське шумовиння починало гуляти під заслоною ночи.
Уже спинилися в мурах камяниці коло намісництва. Розмова не клеїлася. Розбивали її гомони, що залітали з міста — нервова нічна стрілянина. Тим більш це все було неприємне, що годі було зміркувати, хто стріляє, звідки стріляє, в якому місці йде атака. Топір не визнавався в становищі. Не міг зрозуміти значіння цих пострілів і то в такій недалекій віддалі. Сидів схвильований у заперті мурів камяниці.
Коли вже врешті полягали спати й, здавалося, поснули, він схоплюється на рівні ноги. Вискакує з ліжка, стоїть прикований до землі, стрівожений прислухається до вуличного гамору. Має вражіння, що чує крики, зойки, які змішуються з безупинними пострілами.
Що це? Чи ж би боротьба вже таки коло них? Як він міг згодитися їхати під ніч і спинятися у Львові, не знаючи розміщення боєвих сил! Ще чого доброго попадеться у ворожі руки й буде по всьому.
Коли такі думки шибали йому по голові, здається йому, що чує виразно, зовсім певно гуркіт обозної валки. Чи ж би справді вже втеча зі Львова? Казали ж йому, що становище дуже скрутне... От, тобі й на!
Наближається в нервовому тремтінні до вікна. Хвилинку призадумується, що робити. Боїться, щоб його постать у білому не звернула на себе уваги з вулиці. Щоб не привітала його крісова куля... Ні. Темно. Ніхто його не помітить... А гуркотіння обозної валки не вгаває...
7
Здобувається на рішучість. Відчиняє вікно, визирає на вулицю... Пусто. Тихо. Нікого нема. Не видно ніякого руху... Тільки крісові сальви бють у віддаль Гаркотять скоростріли. Гавкають бомбомети. Чує, як тріщать ручні гранати. Але далеко. Все те далеко від них... Іде десь завзятий бій. Але наступ наших або відбивання ворожого наступу. Від міського парку аж до Замарстинова — на всьому франті йде завзяте змагання.
Дивиться на годинник — друга по півночі Га — нехай їм бог помагає!... Стоїть іще хвилинку біля вікна. Коли впевняється, що тут нема ніякої небезпеки, відходить од вікна, спиняється ще серед кімнати. Потім лягає до ліжка. А в ухах його торохтять зловіщі постріли.
Значиться, здорова музика. Він уже відвик од неї. Вона вже тільки спомином осталася в його голові ще з часів початку війни. Потім довга тиша. Нудна, скучна. В московському полоні. Потім оживлення, рух, праця. Де-коли перестрілювання крісами. Але все те таке тихе, безкровне, спокійне — там на провінції. Аж ось він знову в огні. І то в такому завзятому, жорстокому. Він, головний командант, сидить у заперті мурів камяниці, мусить тремтіти від диких пострілів у віддалі не більш, як тисячі кроків. А може й того ні!
Лежить на ліжку. Тремтить від холоду. Тремтить від схвилювання.
Числить гучніщі вибухи воєнного знаряддя. Числить хвилини, що так йому помалу минають. Чує на бернардинській вежі удар годинника. Пів до Третьої... Три чверти.... Третя...
Думки сплітаються з пострілами на боєвій лініє Одні наводять йому на память спокій, тишу минулих днів... Він заслухається в них. Жаліє, що вже минулися... Налітають на голову нові. Що вказують йому його завдання. Що усвідомлюють йому все, чого ждуть од нього Львовяне. Хотів би й за ними погнатися — не може. Все те, що тут жде його, таке туманне, таке неясне.
Знає одно: війська немає. Становище дуже важке. А ще й руки звязані. Не може уявити собі своєї сили, своєї міці. Чи зможе він виробити собі певний плян праці? Чи зможе його вільно виконувати?...
Не зауважив того, як продзвонював раз за разом годинник на вежі. І тільки удари четвертої години вбилися йому в память...
Коли так лежить далі з розплющеними очима, чує, що втихають постріли на фронті. Заспокоюється уже там, де кипіла боротьба... Тепер за те в-одно виразніще доходять до його свідомости пошарпані крісові постріли на сусідніх вуличках. Неначе б оклики: чуйно!... А там десь ліворуч торохтить самітній скоростріл. Обстрілює вулицю...
Т а-та-та-та-та-та...
Втомлений їздою, новими вражіннями, хвилюванням нічної трівоги полковник Топір попадає в нервовий сон. Як зпід землі залітають до його мізку глухі, одностайні гомони: Та-та-та-та-та...
Була девята година вранці.
Сиділи в великій залі Банку — полковник Топір, члени уряду,
визначніші члени Національної Ради. Всі перетомлені, бліді на лицях, стрівожені в доглядах очей.
 — 	Пане полковнику! — звертається до Топора президент Державного Секретаріяту. — Віддаємо в ваші руки свою долю. Маєте нам здобути захоплену Поляками частину Львова — за всяку ціну.
 — 	Значиться, маю завоювати увесь Львів?
Президент хитнув безпомічно руками.
 — 	Сами бачите! Робіть, як знаєте. Радьте собі, як можете — Львів мусимо задержати в руках. За всяку ціну.
Полковник Топір дивиться на членів уряду, що теж те саме говорили до нього очима, й не знає, як розуміти те, «за всяку ціну!»... Згадує вчорашню розмову про терор теперішнього команданта й відразу робить у своїй душі поправку до того «за всяку ціну». Доповідає собі в думках: «Тільки без терору!...» Без військового терору... Викривив лице до насміху. Хотів висловити в голос свою думку й уже відразу спротивитися накидуванню йому яких небудь обмежень. Але поки-що не виповів своїх сумнівів. Ніхто ж із них про це сьогодня не згадує й він теж іще не знає, який це був «терор».
Питається, які сили, як іде фронт?... Ніхто йому сказати не може.
 — 	Фронт?... Фронт?...
В очах присутніх виявляється здивування від такого питання. Щось таке говорять... Фронт — у Львові? Який же ж це фронт? Який може бути фронт у Львові?
У їх уяві — з великої війни — фронт... це десь далеко, в полях, в окопах... Але тут — у Львові... в столиці... Кілька кроків од них, од уряду — фронт?...* Вони на фронті? За ввесь час світової війни трималися далеко від фронту, сиділи безпечно за фронтом, у запіллі, або у Відні, а тепер попалися на фронт?
Майже ніхто з них не всилі усвідомити собі значіння слів полковника Топора — хіба тільки Вітовський, що посміхаються насмішливо при цій розмові.
 — 	Мусите нас, пане полковнику, увільнити від фронту! — заявляє рішучо секретар внутрішніх справ пан Довгий. Ним треба затишного терену до спокійної внутрішньої праці. Зліквідувати мусите фронт, коли він є, відкинути!...
 — 	Побачимо... Але я хотів би зорієнтуватися.
Відсилають його до штабу. Дають йому іменування на «начального вожда», висловлюють великі надії на успіх його праці.
Полковник Топір декрет приймає. При тому заявляє, що не може брати ніякої відповідальности за долю столиці, поки не познайомиться з усим становищем.
їдуть до штабу команди війська до Народнього Дому — новий командант у товаристві державного секретаря Вітовського.
 — 	Яке становище? — питається полковник Топір.
 — 	Хаос і більш нічого! — відповідає йому дотеперішній командант. — Бої йдуть без перерви. Як пробігає фронт — годі сказати, бо
це зміняється кожної хвилини. Вночі Ляхи демонстрували на Замарсти-нові та йшли в наступ на відтинку казарм Фердинанда. Наші важко відбивалися, вистріляли всі набої, все ж таки відбилися. Тепер починається бій коло різні, коло сойму в міському городі. Як виглядатиме фронт за годину — не знаю. Ніхто знати не може. Становище дуже важке й поважне. Чи буде змога поправити — дуже непевно.
Привітання нового, прощання дотеперішньою команданта.
Підходять до полковника Топора всякі люди. Знайомляться. Він не може відразу визнатися, хто тут яку ролю грає. Зустрічає знайомих, але й попадаються йому на очі зовсім нові лиця. Нічого дивного! — думає.
Вітається з молодим сотником.
 — 	---? Втікач? — посміхається. — Ну, й зрадливе ж у вас, пане сотнику, назвище. Ви штабовий старшина?
---! — відповідає збентежений сотник.
 — 	З котрого відтинка?
 — 	Я поки-що ще на відпустці.
 — 	Ранені?
 — 	Ні Але від чотирнадцятого року це моя перша більша відпустка.
 — 	Не розумію вас, пане сотнику.
 — 	Я маю відпустку ще з австрійського війська.
 — 	Як ви називаєтеся?... Ага... Ви сотник української армії?
 — 	Так.
 — 	Пане сотнику! — мовить схвильованим голосом Вітовський. — Де ви робили службу в українській армії?
 — 	Я ще не зголосився до служби!
 — 	Як? Ви ще не зголосилися до служби в нашій армії? І ви поважуєтеся приходити сюди? До штабу? І в очі нам це сказати?
 — 	Вибачайте, пане товаришу. Ви розумієте, що значить фронтова служба, й що значить відпустка після пяти років фронтової служби! Я дістав добре заслужену відпустку і думаю, що маю право покористуватися нею. За тиждень кінчиться моя відпустка. Тоді нарокую.
Говорив це, певен себе, з глибоким переконанням про вартість своєї особи. Знав, чим побивати такого Січового Стрільця, що то засланявся службою в легіоні перед Сербією, перед Альбанією, перед Італією. .
Відчуй неважливий тон його мови Вітовський. Зараз при перших його слова\ спалахнув. Хотів перебити. Але запанував над своїм схвилюванням. Виждав, поки не почує всього.
Помалу, твердо, відважуючи кожне слово, промовив тепер Вітовський:
 — 	Перш усього, пане, я вам не товариш!
І немов побоюючися, щоб його хибно не зрозуміли, докинув:
 — 	Зі зрадниками я ніколи не товаришував і не буду!
 — 	Пане полковнику! Я військовий старшина! — спалахнув за-дирливо-грізно сотник Втікач.
10
 — 	Від цеї хвилі ви не є старшина! Від цеї хвилі ви дезертир! Уже від першого листопада ви дезертир!
 — 	Пане державний секретарю! — крикнув сотник в одчаї, почуваючи, як провалюється під його ногами земля.
 — 	Дижурний! Двох стрільців! Відпровадити цього дезертира під багнетами до казарми на Куркову вулицю.
 — 	Пане державний секретарю! Це неможливе! Я свої груди наставляв чотирі роки! Врешті дістав відпустку. Я не дезертир. Я хоробрий офіцир! Пане державний секретарю...
Говорив майже крізь сльози.
 — 	Розмова скінчена! — урвав рішучо Вітовський.
А до стрільців:
 — 	Взяти!...
Коли затихли кроки й крики увязненого старшини, Вітовський почав хвилюватися:
 — 	Десять днів у боях! Десять днів люди без відпочинку, без віддиху, а ця зволоч — на відпустці! Ця зволоч жде, щоб ми збудували для неї державу, тоді він або по наживу простягне руку, або по становище міністра!... Зволоч! Зволоч! — вибухав.
 — 	Але що він тут робить? У штабі?... — питається Топір. Панове, вибачайте... чи мені так здається, чи нас тут справді менше стало?
Дивляться по кімнаті. Один на одного.
 — 	Ні, ми тут усі, що належимо до штабу! — мовить шеф штабу.
 — 	Але як я прийшов, було нас тут втрое більше.
 — 	То приходять ріжні старшини по інформації.
 — 	Так, як цей сотник?...
Тепер уже й штабовцям стає ясно. Нагадують собі, хто тут був. Знають же ж кожного з них. Починають розпитуватися одні в одних про цього, про того, що тут були. Питаються, де нони на службі. Виявляється, що ніхто не знає, яку вони роботу роблять...
 — 	На відпустці... — посміхається Топір. — Панове. Треба буде з цими відпустками зробити лад. Прошу післати сьогодня по всіх реставраціях, каварнях, по всіх публичних льокалях підстаршинських курієрів, щоб візвали панів відпустковців до служби. Не поможе — завтра пішлемо старшинські стежі, щоб їх усіх виарештували. А сюди, до штабу прошу нікого не впускати. Я дуже дивуюся... Ну, але про це пізніще. Тепер поїдемо на фронт.
Прощається зі всіми загально. Виходить. З ним їде Вітовський на терен боїв.
Зустрічаються їм на кожному відтинку фронту, на кожному кроці зморені постаті, з чорними, перетомленими лицями, з виглядом майже озвірілим. Але як тільки починають входити з ними в розмову, розжеврюються у цих людей очі, з грудей падають вибухи завзяття, самовпевнення, що мусять вирвати ворогові перемогу з рук. Така завзята жадоба змагання рветься з душі стрільців, такою помстою горять їх
серця, що забувається прохання старшин: «Годинку відпочинку для людей! На одну днину звільнити цих перетомлених з позиції, на якій стоять від першої хвилини».
Топір запитує про резерви.
Немає ніяких.
Запитує, чи їх ніхто не зміняє?
Досі не мали ні пів днини віддиху. Стоять на становищах, як коли хто на них попадається. Не сплять, не відпочивають. Не їдять, не миються. Стоять в огні боїв цілими днями, цілими ночами.
Ніяких резерв немає?
Ніяких. Даремні всі благання про зміну.
Полковник Топір починає давати вказівки, як закріплювати фронт. Каже ставити барикади. Частину людей тримати на становищах, частину відводити до камяниць, як тимчасові «резерви» кожного відтинка. Дивується, що немає ще скрізь телефонічної сполуки.
Кому то було думати про це, як вони не знали, чи вдержаться на своєму становищі в найближчу годину. Коли було це переводити, як на віддих у них не ставало часу. Послугувалися курісрською сполукою.
Ще поки командант залишав котрий відтинок фронту, вже починалася там праця коло закріплювання того відтинка. Приспособлювано вікна, двері, брами, дахи для оборони. Запирано поперечні вулиці барикадами, посилано по дроти. Скріплювано такі оборонні місця скорострілами. Кидалися до праці всі, всі без розбору, бо давала вона їм вигляди на перемінний відпочинок. Оборону буде вести частина людей, друга буде відпочивати.
А там уже розсилають посильних за набоями, за мінометами, за скорострілами для скріплювання оборонних становищ.
Помалу починається праця над схопленням відрухового пориву, зверненням його в русло боєвої оборонної лінії.
Прийшла нова, свіжа людина й відразу добачила те, чого не могли добачувати розшарпувані подіями дня, втомлені люди. До чого в них ні часу, ні сили не ставало. Бо ж вони мали стільки завдань на голові! Бони займали Львів. Вони обеззброювали чужі військові сили. Вони стояли від першого дня в огні боротьби з польським населенням. Рухливої, неозначеної, непевної. Не могли ніколи знати, звідки заскочить їх воріт. Мусіли натугою всіх сил стояти напоготові, щоб відбивати напад з усіх сторін: зпереду, зправа, зліва. Ба — а де ж певність, що позаду них не вирине боєвий ворожий відділ? Де ж забезпека, що каминиці, в яких вони сидять, або коло яких борються, не вибухнуть взривом? Що не спалахне вогонь у самій середині їх рядів? Що ворог не випаде, не розділить їх, не змете їх з лиця землі?
Кидалися в одчаї, як табун степових коней, коли обскочить його з усіх боків зграя вовків. Куди б не пустилися летіти — блискають до них ворожі сліпи. З усіх боків визіплюється до них жах смерти...
12
А тепер вони вже почали збиватися в гурт. Оборонний... Починали забезпечуватися від ворога. Відбивати його.-.
Нова людина відразу роздивилася в становищі. І зрозуміла одно. Вся боєва сила — увязнена, прикріплена до оборонної боротьби. Враз із цим всі вигляди на перемогу по боці противника. Бо в його руках почин до всього. Він кермує боєвими подіями. Він не тільки тримає свої сили на боєвій лінії — він збірає резерви й може кинути їх, куди захоче.
Ото ж увільнитися від оборонної боротьби, відвязатися від ворога, дістати свободу рухів. Та поки це станеться, поки наспіють справдішні резерви для зачіпного діла, треба звільнювати з ворожих обіймів бодай частину звязаного в боях війська. Треба творити штучним способом резерви.
Резерви! Резерви! Вільні відділи для зачіпної акції! — кричала душа полковника Топора. — Без того не піде. А поки-що хвилинку відпочинку для людей! Для тих перетомлених тіней...
Бодай один день перепочинку!
По двох днях праці, поїздок на фронт, нарад із штабоними старшинами і командантами важніших відтинків, по безупинних телефонічних розмовах та розяснюванні, при допомозі посильних, де стоїть який відділ, полковник Топір міг вияснити врешті Раді державних секретарів подрібно воєнне становище у Львові.
Було це дванадцятого листопада. Після десятої години сиділи вже всі державні секретарі в залі засідань н будинку «Дністра» і слухали з запертими віддихами присуду /їли долі Львова.
Полковник Топір почав оповідати докладно, що бачив на власні очі. Його слова малювали таку невідрадну картину, що в-одно глибокі зітхання перелітали крізь залю. І тільки тоді, як він приступив до засовування того, що з його доручення робиться для унсрухомЛення боевого фронту, почали лекше віддихати панове держанні мужі. Блиски надії появлялися в їх очах.
Далі головний командант означує вулиці й площі, якими йде боєва лінія. Доповнює свої слова означуванням на карті міста Львова.
Центр — більш-менш од костела св. Ганни через сойм, почту, цитаделю, казарми на вулиці Яблонівських аж до гори Яцко.
Становища сильні, майже не до здобуття. Тим більш певні, що ввесь центр опірається на правому крилі об твердиню казарм Фердинанда, на лівому об цитаделю.
В центрі фронту є чотирі відтинки: Відтинок Фердинанда, який іде через комплекс казарм і поперек вулиці Городецької та Янівської. Група сойму — від Городецької вулиці через сойм до вулиці Коперника проти почти. Цитаделя — від Осолінеум між почтою й валом цитаделі, через цитаделю до злуки вулиць Пелчинської, Супінського й Зибликевича. Врешті відтинок Яблонівських казарм — від вулиці Зибликевича, Супінського — поперек через вулицю Яблонівських — до гори Яцка.
13
Праве крило пробігає вулицями Яховича, Бернштайна, Берка, Соняшною і далі через Місіонарську площу здовж залізничого шляху від Замарстинівської до Жовківської вулиці і ще далі північною стороною рівнобіжно з Жовківською вулицею на нову різню.
Ділиться воно на два відтинки: Замарстинівський до залізничого шляху й Підзамче, що обіймає останню, крайню частину фронту.
Це крило досить небезпечне, бо на нього звертаються найсильні-ші атаки. Ворог намагається з усіх сил захопити єдину сполуку зі світом — залізничий двірець Підзамче. Там в-одно йдуть найзавзятіщі бої.
Врешті ліве крило: в звязку з лівим відтинком центру сильно за-ломане на горі Яцка. Проходить воно районом вулиць Зеленої, Торосевича, Кохановського до лісистих горбів Погулянки.
Б ньому є тільки один відтинок Личаківський, між вулицями Зеленою та Личаківською через Личаківський цвинтарь.
Це найслабший рухомий відтинок, що охороняється рухомими стежами кадри девятнадцятого стрілецького полку.
Картина боєвої лінії, якою означено вперше на засіданні Ради державних секретарів справжній фронт, усвідомила присутнім повагу їх становища. І дивним дивом, люди, які перед двома днями жахалися на саму згадку про фронт, тепер починають почувати себе безпечними за оборонним валом фронту.
Тільки тепер нова справа їх хвилює: цей рухомий відтинок!... Почуванням усього гурта дає вислів державний секретар внутрішніх справ пан Довгий. Він питається нервово:
 — 	Що значить «рухомий» відтинок на Личакові?
Топір посміхається й починає спокійно пояснювати:
 — 	Це значить, що нема людей, щоб заняли камяниці, улиці, площі і стали там твердою ногою. Є в цьому районі тільки стежі, які зявляються тут і там і ніби то захищають цю частину так званого фронту. А на ділі там ніякого фронту нема.
 — 	Але ж нам загрожує звідти поважна небезпека! Не можемо допустити до такого легковаження справи!
 — 	Панове! Я змалював вам становище, як воно є. Фронту там нема. Й поки-що не треба його було. Там не було й нема ще боїв. Але не можу затаювати: коли Поляки вдарять на цьому крилі — ми так як би пропали.
 — 	Ну, треба нам більше? Пане команданте! Це ваша річ! Фронт мусите на лівому крилі теж сформувати!
Полковник Топір подивився на промовця, секретара Довгого, як на снос; «начальство». Звик до того, що «начальство» наказує, він виконує. Тільки не міг зрозуміти, чи уявляє собі «начальство», які в них сили. Починає далі говорити:
 — 	Дозволите, панове державні секретарі, що я змалюю вам боєвий склад залоги Львова. Ото ж найбільша наша сила Полк Українських Січових Стрільців — тридцять старшин, сімсот штиків. На жаль ізза
недостачі людей він так розкинений по всяких відтинках, що не має нартости суцільної боєвої одиниці, якою можна б починати важніщі боєві операції. Що більше, його навіть не можемо виділити в окрему рухливу боєву одиницю, доки не дістанемо підкріплень. Одним словом змарнована для нас сила.
 — 	Що? Січові Стрільці ні до чого?... Бачите!...
 — 	Ні, пане державний секретарю! Усусуси неоцінима наша сила!
І як-раз тому розділено їх на всі відтинки. Але там вони, як боєва одиниця, як полк Усусусів, — змарнувалися.
 — 	Що ж лекшого, як знову їх згуртувати й починати ними наступові операції!
 — 	Панове дарують, що чисто оперативні справи полишимо штабові! — посміхається Топір. — А тепер для ясніщого освітлення картини перечислю високому урядові инші наші сили. Ото ж найсильніші по Усусусах частини — це запасний курінь т. зв. кадра денятнадцятого стрілецького полку: вісім старшин, триста штиків. (Розуміється все те, що я кажу, то буде: около — два-три більше, два-три менше.)
І друга: Запасний курінь пятнадцятого пішого полку: вісім старшин, гриста пятьдесят боєвиків. Потім ідуть маршеві формації з Золочева, Струмилової Камінки, Руської Рави й инших: чотирі старшини, чотириста штиків. На число великі, але не зіграні ще частини. Далі маємо ляндштурмові формації ріжних вартових команд: місім старшин, двісті штиків — ще більш розбиті частини — і відділ львівської військової поліції: двох старшин, вісімдесять штиків. Врешті дві окремі півбатерії, разом: трьох старшин, сорок людей і гри гармати. Я жду ще крім цього сьогодня-завтра більшого числа багерій.
Замовк. Спустив на коліна свій записник. Дивиться перед себе.
 — 	Це вже все? — почулися голоси. — Це вже всі наші сили, пане команданте?
- Всі. Разом біля шістьдесят старшин і дві тисячі до двох тисяч дміста штиків. Розуміється, не вчисляючи в те тилових інституцій, як харчевих, технічних, муніційних складів і санітарних відділів.
 — 	Але ж пане полковнику! Ми мали першого листопада більш, ніж половину цього числа людей. Від тоді ж прийшли Українські С ічові Стрільці, охітники, ви сами скільки ж то нам прислали із Золочена. Де ж те все?
Полковник розложив руки.
 — 	Панове! За те, що було й чого нема, я не можу відповідати. Ані ніхто не може відповідати. От і сьогодня пан державний секретар Ві-тонський заарештував сотника-дезертира! А скільки ж їх тут ще ховається? А коли сотники втікають з війська — чому ж би не мали йти додому Мадяре, Румуни, що боролися тиждень на відтинку казарм Фердинанда і врешті сказали собі: досить з нас!
 — 	Пане президенте, прошу о слово! — промовив Вітовський. — Пан командант змалював нам наше становище і згадав про причину такого стану. Не наша річ боротися з дезертирами. Це вже полишім
військовій управі. Я хоті» би тільки даті зовсім докладний перегляд наших сил. Доповнити слова пана команданта, так би сказати, in minus. На фронті ми маємо не більш, як півтори тисячі штиків. Бо тих останніх около шістьсот — це другий фронт: внутрішній. Це ті рухомі стежі, що ходять по місті й забезпечують наш тил від нападів озброєного міського шумовиння. Ото ж на ділі картина боєвого фронту ще сумвіща. Панове! З тисяччюпятьсот людьми ми в наступ піти не можемо! Добре, як би могли успішно відбивати атаки! І то якесь наше щастя, що ворог атакує в-одно центр і праве крило! Але сьогодні завтра він дошукається в нас найслабшої точки: на Личаківському від-тинкові А що тоді?
 — 	Що ж ви на це, панове?
Полковник Тапір мовить:
 — 	Мусимо рятуватися. Але не затаюю, що становище важке. Зробимо все, щоб вибристи з біди. Але маємо ще багато завдань перед собою. Перш усього мусимо звільнити з фронтового увязнення свою найкращу частину — Січових Стрільців. Задля цього треба перевести частинне внутрішнє перегрупування. Комендантом Усусусіщ вже іменовано енергійного сотника Коломийця. Він має шляхом виміни зібрати ввесь полк Січових Стрільців у двох пунктах: на цитаделі й на Підзамчі — на двох найбільш відповідальних відтинках, а в міру, як приходитимуть резерви, зовсім його унезалежнювати від фронтового терену.
 — 	Чому ж не гуртуєте їх на Личакові?
 — 	Панове дарують. Це справа воєнної ради. Я тільки інформую панів про те, що робиться.
Дивилися один на другого. Як перед кількома днями змагалися за те саме з попереднім командантом, так мусіли б починати змагатися знову. Та не допустив їх до слова Топір. Він мовить:
 — 	Становище Львова, кажу ще раз, дуже важке і на випадок більшої активности ворога — критичне. Погіршується воно з одного боку тим, що зпід Перемишля приходять трівожмі чутки. Не знати, що там діється. Але здається немудро. З другого боку ми не маємо майже ніякого звязку з краєм і ця байдужість краю до долі столиці може принести нам катастрофу. Далі: не маємо зовсім резерв і без них не можемо починати ніякої акції. З другого боку немає в нас боєвих старшин і це ослаблює духа нашого війська. Врешті діяльність ворожої артилерії вяже нам свободу руху в нашій частині міста. Щоб дістати певність рухів, треба наступати, посувати далі свій фронт, спинити діяльність ворожої артилерії. Коли цього не зробимо, загрожують нам голодові розрухи. А щоб це перевести, до того треба нам резерв і резерв і резерв!
До слова приходить державний секретар військових справ Вітов-ський:
Становище, як було важке, так і не поправляється. Допомога в людях — єдиний їх рятунок. Він їде сьогодня вже до повітів. Жалко йому, що так пізно, але прикувала його до Львова недуга. Й тепер ще не зовсім здоровий. Але сьогодня вже їде. І бачить одно: що всі мусять їхати! Кожний, хто має де яке слово, яке значіння, повинен поїхати в край. Розуміється військова управа порозсилала вже курієрів на провінцію. Він заповів для себе ряд віч — по два в день у ріжних містах.
 — 	Панове! — кінчить свою мову. — Хто з вас їде, зголошуйтеся в секретарі яті військових справ. Там вам дадуть виказ заповіджених віч. Там для вас через курієрів у ваших повітах віча скликатимуть.
Починається розправа. Кожний промовець заявляє, що Львів мусять вдержати за всяку ціну. Не тільки Львів — треба рятувати Перемишль.
 — 	Не знати, що там діється. Але як би не видержав Перемишль...
 — 	Що ви кажете! Перемишль міг би впасти?
 — 	Не знаю. Є чутки, що він уже впав. Але потвердження чуток ще немає. Все ж таки нам треба з цим числитися. Як би, кажу, впав Перемишль, ми мусіли б забезпечуватися і з цього боку. Я вже вислав невеличкий відділ, щоб висадив мости в Городку, — заявляє командаит. — В найгіршім разі треба б ще боронити Верещиці. А до того треба б сили й сили, війська й війська і війська...
Зголошуються один за одним державні секретарі, хто з них куди Поїде.
Слухаючи їх мови, радить полковник Топір, щоб узагалі ввесь уряд перенісся зі Львова до спокійнішого міста і там починав працю для захисту столиці, для захисту західмього фронту. Щоб з урядом перенесла свою діяльність і Національна Рада до безпечного місця і звідти щоб наладжувала державний апарат, щоб творила на заході воєнний фронт під окремим командуванням. Він сам, коли б зміг Львів тримати в карбах.
 — 	Зі Львова, панове, цеї роботи не виконаєте! кінчить полковник Топір.
На лиці президента Державного Секретаріату ми явилося небувале здивування від цих слів команданта. Аж цвікср здійми* і насаджуючи його знову на ніс, притримував його хвилинку обома руками, щоб бистріще подивитися на полковника Топора...
Як? Щоб переносити уряд зі Львова? Адже ж це викликало б не-чувану паніку, не тільки у Львові, але й на провінції. А вже з політичного боку це таки недопустиме! Ні, ні! Він навіть не дозволить обговорювати цього питання.
Коли вийшов небаром після цього командаит військових сил і з ним Вітовський, державні секретарі обмінювалися своїми спостереженнями. Висловлювали жах від тієї голої правди, яку розкрив перед ними полковник Топір. Але й не затаювали свого незадоволення, що він, замісць думати про те, як боронити столиці, вмішується вже від першої хвилини в такі справи, які тільки їх тикаються.
 — 	І що то ці пани в-одно про переселення уряду зі Львова? Щось вони мусять в тому мати! І перший — Бітовський, і другий і тепер третій... Треба нам більш придивлятися до роботи цих панів...
 — 	Панове! Геніяльна думка! Мусимо вислати до штабу головного командування звязкового старшину, який би нам двічи в день давав звідомлення, що діється на фронті. Це буде довірений Державного Секретаріяту в головній команді,
 — 	Справді геніяльна думка, пане товаришу.
* * *
У штабі несподіванка. Полковник Топір ще не дійшов до своєї канцелярії, як уже дізнався, що приїхав старшина з Перемишля. На жаль, правдиві всі чутки про упадок Перемишля. Ця звістка схвилювала його. Але, як став перед ним перемиський старшина й почав оповідати помалу, спокійно, про події в Перемишлі, вертала незамітно й до Топорової душі рівновага.
Старшина змалював становище до десятого листопада, коли то Перемишль був у руках Українців. Робилося там у місті все так, немов би Перемишль був що найменше під управою мішаної українсько-польської комісії, коли не під польською командою виключно. Ввесь час перемелювано на засіданнях Національної Ради справу українсько-польського перемирря. Виринали на цих нарадах в-одно більш чудні проекти. Наприклад уже розправляли над пляном поділу громад перемиського повіту на громади під українською й під польською управою, залежно від того, в якій громаді ця або та частина населення творить більшість. Полкам ходило головно про захоплення влади в Перемишлі в свої руки й українські провідні патріоти погоджувалися на цю програму.
 — 	Що ви кажете? Це ж неможливе! — крикнув Топір.
 — 	Пане полковнику! Цей проект обговорювалося на засіданні Національної Ради, й тільки рішуча заява відпоручника війська не допустила до ухвалення цієї ганебної постанови.
 — 	Ну, а що ж сталося з муніцією, зброєю, одіжжю, харчами? Цього ж добра було там без ліку! Вивезли все?
 — 	Нічого ми не вивезли.
 — 	Не може бути!
 — 	Нічого не вивезли. Про це говорилося день у день і завсігди виявлялося, що або немає сили до того, або що є чимало важніщих справ. Казали, що годі відтягати військові сили — коли не стає їх, щоб заспокоїти всі потреби стійок і стеж.
Скільки ж вас там було? Панове! Адже ж це був Перемишль! Твердиня!
Старшин було нас коло вісімдесяту але з того найбільше коло тридцять лінійних. А козаків пересічно триста пятьдесят, чотириста...
18
 — 	У нас у Львові немає більш, як вдвоє стільки, старшин. Що ж ви не стигли людей із сел до війська?
 — 	Все в нас було запізно. Запізно подумали про мости, запізно забралися до мобілізації, запізно роздивилися в угодовій роботі політичних провідців. Запізно зрозуміли, що всі розмови з Поляками про иеремирря ведуть до одного кінця: скріпляють польську військову силу й викидають нас день за днем з Перемишля. Тепер ми це вже ясно бачимо. Але вперше розяснилося нам у головах аж тоді, як десятого листопада Поляки доручили нам пів до одинадцятої грізний ультімат, и якому жадали від нас, щоб ми до дванадцятої години зложили зброю гам, звідки її взяли та покинули добровільно польське місто. Коли цьо-ю не зробимо, польська армія примусить нас силою, ще й тяжко по-карає.
 — 	В-одно та сама віроломність, вічно наша добродушність, наївне довірря.
 — 	Були такі, що передбачали це, але хіба ж хто числився з їх голосом? А як сталося те, чого вони побоювалися, було вже запізно рятувати становище. Все звалилося на нас відразу. Розбивай мости — пі тут сили нема! Вивози добро й борони міста. Та тут уже стріляють, ('чинився такий розгардіяш, що ніхто не знав, що робити. І тільки найбільші завзятці ще цілий день змагалися з Ляхами над рікою, то серед мурів міста, в городах.... Чимало наших падало па місці. Инші мусіли відступати перед ворожою силою, У них гармиги, панцирки — у нас тільки кріси й почуття програної, почуття великої невдачі. Бог знає, як це все скінчиться.
 — 	Де ж тепер Ляхи? Ви просто з Перемишля?
Полковник Топір так сильно підпав під вплив спокійного тихого юлосу старшини, що слухав його оповідання про Перемишль, як звістки з того світу. Йно-що останні слова старшини гой сумнів великий, що буде далі, — привели його до притомности. Адже ж він почув потвердження того, що доходило до його відома гільки як непровірена чутка, а як вона його хвилювала! Тепер уже ікає напевно, що Перемишль упав, тепер бачить, що Поляки мають вільну дорогу до Львова й це не може не відбитися на подіях у Львові в найближчому майбутньому.
 — 	Де ж тепер Поляки? — кинув іще раї запит.
Я обходив довкола, — мовить старшина.	знаю напевно, що вже
заняли Мостище. Тепер посуваються під Городок.
 — 	Багато їх?
 — 	Не можу знати. Дорогу прочищує панцирка. Яка сила їде за нею — годі сказати.
 — 	Дякую вам. Залишіться в Народньому Домі. Може будемо потребувати ближчих вияснень.
Починається нарада в штабі. Вже не про Перемишль говориться. Він на разі пропав. Зі Львова неможна його рятувати. Треба тільки вислати курієрів до Самбора, Стрия, щоб робили все можливе для відтяження столиці. За всяку ціну мусять іти в наступ на Перемишль і спиняти рівночасно польський похід здовж залізничого шляху з Перемишля до Львова.
 — 	Чи є там сили до того? — чується сумнів.
 — 	Чи є там сили?... А хто ж то може знати?... Але мусять бути! Це ж не жарти!
Тепер уже починають роздивлятися в наслідках упадку Перемишля для подій у Львові. І ясно їм усім, що Львів тримають у руках доти, поки Поляки не виступлять над міру активно. Єдиний для них рятунок — допомога з краю. Прийде впору — все буде врятовано. Не могли думати, щоб не прийшла.
Це досі так було. Тепер зміняється становище остільки, що Поляки можуть діставати підкріплення з Польщі, через Перемишль. І тут перед ними незаписана карта. Не знають нічого, що діється в Польщі. Не знають, які сили йдуть на завоювання їх краю. Хтось каже, що чей же Антанта не допустить до топтання програми Вільзона. Ця замітка на хвилинку заспокоює хвилювання членів воєнної ради. Але в ту ж мить непримиримі висловлюють свої сумніви. їх може врятувати тільки опертя на власні сили.
Починають, чим далі, числитися з дійсністю. Поляки вже на їх території. Потоптали принціпи, виставлені Вільзоном і Антантою — а саме найважніщий з них: самоозначення народів. Перейшли їх державний кордон, ріку Сян, ідуть на завоювання української землі. Годі відкладати справу, поки хтось не поможе, поки не затвердить їх держави, не означить їм кордонів. Ворог потоптав справедливість, перейшов кордон, вдерся на їхню землю.
Чим далі починає родитися завзяття. Зривається жадоба помсти. І враз із цим почувається біль зприводу безсилля. Вони ж не можуть упоратися з бунтом в одному місті — що ж вони всилі порадити з ворогом, що вдерся в межі краю, держави?
Але чим яркіще стає їм перед очі власне безсилля, тим певніща надія в них родиться, що напад ворожих військ на галицько-українську землю підніме приспаного духа народу, покличе до життя оборонні полки для захисту рідної землі.
 — 	Це буде! Це ще буде! — мовить полковник Топір. — Це може бути!... Але поки-що ми маємо збройний напад на нашу землю. Мусимо заявитися що-до цього. Ми ж є найвища військова влада в краї! Ми відповідаємо за оборону перед збройним нападом...
Не скінчив. В цю хвилину відчинилися двері й до кімнати увійшов мужчина середнього росту, чорний з блискучими очима. Вираз його лиця дуже поважний. Одягнений він в українську шинелю. На голові в нього висока чорна запорозька шапка. Озброєний на запорозький лад.
Стає серед кімнати в військовій гордій поставі.
Полковник Топір підходить до нього. Козак мовить: 
 — 	Отаман Долотенко. З невеликим, але завзятим, відділом прихожу як перший звістун допомоги Великої України своїм рідним братам — Галичанам.
Його слова родять вибух захвату серед штабових старшин. Є врешті те, чого так довго ждали! Є поміч з України!
Отаман Долотенко заявляє, що їх кількасот їхало, але не всім пощастило перейти Збруч. Спинили їх гетьмансько-московські сторожі. Тільки шістьдесят сім козаків встигло продертися. Хоч як їх мало, але всі вони свідомі свого великого завдання допомоги братам у боротьбі з віковічним ворогом.
Говорить це бистро, твердо з великим переконанням.
Ця щира, завзятуща заява ще більш підбадьорює старшин. Знайомляться з отаманом, розпитуються, як там у них на Україні. Полковник Топір вітає отамана як першу ластівку з вільної України, з тої чарівної, казкової України, з тих вольних, широких степів, його очі горять радощами. Забувається вся журба минулої хвилини. Забувається те, що від ранку йде завзятий наступ ворога на казарму Фердинанда. Забувається й те, що Перемишль упав, що ворог заняв Мостище, може й Судову Вишню, йде на Городок, загрожує Львовові. Очі й полковника Топора й усіх старшин звертаються на отамана Долотенка, думки блукаються по розлогих степах України, родять бадьорі, розкішні почування...
Чар цієї картини розбиває тверезий отаман. Вриває балачку й прохає розпорядків для свого відділу, який дожидається його на вулиці.
Тепер уже й полковник Топір і штабові старшини виходять з отаманом Долотенком з канцелярії, персбії вкуть униз сходами, не вриваючи розмови. Спиняються перед Народнім Домом. В їх очі вдаряє весела картина. На перехресті двох вулиць: Вірменської й Театральної, біля Промислового Музею, стоїть нерухомо у півколі відділ козаків, дожидаючися свого отамана. Один в одного одягнені в нові юнацькі однострої, озброєні від стіп до голови. Рушниці, шаблі, пістолі, кинжали, ручні гранати — так і бють в очі. Посеред півкола на асфальтовій вулиці спочивають на залізних кол іспитах два нові, блискучі скоростріли «максими», звернені своїми дулами ни сойм.
Під ревіт гармат, що бють з Високого Замку, й ворожих із площі Юра, під тріскотню скорострілів на відтинку кизирми Фердинанда, вітає полковник Топір короткою промовою завзятців, хоробрих синів степової України, що сами тільки-що вибилися на волю й не забувають своєї посестри галицької України.
його слова спливаються з вигуками Запорожців:
 — 	Слава Галичині!
 — 	Слава Україні! Слава лицарям України! — кричать у захваті Галичане.
 — 	Слава всім землям України!
Обєднюються серця двох розділених рідних земель, падають слона клятьби. Голови свої кластимуть, кров проливатимуть за визволення всіх українських земель, за волю й єдність України!
21
А гармати з Високого Замку на радощах гудуть, гомонить...
Нарада в штабі над спиненням польського походу продовжується серед зовсім змінених настроїв. Приїзд маленького гуртка Запорожців дав галицьким військовим провідцям почуття сили, опертої на величі всього українського народу. В одну мить вони перестали бути жменькою Галичан, що пірвали кайдани австрійського рабства й мусять змагатися з переємником австрійського панування над галицько-українськими народніми масами — польським наїздником. Тепер вони почувають себе синами великої української нації, вольної нації, що одним помахом своїх крил скинула вікові окови, збудувала в одну мить свою рідну вольну державу й тепер простягла руку до своєї галицької посестри, помагає їй закріпити свою волю й обєднатися з серцем української землі в одну, велику, могутню державу.
Що тепер для них усі дотеперішні страхіття, коли вже йдуть їм на допомогу полки з Великої України. А хоч поки-що й не полки, хоч поки-що тілький малий гурток — і він своє зробив. І він вказав їм, що вони не самі, не опущені. Що й за ними стоїть сила. І коли змагатимуться, коли боротимуться до останнього стрільця, знатимуть, що хоч упаде останній з них, не впаде з ним їх справа, не піде з ними до могили їх воля, бо замісць них прийдуть ті, що для них галицька земля так само рідна, що її вони не залишать, не кинуть на поталу ворогові.
Дістали почуття моральної сили, яка для них під цю пору більш, ніж фізична, більш, ніж матеріяльна допомога. Бо свій шматок землі вони мусять визволювати, відстоювати, захищувати своїми силами! Але коли гуртуватимуть ті сили, мусять мати певність, що ці, хоч би й останні сили — це ще не є останній резерв української нації. Коли падатимуть найцінніщі голови — знатимуть, що їх ряди доповнятиме їх посестра своїми синами, за волю рідної землі, за життя рідної нації!
І не тільки були це почування. Ні. Вони перетворювалися в одяг слів. Вони літали по залі нарад у бадьорих, могутніх вибухах і вигуках. А ті райдужні слова почуттям перемоги сповняли серця людей. Минало чимало часу на снованні рожевих мрій про майбутнє, поки якась більш твереза людина не привела їм на память дійсности, поки не звернула їх уваги, що мусять заняти становище до польського збройного нападу на їх землю, до польського мілітарного походу в глибину їх держави.
Так. У межі їх землі вдерся воріг! Вони мусять дати йому відповідь.
Слина відповідь: Вогнем! Мечем!
Немає сили, щоб дати таку відповідь, на яку він заслуговує.
Так... На жаль — так. Поки-що немає в них такої сили. Але відповідь вони мусять дати. Коли не мечем, то вогнем! Коли не ділом відразу то словом! Могутнім, рішучим, твердим словом! Вони ж панами всього краю! Мають у своїх руках застав! Добрий ворожий застав. Мають у своїх руках ряди польського ціннішого громадянства, мають
у своїй силі польське матеріяльне багатство — двори, костели... Зуб за зуб!
Зуб за зуб! Око за око! Коли ворог посуватиметься в глибину їх краю, відповідатимуть за це ворожі цінности, що опинилися в їх руках.
Матеріальні, духові... Все, що в них у руках... Увязнити все визначніще польське громадянство! Загрозити йому мечем! А польські матеріальні цінности: двори, маєтки, костели — вогнем загрозити. Спалити, з землею зрівняти! Ось яку вони можуть дати відповідь ворогові за його похід на завоювання галицької землі!
Кидали слова, півслівця, думки — переганялися в вишукуванні, н видумуванні репресій за цей нахабний ворожий напад. Ніщо їх не задовольняло вповні. Не було засильних слів погроз, якими б хотіли відплатити ворогові.
Питалися де-хто: Що буде, як це не спинить польського походу?
Відповідь падала з усіх сторін — одна: Виконають погрози! Це но забава — тут іде змагання на життя й смерть. Не знищать ворога и коріни — він заплатить їм тими способами, які вони занедбали застосувати. Відповідь була одна: За кожним ворожим ступнем у поході вперед — десяток дворів, десяток костелів, десяток визначних голов! А тоді побачать, хто візьме гору! Заграва пожеж буде тим гаслом, що шіме оборонні полки! Пах крови ворожої підніме зимзяток змагання.
Письменний протест проти польського походу на українську землю, протест проти нарушения суверенности української держави зредаговано у штабі й, як це було в звичаї, відослаио на розгляд Ради державних секретарів. У цьому протесті візвано командування польського війська, щоб не то не важилося посуватися пози Мостище, навпаки ыжадано, щоб воно відтягло свої сили за Сян. Як би це не сталося і як би польська збройна сила посувалася далі на схід, загрожувано репресіями, які перечислювано подрібно.
Коли вже складено письмо й треба було ніс лати йот на затвердження Ради державних секретарів, виявилася у штабі опозиція в цій справі. Головно командант полку Усусусін настоював на тому, щоб нисилати цей протест з поминенням Державного С’екрстаріяту. Це справа чисто військова. Ворог вдерся в межі їх крию. Вони мусять його спинити за всяку ціну. А який це буде спосіб вони його мають придумати, бо вони його виконуватимуть, вони за нього відповідають.
З його висновками погоджувалися більш непримиримі, що то вже від першої хвилини відчували дошкульну вагу вязания рук військовому проводові адміністраційними чинниками. Але головний командант, полковник Топір, заявив, що не хоче відступати в цій так важній справі від принятого звичаю.
Противники вмішування державних секретарів в оперативні справи військового командування заявляли відразу, що Рада державних секретарів скреслить їм усю останню частину, у якій перечисляєтся репресії. Вийде в найліпшому разі безкровний протест.
Полковник Топір висловлював сумнів, що це не тільки чисто оперативна справа і тому передав письменний протест у руки звязкового старшини, щоб той перевів його через Раду державних секретарів.
Коли звязковий відїхав з протестом до Ради, в штабі почалася нарада над приготуванням удару на польські становища. Приходять в-одно звістки, що Поляки використовують польське населення в кількох підміських селах, головно в Сокільниках, для скріплення своєї сили. З Сокільник прийшло сьогодня в ночі більш двох тисяч чоловіків добре озброєних. Ця одна поміч, яку одержали Поляки, дала їм більше боєвих штиків, ніж має вся українська боєва залога Львова. Та крім того вони дістали ще допомогу з Білки. Без сумніву почнеться знову наступ. Вся річ у тому, щоб, поки прийдуть які резерви, перемішати ворожі пляни й хоч одчайдушно, все ж таки кинутися на ворога й коли не перемогти його, то бодай розширити свій фронт та навести замішання у ворожих рядах.
Дуже велике значіння повинна б мати на настрій ворожих відділів поява Запорожців. Це як не розсипле їх зовсім у паніці й не приневолить до повної здачі, звяже на довший час їх рухи. Найважніща річ, щоб перебрати почин до наступу у свої руки. А ще й використати б треба ту обставину, що зявиться на полі боїв новий рід війська.
Отаман Долотенко настоював теж на веденні наступу. Він говорив блискуче, з завзяттям. Ні в кого не було ані тіни сумніву, що наступ мусить вдатися.
Роздивлялися в становищах, розбіралися в розміщенні ворожих сил, обдумували, на котрій частині фронту починати наступ. Погоджувалися всі, щоб ударити на правому крилі, на замарстинівському відтинкові. Успіх цього наступу забезпечував би за ними їх головну життєву артерію — залізницю на Підзамчі. І розкривав перед ними нові принадні надії на здобуття, в звязку з цим успіхом, головної залізничої станції.
Так захопилися рожевими плянами, що ні про що вже инше не говорили, як тільки про те, які очі зробить польське командування, коли дізнається, що не вони, але воно відрізане від світу. Не вони, але воно втратило надію на те, щоб звязатися з Польщею через Перемишль.
Ну, й здобули Перемишль. Ідуть далі. А тут шлях для них запертий...
Ще більш затемнила їм рожевими шклами очі звістка, що приїхала в допомогу коломийська сотня. Привіз її курієр, сотня жде на станції Старе Село наказів.
На Сихів! На Львів! На головний залізничий двірець! У плечі Ляхам! Відразу з двох боків. Отаман Долотенко гулятиме з своїми козаками на Замарстинові, гнатиме банди перед себе в західньому напрямку, до залізничої станції, заганятиме їх у руки коломийської сотні! Ей, як сціплять їх з двох боків наче кліщами! Буде ж то забава!...
24
 — 	Га-га-га!... — регочеться веселий отаман Долотенко, кидаючи-ся всією силою на спинку крісла, яке аж тріщить під ним. — Так їм і треба! Так їм давно треба було зробити!... Ляхам...
 — 	Ми дожидалися цієї хвилі, пане отамане! Ми дожидалися вашого приїзду! Тепер ви є! Тепер ви тут! Наша надія! Тепер нові перспективи перед нами!
 — 	Погуляємо! Здорово погуляємо! Є куди, є й задля чого! До завтра!...
Тррр... Тррр... Тррр... — почав накликати телефон.
 — 	Гальо... Так... Так... Зараз?... Ага...
 — 	Пане команданте! — мовить сотник Коломиєць, задержуючи слухавку в руках. — Просять вас на Раду державних секретарів.
 — 	Зараз?
 — 	Зараз.
 — 	Скажіть, пане товаришу, що приїду за чверть години... Так, панове, завтра починаємо. Сьома вранці — всі на становищах. Подріб-ний плян наступу опрацюємо сполудня.
Уже мав відходити, як спинив його один старшина:
 — 	Пане команданте! «Хлопяча сотня» вже готова до бою.
Полковник Топір засміявся. Приємно вразило його це, що прилипла до невеличкого відділу підростків назва, яку він їм дав: «Хлопяча сотня». То перед трьома днями, коли так дожидалися допомоги, повідомлено його, що прийшла до Львова млршева сотня з Камінки чи з Рави — не памятає. В штабі зраділи. І він не міг затаїти свого задоволення. Маршева сотня в таку пору! Це велика річ. Яке ж було його розчарування, коли вийшов привітати цю «мариіеву» сотню. Девять-десят охітників, зібраних одним підстаршиною, вмашерували до Львова. Але перший погляд на цю сотню вказував, що тут, що найвище, двадцять боєвиків. Все инше хлопці від чотирнадцяти до вісімнадцяти років. Завзятці! Але ж не вишколені, не звичні до боїв. Діти села. Ніколи не були у Львові. Ніколи не були в більшому місті. Тепер мають відразу ставати до бою серед мурів, серед каминиці», у камяницях — коли вони й по сходах ходити не вміють.
«Яка ж це «маршева» сотня! Це ж «хлоняча сотня!» — сказав, сміючися. А в душі подумав собі: „КапопепІ’иІіег!...“
Але хвилинка розмови з цими дітьми навчила його шанувати тверду постанову юнаків: вибороти перемогу або згинути! Дуже хвалив їх іавзяття. Але сказав: «Нехай останеться при нас назва: «хлопяча сотня!» Коли такими сотнями ми здобудемо Львів, тим більша буде для нас і для нас слава!»
Приміщено дітей біля Народнього Дому. Відразу почали вправ-чяги їх у стрілянні з крісів, орудуванні ручними гранатами, пояснювали їм про способи боротьби серед мурів міста й про наступ у вільному полі.
Тепер ця сотня рветься до бою. Га! Нехай іде щасливо пробувати долі.
25
 — 	Берете відповідальність, пане товаришу, що не змарнуються діти?
 — 	За їх завзяття й за боєву їх справність можу взяти всяку відповідальність. За їх долю в боях ніхто відповідальности брати не може.
 — 	Гарно! Завтра підуть під рукою пана отамана Долотенка в наступ. Рука в руку з Запоріжцями! Найбільше відзначення для їх за-взятку!
 — 	Я певен, що вони його оправдають!
 — 	Маю надію.
 — 	Трррррр...
 — 	Вже, вже їду. Прошу їх заспокоїти...
 — 	Гальо... Так... Пан командант уже їде. Так... Уже таки їде! — кричить до телефону сотник Коломиєць.
 — 	А що? Не кажу?... До побачення...
Полковник Топір прийшов до залі нарад державних секретарів і, поки почав вітатися, випростувався своїм звичаєм та віддав німий поклін панам державним секретарям по військовому. Стояв так хвилинку. Ніхто до нього не підходить, ніхто не вітається.
Здивували його погляди Очей членів Ради. Непевні, здивовані, стрівожені... То падали на нього, впивалися в його лице, в його очі, то перескакували від одного до одного ті погляди панів державних секретарів. Хвилина мовчанки, яка запала, коли він прийшов, хвилина очевидного збентеження всієї Ради почала й полковника Топора хвилювати. Він почервонів, дивиться на одного, на другого. Не знає, що з собою робити. Врешті мовить спокійно:
 — 	Я прийшов вислухати наказів високої Ради.
З цими словами звернувся до президента Державного Секретаріяту. Та спокійні, рівні його слова, звичайний голос його мови, замісць заспокоїти членів Ради, ще більш їх збентежив. Президент розплющив широко очі й питається непевним, схвильованим го: лосом:
 — 	Це ви підписували, пане команданте, цей протест?
 — 	Я! — промовив твердо полковник.
 — 	Сьогодня ви його підписали? — дивується ще більше президент.
 — 	Сьогодня, тільки-що, перед двома годинами.
 — 	Як там у вас на фронті? Немає нічого страшного? — питається далі президент.
Полковник Топір подивився то на промовця то на инших членів Ради. Здивувала його ця нагла зміна теми розмови. Стоячи далі, відповідає спокійно:
 — 	Ні. Як було досі. Немає нічого незвичайного.
 — 	А в штабі?
 — 	Я не розумію... Що таке?...
 — 	Не мали ви сьогодня якої неприємиости в штабі, пане полковнику? Якої пригоди?...
26
Полковник Топір вказав мовчки на звязкового старшину. Потім мовить байдуже:
 — 	Пан поручник був сьогодня від ранку в штабі.
Хитнув головою, до краю здивований.
Звязковий поручник посміхався. Він добре розумів цю гру, те здивування і членів Ради від появи полковника Топора і полковника під запитань президента.
Коли він прийшов на Раду з протестом військового командування, буря звіялася в залі. «Топір або впився, або збожеволів!» Не помагали пояснення звязкового, що це не самостійний вчинок команданта, що гака була постанова воєнної ради, що це однозгідний погляд і коман-данта й усього штабу, всіх боєвих старшин, запрошених на нараду. Державні секретарі обстоювали свою думку, що командант збожеволів. Годі видавати себе на ласку й неласку шалених вчинків божевільної людини. А коли не збожеволів, то впився. Також годі допускати, щоб ііяниця вів провід у команді війська. Це ж скандал! Це ж скандал!... Виринали проекти, щоб зараз відобрати команду з рук невідповідальної за свої вчинки людини. Тільки в одному труднощі: кому віддати всю владу в такий непевний час? Мали вже двох січових стрільців комендантами. Перший пішов сам, другого мусіли усунути. Тих скільки днів — мали чисте пекло. Не хотіли вже заходитися з невідповідальним елементом Січових Стрільців. Покликали активного офіцира і австрійської армії. І от, який вислід! От, яке божевілля! Ще гірше! Ще гірше! Кому ж тепер передати команду н руки?
Були безсилі. Не знаходили виходу. Врешті постановили покликати команданта на раду. Не вірили навіть свому знязковому, що командант ані не пяний, ані не збожеволів. Хотіли побачити його на власні очі. Тепер переконалися самі. І стрівожилися.
Від цієї зустрічі становище ні їх, ні полковника Топора не покращало.
 — 	Пане команданте! Ви добре перечитали цей протест? — питається президент.
Полковникові Топорові було цього вже забагато. Він присунув собі крісло й сів. Потім мовить уже трохи схвильованим голосом:
 — 	Я не тільки добре його перечитав, я й помагав його укладати. Роздумував над кожним словом.
 — 	Ви не тільки перечитали, ви помагали укладати це письмо? І ви хочете його вислати?
 — 	Кожна хвилина дорога! Я вже перед годиною повинен був дістати його від панів назад і вислати. Він повинен би був уже бути в руках польського командування!
Президент аж кинувся в кріслі.
 — 	Ви хочете посилати такий протест? Як можна? Як можна? Хто ж бачив кидати такі погрози, які нас тільки на сміх виставляють?
 — 	Я не розумію, пане президенте, в чому тут сміх?
27
 — 	Як же ж не сміх? Хіба ж це не робиться сміху зі себе, коли кидається такі погрози, яких неможна виконати?
 — 	Про це йде? — відітхнув лекше Топір. А потім самовпевнено: — Еее... Я виконати їх можу! Дрібниця!
 — 	Що?... Ви могли б виконати свої погрози? Ви хотіли б виарештувати всіх дідичів, всю польську інтелігенцію? Спалити всі двори, всі костели? Ви можете кидати такі страшні погрози?
 — 	Я не то, що кидаю їх! Панове!... Я їх зовсім спокійно виконаю! Як тільки Ляхи кроком підуть далі поза Мостище!... На це нема ради, панове!
Вражіння його слів було катастрофічне. Його заява переходила всі їх сподівання, переходила все можливе. Панове державні секретарі запевнилися вже, що це не пяниця. Але й не оставалося в них ні найменшого сумніву, що це нормальна людина. Це божевільний. І то мають справу з дивним випадком божевілля. У цього божевільного — вигляд здорової людини. Він говорить, ходить, як звичайна людина — а при тому всьому він таки хворий, він таки божевільний. І тим страшніше для них, що годі знати, коли він що робить, говорить у просвіченому, розясненому стані мізку, і коли знов його вчинки є випливом нападу шалу, божевілля, затемнення розуму.
Та не психіятричне розсліджування було сьогодня їх метою. Для них вистарчало зясування дійсного стану речі. А тепер найважніша справа — протест. Президент Державного Секретаріяту розумів добре погляди очей своїх товаришів, рух цього, того в околиці чола...
Починає спокійно по-батьківськи переконувати, картати головного команданта:
 — 	Пане полковнику. Не годиться вам навіть тут, між нами, в чотирьох стінах кидати такі погрози. Ви ж командант усіх наших військових сил.
 — 	Я панів не розумію. Панове забувають, що це постанова воєнної ради. Панове! Ми ж відповідаємо за цілість нашої держави, за успіхи нашої війни! Прошу не забувати, що Ляхи зломили міжнародне право, вдерлися без виповідження війни в наш край! Прошу не забувати, що вони йдуть на поміч збунтованому Львовові!
Спершу говорив спокійно, потім почав хвилюватися, потім кричав, потім ревів з болю й обурення. Потім уже не памятав себе:
 — 	Панове! Прошу не забувати, що сполука Ляхів у Польщі з Ляхами у Львові — це наша державна смерть! Це наша національна смерть! І вся вина за це впаде не на вас, панове, — на нас! На військо! На мене, як команданта всіх військових сил!
Насилу захопив повітря в схвильовані груди:
 — 	І я розумію свою відповідальність. Вмію боронитися. Панове! Я заявляю вам святково: Як тільки Ляхи підуть кроком на схід поза Мостище, я починаю палити двори! Я починаю переводити найстрашніші репресії... Хоч би й кров полилась...
28
 — 	А що ж Европа на це скаже? — жахнувся президент.
 — 	Европа?... А що ж Европа тепер каже? Ляхам?
 — 	Ми не знаємо! Пане, ми не знаємо! Европа певно їх не погладить по голові. Але нас за ваші вчинки, навіть за ваші погрози Европа викреслить раз на завсігди з ряду культурних націй. Перестанемо бути нацією в Европі.
 — 	Так! Навіть за погрози! Навіть за погрози!... Перестанемо бути нацією на світі! — підхопив із захватом слова свого президента секретар внутрішніх справ. — Перестанемо бути нацією взагалі, пане команданте!
Слухаючи цих вибухів, полковник Топір зовсім заспокоївся. Побачив, що не його тут воля. Не те діятиметься, що він і військова рада постановили. Він тут нічого не всилі порадити. Але й не може залишити слів своїх противників без відповіди.
Мовить холодно, байдуже, як би зовсім не про свою справу:
 — 	А не виконаємо цієї погрози, перестанемо теж бути нацією. Будемо тяглом у ляцькому плузі. Будемо ходити бидлом у ляцькому ярмі... Панове, я тільки військовий командант, але ви — державні секретарі. Я відповідаю тільки за війну, але ви, панове, відповідаєте за державу. Не погоджуєтеся зо мною — я уступаю. Що зробите — буде. Але я вмиваю від цього руки.
 — ' Пане! Пане полковнику! Пане команданте! Европи!... Европа!... Вся Европа дивиться на нас! — скиглить президент. — Мусимо вислати протест! Розуміється! Мусимо вислати протест з приводу нарушения нашої суверенности. І ми це зробимо. Розуміється, що це зробимо! Навіть репресіями загрозимо. Але загально. В рукавичках... Скажемо, що па випадок, як військо посуватиметься далі по нашій території, розумієте? — ми «почнемо переводити репресії*. Це, на мою думку, зовсім вистарчає.
 — 	Ваша воля, панове. А наслідки не дадуть себе довго ждати.
Від раннього ранку гуділи гармати. Били з трьох місць: з Високого Замку обстрілювали ворожі позиції перед центром українського фронту, з Личаківського двірця прочищу вал и шлях девятнадцятому полкові до наступу на Стрийський парк, з Чортіиської Скали били на Замарстинів, на Дім Інвалідів та Гицлівську Гору. Врешті починає гудіти й на цитаделі. Це свіжий транспорт, три гармати, що прийшли вже вранці, — їх відослано туди.
Під заслоною гарматнього вогню починається сильніщий рух на Замарстинові. Відділ отамана Долотенка враз із хлопячою сотнею посувається гусаком по обох боках вулиці вперед, в-одно вперед. Як птахи літають Запорожці попід мури камяниць. Стрілою шугають від камяниці до камяниці — одинцем, один за другим. Щоб тільки гуртом не попадатися під ворожий обстріл. Щоб не ранило їх важке знаряддя, каміння, всяке заліззя, що сиплеться з вікон. Щоб не розбивали їх ручні гранати, що злітають згори, й лускають на камяному брукові
вулиць. Щоб врешті не збавляв їх кипяток, що течіями спливає з поверхів камяниць на хідники.
Як хижі птахи літають козаки, з очима зверненими на всі боки, на все, що їм стає в дорозі, що життю їх загрожує. Вдираються в мури камяниць крізь двері брам, крізь вікна, мостять собі дорогу ручними гранатами.
А де вони вскочать, починається метушня. Стріли, крики, глухі вибухи ручних гранат... Крізь вікна вилітають мертві або тільки ранені тіла ворожих борців. Падають і живі, зовсім здорові Ломлять руки, ноги, лежать на хідниках скрівавлені, поки їх не докосить запорозький скоростріл «Максим». Де-кому пощастить так падати, що може ще піднятися. Починає втікати. Та ось злопотів Максим: та-та-та-та-та... Втікач, пробитий десятком куль, схиляється до землі й уже не підводиться...
Шниряє серед мурів камяниць разом із своїми отаман Долотенко. Що зявиться на вулиці, то проскакує її під ворожим обстрілом і знову пропадає в заперті муру. Завзятий, дикий, одчайдушний. Як і кожний з його запорозького відділу, як і ті юнаки з хлопячої сотні, що йдуть з заплющеними очима на всі найбільші небезпеки — з відкритим серцем для захисту Львова, для саможертви задля України. Ідуть і падають. А поуз них проходять, проскакують инші й навіть їх не замічають. Сліпі, глухі на все. З однією метою в душі: видерти ворогові перемогу з рук. По трупах — вперед, в-одно вперед!
Чим далі посуваються — розділюються. І тільки тут і там влітають Запорожці до камяниці, де вже хлопяча сотня гуляла. Пізнають це по тілах юнаків, що тут і там спливають кровю на коридорі, на долівках кімнат.
Отаман Долотенко влітає до однієї камяниці, де йде завзятий бій. Перше, що впадає йому в очі — це простягнений на помості козак із його відділу. Душа в нього гнівом скипіла. Вривається до кімнати. Двох козаків змагається там у бої. Як грім падає отаман на голови ворожих старшин. Коротка хвилинка — й уже прочищена кімната. Тепер його погляд звертається на столи, вкриті паперами, картами міста Львова. Відразу розжевріли його очі. Чи не штаб польського відтинка? Так, так! Захопили штаб! Заскочили їх так, що не могли втік-ти. Як жалко, що ніхто з штабовців не остався в живих! Та не пора роздумувати. Лишає двох козаків, щоб зібрали папери, щоб їх доставили до Народнього Дому. Сам іде далі.
Чує тут і там крики: «Гайдамаки». Почуває задоволення. Зробили снос. Чим далі наступають, тим менший зустрічають опір. Уже відчувається паніка у ворожих рядах. Тим більше вона їх захоплює, що вже від Клепарова залітає крісовий вогонь. Там має наступати сотня тридцятого полку.
Було вже коло полудня, як обидві наступаючі частини наблизились до себе трохи не рам я об рам я.
Але й боротьба, яка спершу обмежувалася до здобування камяничних твердинь, яка потім перемінилася в парадний похід по вулицях за ворогом, що попав в утечу, що на звістку про «Гайдамаків» залишав свої слабкі становища й шукав у втечі захисту, — тепер уже затягується, Переміняється в вуличну боротьбу з наступаючим знову ворогом, із свіжими ворожими відділами, що йдуть не так у протинаступ, як радше заступають противникові шлях, стають поперек його гону, спиняють розмах. Тут уже не тільки кріси й скоростріли в роботі. Сюди вже підвезено Запорожцям і міномет. Та праця в-одно стає важча, опір противника — чим більш завзятий.
Отаман Долотенко починає роздивлятися в становищі. Ще один помах і вони можуть здобути Гицлівську гору. Ще одно зусилля й вони обєднаються на лівому крилі з наступаючою тридцяткою. Але що далі? Заняли увесь Замарстинів, праве їх крило перейшло вулиці Різницьку й Львівську, ліве крило доходить до Клепарівської. Але це все загрожує великою небезпекою усьому відтинкові. Зрушили спій фронт з місця, з оборонних становищ. Пересунулися великий шмат вперед, але й сами зависли в повітрі. Немає за ними резерв, які закріплювали б нові фронтові становища, які зрушений ними боєвий відтинок переміняли б у постійний, оборонний вал.
Посилає до штабу звідомлення про успіхи сьогодняшнього ранку й прохає про допомогу для закріплення нових становищ.
Звертає його увагу що-раз сильніша діяльність ворожої артилерії. Здогадується, що почнеться ляцький прогинастун. Тим більш для них небезпечний, чим слабше вони тримаються на новому, тільки-що здобутому терені.
І тепер, як єдиний рятунок, виринає, перед ним незахоплене ще пристановище: Гицдівська гора.
Короткі накази. Завзиви до боротьби з останніх сил. Загальний наступ на гору.
Завзяті змагання з ворогом, який тримається зубами кожного шматка землі. Бій на штики, кинжали. Грудьми об груди.
Врешті подаються ворожі ряди. Як би відкликані, як би на завзив. Ще не зміркував отаман Долотенко, що це? Чи відворот, чи підступ? Ще не зважився, що йому робити, як уже починають тріскати ворожі гранати на поле безоглядних змагань, на нові їх становища. Кожний стріл цільний, кожний небезпечний.
Отаман уже бачить, що діється. Дає вже наказ, щоб кинутися в погоню за ворогом, щоб триматися його й так минати ворожий обстріл. Вже сам іде попереду свого відділу... Та ось прискакує гонець:
Сотня тридцятого полку відступає.
Жахлива звістка. Увесь успіх пропаде даремно.
Що? Як?...
Вияснюється причина:
Командант сотні важко ранений.
І ще одна звістка, ще більш грізна: сотня в паніці розсипалась, лишає вільний простір ворогові.
зі
Коли так падають одна за другою чорні вісти, стає вже зовсім очевидне становище. Праве їх крило відступає.
В голові отамана Долотенка, як у кітлі, колотиться від думок. Ще раз прикликає гонця. Розпитує...
Вони чули, як бють гранати на Гицдівську гору. Йшли в обхід гори. Та ось ворог повів шалений протинаступ на них.
Зараз у перших рядах упав командант їх сотні. Стрільці кинулися, як леви, на ворога, рятували раненого команданта. Але як винесено його з поля бою, сотня осталася без проводу, без голови. Почала хитатися.
Чим сильніще напірав ворог, тим скрутніше ставало становище оставлених без проводу стрільців. Ворожі кріси бють і звідси й звідти, з усіх боків — вони не знають, куди звертатися. Врешті починають відступати. Вже не бороняться, вже не захищають своїх становищ, уже тільки дивляться, як би відбитися від ворога. Починає проймати їх жах, кидаються у панічну втечу.
Отаман Долотенко слухає докладу й відразу роздивляється у своєму становищі. Проглянув у мить велику загрозу для себе, для свого відділу, для успіхів усього дня. Тепер тільки одчайдушний вчинок може їх рятувати. Про себе він не дбав. Не тут — то там... однаково!... І за своїх козаків він спокійний. Але не сміє змарнувати великого висліду важких змагань. Не сміє допустити, щоб ворог передерся їм на зади.
Сміливо вперед!... Це єдине може врятувати їх від оточення.
Повертає всю свою силу праворуч, де йшов бій тридцятки. Коло гори, обстрілюваної ворогом, лишає гурток — кількох козаків. Кидається у бій завзятий.
Не минає й хвилинка, як, звичні до таких перемін у бої, Запорожці звертаються розстрільною праворуч. Використовують захист хащів, щоб наблизитися до ворожих відділів, щоб заскочити ворога на крилі з зовсім нежданого боку.
І раптом падають у повітря крики і постріли крісів. Счиняється страшна метушня. Скріпляє її гомін міномета...
Та-та-та-та-та... починає скавуліти запорозький скоростріл.
Захиталися ворожі відділи. Спиняються у своєму первісному розгоні. Але не розсипаються. Не подаються назад ні на ступінь. Звертаються до оборонного бою. Завязується боротьба на одному місці. Тільки в ряди-годи кріпшає крісова пальба там, де відступає розбита сотня.
Змагання довго не вияснюється. Частини обох військ перемішуються. Йде боротьба на віддаль руки, білою зброєю. Прошивають повітря мимовільні оклики, зойки, що вилітають з грудей несвідомо, під першим ударом заліза. Ранені борці, сами не відчуваючи своїх ран, стоять далі в боротьбі, хоч розбита рука деревіє, хоч нога підкошена ледви їх тримає. І падають тільки тоді, як уже память їх покидає.
З юрби сповитих крівавими обіймами тіл, з вужів корчево сплетених рук-ніг залітають в-одно крики: уррраааа!... І замісць того,
щоб вслід за цим пересувалася збита маса вперед, вона тупцює в пяному, дикому, божевільному танкові на місці. Блискають вістря кинжалів в яркому промінні сонця, пурпуром багряться білі штики, хвилюються в повітрі хмарки диму, а на землі вється одчайдушний, безпамятний танок розсатанілих тіней...
Аж ось звалилася вся маса тіл — назад. Схилилася, як скошена трапа... Ні, тільки хитнулася, не пішла в розтіч... Тільки підкошена, тільки схвильована... 1 вже лавою вперед пре, на свої місця, вперед, ще далі. Вибиває противника з його становищ. З грудей розхитаної юрби придавлені, глухі гомони прориваються. Зловіїці... грізні... Аж жах навколо наводять...
А з тієї зрушеної юрби виділюється мала течійка. Гурток людей... двох, чотирьох... їдуть з похиленими головами. Важкий тягар двигають на руках...
Що таке?... Кого несуть?...
Отаман ранений...
Кажіть!... Долотенко?...
Долотенко ранений... Дуже важко...
Живий?... — кричать у трівозі.
Живий ще... Чорна наша доля...
Понуро відпливає сумний, жалібний гурток від поля змагань... Далі... все далі... Рятує товариша...
А там уже йде завзятий бій не за здобутки, не щоб у наступі вперед іти... Там ще більш крівавий бій кипить вже тільки оборонний. Щоб зберегти, що можна буде зберегти, щоб відбиватися малим гуртком від ворога, що йде, суне, наступає зі всіх боків великою силою, непомірно більшою, ніж їх гурт, ніж їх пощерблені ряди...
Оточені на правому крилі Запорожці відбиваються на всіх місцях із усіх сил, заслонюють своїми грудьми раненого отамана. Щоб, яко змога, далі донесли його товариші, щоб зберегли його перед ворожим нападом.
І тільки, як уже захистили його своїми грудьми, починають відступати в бої, грудей не відвертають від ворога. Шукають плечима найближчих, більш захистних, становищ.
Задержують у руках здобутки своїх цілоденних змагань.
* * *
На базарі глітно, як у торгову днину. З усіх усюдів напливають люди й звертають свою ходу в одному напрямку, до великої юрби. Хмарою облягають стіл на базарі й на ньому — дивного промовця.
Пішла луною по місті чутка, що приїхав український військовий міністер. Куди та звістка ні закотиться, зараз кидають люди роботу, і йдуть, ідуть... Пристають до инших гуртків по дорозі... Сами далі цю новину розносять... Знайомих на базар закликають.
Міністер? Таки справді — міністер? Наш міністер?
Та чуете, міністер. Військовий міністер, кажуть.
Та й на базарі буде говорити?
Скликають людей, щоб прийшли послухати. Буде говорити, що там і як там у Львові.
Чудне...
Як гадаєте?
Та то, доки сиділи наші міністри у Відні, ті з паків, — ніхто їх ніколи не бачив. Казали, що приїздили до нас, але то тільки таке балакалося, як вони вже давно були назад у Відні.
То їх пани захоплювали у свої руки, робили з ними, що хотіли, а народа ніколи до них не допускали.
Кажіть: А чого ж ті міністри приїздили, як не того, щоб ще тісні-ще кайдани коло людської шиї затискати?
А цей, наш, що він? Гааа?...
Будемо бачити...
Чого ж він приїхав?
Ходіть! Послухаєте...
Йдуть далі. Спливаються з такою ж течійкою, що напливає з иншої вулиці. Розпитують, що чували, сами розповідають, що знають про того міністра. Та й що сами думають. Багато сказати про нього ніхто з них не може. Одно знає вже всякий, що міністр приїхав і має говорити до народа. Коли вже людей скликають, то треба йти послухати.
Але як приходять на базар, бачать, що вже доволі пізно прийшли. Тепер уже ні пропхатися, ні протйснутися. Посеред базару стоїть на столі молода людина у військовому плащі, у високій сивій смушковій шапці й промовляє до людей. Говорить по-простому, та так голосно, так дзвінко, що хоч як далеко стоять, чують кожне його слово. Але того для них замало. Вони хотіли б дотиснутися ближче, щоб побачити його від голови до ніг, щоб бачити зблизька, як виглядає цей український міністер... Даремна їх робота. Всі зусилля, щоб пробратися ближче до того столу, йдуть на марне. Там уже збилися юрбою ті, що були зранку на базарі, що приїхали на торг — селяне. Мусять задовольнитися тепер тим, що можуть послухати здалеку його промови.
Поки ще розберуть, про що він балакає, хотіли б розпитати трохи про нього. Питаються в сусідів, як називається. А хто ж то знає? Ті починають і собі далі розвідувати. Хтось кидає в юрбу назвище міністра, але воно, повторене кілька разів, губиться, пропадає. Тільки ще більше зацікавлення родить. Врешті переходить, підхоплене знову, переповідане вже тепер з уст до уст:
Вітовський...
Задивляються в його сильну поставу, в його великі, гострі очі, в його меткі, дужі рухи рук. Заслухаються в грімкі, пронизливі слова. Поки-що ще не всилі вловити звязку в його промові, але вже сам голос, сам дзвінкий згук голосу заставляє їх слухати уважливо. З того, що чують, витворюється в їх уяві картина, на якій змальовує міністер свою.
українську державу, українське військо, що боронить Львова, столиці власної держави. Це все, що він говорить про свою державу, про своє військо, всякому припадає до душі. А ще більше те, що то свій міністер, таки з наших людей.
Тепер уже бачать сами, що то не тільки в них прогнали панів, та й чуже військове командування, то скрізь так у всій Галичині. Скінчилося чуже панування!
Але коли помалу далі заслухаються в слова міністра, коли вже починають розбіратися, що й до чого, стає їм менше весело. З усього, що він балакає, виходять поклики до оборони Львова від Поляків.
І Це досі тримається та жменька людей, що захопила Львів, але що буде завтра, що буде в найближчих днях, коли не поставиться сильної боєвої лінії...
Що він каже? Треба знову в окопи?
Та чуєте ж... каже, що буде боєва лінія.
Ну, ну! Ще одно не скінчилося, а тут маєш тобі другу біду!
Тепер уже гірко їм слухати. Народ карається ще від самого початку війни світами в окопах. Чи не досить би вже тої кари на людей? Ще не всі поверталися, та де, ще мало хто й вернувся з Італії! А тут уже посилай знову людей!... Чи не пора б то покінчити раз з тією війною? — думається то цьому то тому, коли слухають покликів Вітовського, щоб зголошувалися добровільно до війська.
То ще хіба мало було того, що забрали всіх Із примусу? Хіба ж то хто остався ще на волі? Діди та діти? То вже Австрія визбірувала все, що могла. Що два місяці пересипала ввесь народ, та й що тільки сяк-так мало яке лице — гнала в окопи! Ей, куди?... А хіба ж то не брали сліпих на одно око, горбатих? Хіба ж то вже вояки були всі ті, що їх забрали за останній час? То вже йшли каліки! Хто ж після того остався ще вдома?... Куди то вже, куди...
Чують: Як не піде все, що живе, до війська, пропаде справа. Впаде Львів і з ним вся наша держава! Прийде знову чужа навала на наш край!
Якісь такі далекі були для них ці погрози. А ну, нехай спробують рухатися їх пани! Від одного маху не стане нікого! А тепер, коли війна там у Львові, нехай боронять його ті, що поближче. Нехай там увесь народ стає до боротьби. Поки ще до них прийде...
Не тільки далеке від них було те все, що він говорить про Львів. Якесь навіть чуже для них. Не приймають його слів до свого серця. Але слухають уважно... То війна своїм боком, до війська важко, щоб хто пішов, — але Вітовський таки добре говорить! От раз лепський і ній, той військовий міністер!
І тиснуться одні наперед других, щоб ближче дібратися до столу, щоб стати біля самого промовця.
Тим часом з його уст сипляться грімкі слова, розбільні, луною котяться по всьому базарі і, замісць у серця слухачів, у руїни розвалищ западають. І тільки від того, мохом і плісню вкритого, грузовиння відбивається гомін наболілого його серця. І перевалюється понад голови юрби, і знову вдаряє в нього з насміхом.
І від того ще більш розбільні стогони вириваються з його серця.
Львів уже ледви борониться! Як не буде впору допомоги, пропаде все! Шкода було й починати! Він не міг уже всидіти у Львові — поїхав до краю, скликати народ на трівогу.
Що ж тут побачив? Не тільки тут у них, але й скрізь, де не зявився?... Львів в огні, а ввесь край, як би сном глибоким заснув. Або як би гуляли пяне весілля... Полуда впала народові на очі! Кожний повіт про себе тільки дбає. Поставили варти й заспокоїлися! Спокійні за себе! Щасливі, що збулися чужих. Святкують...
То так робити можна, коли пожар захоплює село, коли горить хата за хатою? Досить буде поставити варту коло своєї хати? Досить буде сказати собі: буду дивитися, щоб до мене искри не залітали? А як искри пожежі перелітатимуть тобі понад голову? Як понад тебе й твоє вартування дійдуть і до твоєї хати?... Чи ти її тоді врятуєш?...
Ні! треба кликати у великий дзвін трівоги! Треба скликати увесь народ, все, що живе, щоб збігалися гасити пожар! Треба рятувати ту хату, що загорілася! Треба на ній вогонь спинити, тоді й за свої хати будете безпечні!
З його уст сипляться вогні, із серця кров спливає. Падає на ту жахливу картину боротьби за кожний шматок землі, за кожну вулицю... Забагрює її свіжим пурпуром крови. Дими з пожарів стеляться над нею й сиплять искрами на ввесь край. Чути тріскотню палаючих стріх. Чується в повітрі пах сирої крови й копіт димів пожежі.
Тільки не бачать того, не чують того, не відчувають — ті, на чиї стріхи падають искри, на чиї ниви стеляться дими, на чиї голови спливає кров.
Посліпли, поглухли, задубіли...
Народе! Львів жде тебе!
Кого він кличе? До кого він в розпуці кличе? Кого він бачить своїми очима, як кличе край увесь на допомогу?... Чи чують його слова ті, що він до них говорить? Чи розуміють жах його душі?
За покликами — трівожні зойки перестороги! Щоб не впало колись на голови їх — прокляття їх синів і внуків, проклін їх землі!
Як щиро, як сердечно, з якою любовю душа його розкривається перед цими братами його, що він посеред них стоїть! Як усміхається його, сльозою зрошені, очі до тієї землі, що простягає до нього й до них свої груди, — та земелька, віками потом зрошувана, кровю сполікувана — його і їх батьків, дідів.
Чи бачать, як вона весело усміхається, яке щастя віє од неї, що вона може стати їх, їх на віки, їх і їх дітей і внуків? Чи чують, якими їх пестощами та втомлена, винуждана земля закликає, щоб під дотиком їх вольних рук відродитися, ожити, зазеленіти молодістю, новим, веселим життям? Ті панські маєтки безкраї, ті безпанські лани розлогі? Як вони серце своє їм розкривають?
36
І як сльозами крівавими спливає їх земля, рятунку стогне?
Знечевя вривається та пісня лагідна, та пісня тепла, щира, ніжна, пісня-спів його любови і рідної землі й людей зпід стріх, його братів. А громом починають рокотіти серед дріжання повітря, на голови їх сипати, валитися розбільні прокльони його серця. Горем битого, стражданнями вяленого, шарпаного безнадійною розпукою — його серця.
Падають безжалісні прокльони на голови тих, що будуть глухі на всі поклики до рятунку!
Проклін на їх голови, як не стануть одною лавою на захист своєї прадідної землі, прадідам зрабованої — вони, правнуки закріпощених прадідів!
Проклін на їх голови кинуть їм ізза могил предки, як вони не встигнуть дати захисту своїй землі, як випустять Ті з рук, як втратять її, впустять на неї ворога. Бо той воріг, як прийде сюди, хробами розлізеться по цій зраненій землі, хробами всисатиметьси в неї, а де ті хроби приссуться до їх землі, там для них назавсігди, навіки закрита дорога! Цілі покоління кріваві сльози проливатимуть, клястимуть їх, що дістали були волю, з волею дістали були землю у свої руки й не знали, як триматися на ній, не вміли її вдержати, не встигли її захистити.
Замовк. Жахнувся від повіні своїх прокльонів. Замлів, щоб не зупинилися в своєму розгоні його чорні думи... Щоб не закамяніли його розбільні слова... Щоб не падали на їх голови камяними відломами скель... Щоб не зродилося з них грізне діло прокляття.
Почав скигліти, почав прохати, мочав благати:
Народе! Зубами тримайся за неї, за ту землю святу! Зубами — не руками! Нехай прошумить світами невимовлений проклін цієї землі! Нехай ніколи не навертається до вас! Бо ви не смієте дати її знову на поневолення — тепер уже — навіки!
Була в його голосі могутня сила, що мерців могла б порушити з могил. Були в тому голосі ридання його рідної землі, стогони предків-невільників, зойки-голосіння тих, що ще в лоні матері, а вже невільниками себе почувають... Була це найстрашніша трівопі людини — за волю рідної землі, за долю рідного народу.
В юрбі, між непроглядною селянською масою, стояли у порозкиданих гуртках інтелігенти, учні, військові. Біля самого столу стояв із найближчими своїми приятелями Заячківський. Він заслухався в могутні слова Вітовського і чим більш запалу, чим більш вогню вчувалося в словах промовця, тим сильніще він ридав душею. Сидячи у Львові, він бачив, що діється там. Для нього поклики Вітовського не були пустим згуком, холодними міркуваннями людини, яка прийшла здалеку, з невідомої країни, кличе людей кудись у похід, відриває їх від рідного села. Ні, все те, що малює в своїх розбільних словах промовець, говорить до Заячківського реальними картинами, трівожними переживанними його душі на вулицях Львова зперед кількох днів. Там він збагнув уже, що значить для їх державности негайна, сильна, рішуча допомога. Ща значить, як не дістануть тієї допомоги! Що буде з ними, із тими взривами, з бистрим льотом високих їх починів?...
їхав з тою думкою, щоб усі свої сили кинути для добуття тієї підмоги. Недуга, розстроєні нерви, простуда прикували його до ліжка. Лежав немічний, не смів нічого знати, що діється.
Переміг упиря, що простиг до нього свої кіхті.
Але як тільки вийшов на світ, як почав роздивлятися, що діється, що зроблено, які висліди дотеперішньої праці, які надії — ще більше зморгав свої душевні сили, ще сильніще трівожився найближчим майбутнім.
Бо те, що доходило до його відома про воєнні події, про приготування до оборони, яке воно далеке було від дійсних потреб! Як ще далеко до того, щоб поквапила в допомогу загроженій столиці, а з нею цілій державі, вся галицька земля!
Стоїть біля промовця, пускає свій зір у юрбу. Звідти віє на нього мертвецьким холодом.
Чи бачить це й Вітовський? Чи відчуває, як камінням об мур падають його слова? Міг би хіба з того пізнати правдивий настрій юрби, що мертва мовчанка залягає після його слів. Тільки тут то там, десь не десь, почується слово признання, десь не десь, у юрбі-якась людина притакне йому. Зрештою — камяна юрба, як би на видовищі, як би у церкві — що звикла слухати грімких слів, а сама мовчить. Слухає, бо мусить, але й пускає їх мимо уха...
Заячківський читає в очах цих знайомих собі людей. Нагадує собі, що то кожний з них йому ж учора, позавчора на всі його поклики відповідали. Бо й він в-одно підходить у всіх розмовах до того, що треба негайно творити військо, висилати боєві відділи до Львова. Всі сили вже на це від двох днів витрачує. Але в своїх розмовах з оцими людьми він чує таке, що кров йому в жилах застигає.
На всі його поклики — рішуче: Досить уже війни!... На всі переконування — байдуже: Що мені з того, що земля буде моя, як я в ній буду гнити? І то ще десь на чужині?...
Кликали собі в допомогу проти нього незагоєні ще рани світової війни: Скільки то наших пропало світами — ніхто й кісток їх не позбірає, ніхто їх не вкриє землею!...
На жар його любови, на гасло боротьби, що ведеться ними вперше за рідний край — втома й зневірря приспаної народньої душі: Що то ще наших вернулося додому? А той народ, що вже сяк-так добився до своєї хати, не хоче бодай трохи прийти до сил? То легко говорити! Але то тільки проїхати такий світ!...
І враз із цим починала скалити свої зуби клясова ненависть, зарисовуватися в-одно глибше не спостерігана ним досі, не доцінювана ні ним, ні иншими провідниками прогалина бездонних супротивностей, так сильно скріплена за час світової війни: Нехай ідуть багачики!
38
(Лайка.) Ага! Сиділи досі вдома — нехай хоч трохи понюхають тепер пороху! (Ще кріпша лайка.) Нехай і їм хоч трохи кулі посвищуть коло голови!...
Підсміхалися. Підморгували. Знали, що тепер прийшла їх сила, настало їх право! Знали, чим найдужче допекти можуть зненавидженим багачикам. Лаяли їх без розбору. Матіркували. Сміялися на все горло, чим хто зміг дужче досолити.
Але й вибухали гнівом, обуренням. Побільше ті, що йно-що поверталися з фронтів: Не досить, що в нього поля, що сам собі ради не дає! Ще його те поле тримало на запічку!... Нові вибухи реготу й ще досадніща злість промовця. Коли згадували свою долю: То ти, злидарю, вдома лишай жінку, діти на голод, та йди робити службу за багачиків? Ще мало крови людської понапивалися? Ще може хочете?... Го-гооо!... Минулося! Не діждетеся!...
Що було робити! Переконувати? Прохати? Лаяти?
Усе робив! Але та камяна сіра маса затялася. Не всилі був ні чим зрушити її з місця.
Коли почув, що приїхав Вітовський — на крилах летів до нього. Думав — аж тепер оживе повіт. Один з найкращих повітів - таку бодай славу має всюди! Повіт посла Лисовського. Де ж він тепер? Чому його тут нема? Комісар! Що він зробив, щоб рушити народ? Де праця всього його життя? Де той вислід його праці? Що тепер треба робити, щоб змити ту ганьбу, якою вкрився цей повіт?
Думав, що сьогодня настав уже той слушний час! Чого не зробив Лисовський, бо може й не думав про це, бо може й не знав би, як з цим підходити до людей, чого не зробив мін сам, бо не всилі був викресати з своєї душі відповідних слів, був певен, що зробить Вітовський.
Ловить душею його слова. Таку в них силу бачить — здавалось би й мерців міг би нею підвести на захист рідної землі. Тільки не рушить ними людей оцього повіту. Дивиться їм в очі. Спускають свій зір додолу. Прошибає їх вогнями своїх очей — бачить, що їх палить його погляд, але не ранить, не зворушує, не родить у них ніяких вищих почувань. Читає у їх поглядах ту саму відповідь, яку й йому давали, тупу, уперту, сліпу відмову. «Моя хата зкраю...»
Розбільні ридання термосять, шарпають йоге» душею — безсилі.
Коли Вітовський скінчив і кинув запит, хто з присутніх зголошується добровільно до війська — німа мовчанка запала у відповідь на його слова. Ані один голос не піднісся з тисячної юрби.
Ще раз повторив своє запитання, а коли й тепер глуха мовчанка залягала, Вітовський почав потирати у розпуці своє чоло рукою.
Що йому робити? Вже всяке бачив, але такого таки ще не зустрічав. Куди не приїхав, бачив, що народ утомлений, зболілий, ранами війни вкритий. Одні скитаються світами, инші, вибиті з колії життя, вики-нені з хат, з поля, тиняються по земних льохах, по землянках сирих, мокрих, холодних... Розумів добре біль душі народа.
39
Але як починав до них промовляти, як стали вяздтися між ними й ним нитки, спершу тонкі, слабкі як павутинка, навіть невидні, як потім ті нитки обсотували душі його і їх, як сплітали почування тієї сірої маси з його думками, бажаннями, покликами в одно велике єство, в одного духа, що родився помалу, ріс, кріпшав, набірався сили, міці, і вже стає на сторожі своєї кервавиці, своєї землі, своєї батьківщини, майбутнього щастя й долі своєї й своїх нащадків, — він заєдно виходив переможцем у тих невтомних змаганнях із приспаним, прибитим, при-толоченим духом народу. Він сам заєдно відроджувався. І чим більше зневірря підкошувало його почини, тим сильніщою вірою в силу й живучість свого народу вінчалася кожна його нова зустріч із масами. Мав час уже звикнути, що ніде не йде легко, ніде його не ждуть, ніде не йдуть радо, навискоки за першим його покликом! Треба, щоб ті привялі, зневірені перемогли помалу своє безсилля! Щоб впали на їх серця нові искри запалу! Щоб подув його слів зміг искри ті роздути в свіжий пал! І щоб встигла спалахкотіти вогнем завзяття втомлена душа народу...
О, тоді починалася його праця — люба, розкішна. Він роздував тоді пожежу! Наладжував нові сотні. Кидав їх на нові завзяті змагання...
Але тут він вперше почуває — безсилля. Немає ані слів, якими міг би ще промовити, ані немає погроз, якими міг би жах наводити! Немає нічого, що стало б йому в допомозі хоч одну ниточку, хоч одну павутинку провести до душі цієї тупої маси. Стояв із заламаними руками.
І тоді мав зважитися на чин, якого ще ніде не пробував, до якого ніде не доходило. Мав кинути всенародній проклін. Уже підводив руку. Вже мала бухнути з його грудей повінь прокльонів, коли заворушилося щось коло його столу. Молодий хлопчина, піддержуваний своїми товаришами, вискочив на стіл, випростався перед ним, як струна, підніс руку до своєї мазепинки, промовив дитячим але твердим, завзятим голосом:
 — Пане державний секретарю! Від гуртка своїх товаришів заявляю вам, що вся молодь нашої гімназії вище чотирнадцяти років зголоситься сьогодня до війська.
Всі зголосилися.
Було в цій заяві стільки щирости, така любов батьківщини віяла із неї, що у присутніх інтелігентів сльози зявилися на очах. Відразу почала ламатися та крижана скеля, що стояла запорою між військовим державним секретарем і його оточенням.
Заскочений такою заявою молодого хлопця, трохи не дитини, Вітонський спершу дивився на нього, як на чудовище, витріщеними, холодними очима, потім посміхнувся весело, потім, сам не спамятав-ся, як мусів втерти сльозу, що завертілася йому в оці, почав мигати повіками очей. Тим часом хлопчина склав свою заяву і сам не знав, що робити з собою. Це вирвало глибокий стогін з грудей Вітовського. Він простяг до хлопчини руку й запитався:
40
 — 	Скажіть мені, як називаєтеся, дорогий юначе, щоб я навіки задержав у своєму серці ваше назвище.
 — 	Роман Лімницький! — була тверда, коротка відповідь. А після того ще сильніще доповнення: — Я промовляю від усіх своїх товаришів.
 — 	Дякую вам, молодий друже, за цю патріотичну заяву вашої гімназійної молоді. Україна запише цей вчинок ваш і ваших товаришів золотими буквами в своїй історії.
Лімницький стиснув простягнену до нього руку Вітовського й стояв хвилинку замлілий. Почув приплив до душі невідомого досі почування. Зрозумів велику вагу своєї відповідальности. Він переймав оцим у стиском руки подяку не для себе, але для всього свого гурта, що від нього промовляв. І з хвилею, як подав руку Вітовському, знав, що не тільки сам він не сміє хитнутися у своїй заяві, але й на ньому лежить обовязок дбати, щоб ніхто, від кого промовляв, для кого взяв невмірущу похвалу, не зломив клятьби. Увесь облитий кровю, присоромлений від щастя, яке сплило на нього, з тремтячим від зворушення серцем зіскочив із столу й хотів, яко мога хутче, сховатися в юрбі. Щоб заспокоїтися. Щоб заховатись від цікавих очей юрби. Та годі було. Очі всіх, що досі дивилися на нього, поверталися далі за ним. Бодай тих, що могли його доглянути. Показували собі навіть пальцями. Почував ніяковість у душі, а враз із цим почував себе до краю щасливим.
Тим часом Вітовський надумувався, що йому далі робити. Перед хвилиною, обурений до дна душі упертою пасивністю юрби, хотів викинути на неї увесь біль свого серця, всю образу своєї душі. Оця заява дитини роззброїла його. Він втратив силу слова — бо й злість, що наболіла в його серці, вже полекшилася до половини, розвіялася. Все* ж таки не міг так залишити цієї справи. Мовить:
 — 	Бачите?... Так усюди. Діти, діти йдуть у перших рядах! Гімназисти й студенти прийшли до нас перші у Львові. Молодь гімназій зголошується скрізь у всіх містах до війська. Діти стають під кріси, бо ті, хто повинен дбати про свою справу, поховалися по запічках.
Скажіть мені! Багато ми зможемо дітьми оборонитися? Дивлюся я на вас — і надармо шукаю між вами хоч одного такого молодого, такого слабосилого, як оцей Роман Лімницький. І не истидпо вам? Він піде з крісом боронити вашої волі, здобувати для вас землю, а ви — хлоп у хлопа, ви, що маєте від тої волі найбільше дістати, бо святу свою землю, ви будете вигріватися в теплих хатах, коли там взімку діти замерзатимуть під крісами! Чи може бути більша ганьба для нашого народу?
 — 	Пане державний секретарю! Дайте мені слово промовити! — почувся старечий голос із юрби.
Звідусюди почали звертатися очі в тому напрямку, звідки вихопився цей голос. Повернув і Вітовський туди свою голову та ждав, що буде далі.
Старий дідок скинув шапку з своєї голови й почав говорити:
41
 — 	Я слухаю цих ваших слів і в мене серце крається з жалю! Така щира правда у кожному вашому слові. Ми ввесь свій вік ждали, щоб визволитися з ляцького ярма, а тепер визволилися й не вміємо, й не хочемо задержати тої святої волі. Буде нам тої землі, буде, як би сюди прийшли, не дай боже, Ляхи! Та й треба б нам тої землі хіба що на могилу! Але порадьте ви мені в моїм великім горю. Один мій син, старший, поклав свою голову десь в Альбанії, а другий вернувся з московського полону, здоровий, відгодований, такий, що за двох міг би робити службу. Привів я його сюди до команди — він другої днини втік. Каже: Не буду воювати й не буду воювати! Досить мені вже тої війни!... Взяв я його на віз і відставив до Коломиї — а він знову втік. Пане секретарю, адіть, сивий волос на моїй голові, а він його такою неславою вкриває. А нехай він там пропадає на запічку. Нехай не буде для нього доброго слова ні від кого за мою ганьбу. Але я вже не хочу заходитися з ним. Я хочу спокутувати його провину й свою, що його такого вигодував. Сього дня зголошуюся до нашої команди. Буду бульбу шкребти для війська, але таки буду служити у своєму війську за себе й за свого ледащого сина! Бо моя душа не всилі стерпіти того великого жалю! Такого великого встиду!
 — 	Славно, батьку! Дай нам, боже, більше таких козаків! — гримнув Вітовський.
Та, звертаючися до юрби, спитав:
 — 	Хто ще йде слідами оцього старого козака?
 — 	Підемо... підемо... — почулися ліниві голоси тут і там...
 — 	Підете! — крикнув з усієї сили Вітовський. — Підете! Я вас запевняю, що підете. І то не, хто схоче, але всі! Всі від вісімнадцятого до тридцять пятого року життя. І то не охітне — але з обовязку — всі! Я ввесь край обїхав, усі повіти. І скрізь бачив, що прошеним козаком держави не збудуєш, волі й землі для народа не завоюєш! Але те, що я тут побачив, уже край усьому. Досить з нас забавки в державу, досить уже з прошеним військом! Сьогодня оповіщу загальну мобілізацію!
Заячківський слідкував за тим, яке вражіння зробили ці слова на присутніх. Читав жах в очах юрби. Але й відчув велику полекшу на душі. Почулася міць твердої руки.
У церкві було пусто, тихо. Входові двері одчинені, але в цій порі, зараз сполудня, ніхто сюди не заходив. Коло головного вівтаря видно постать отця пароха Сріблярчука. Він ходить потихеньку, трохи не нанспиньках, по ступінях вівтаря із щіточкою в руці. Змітає порохи, стирає їх платинкою, обчищує, підтинає гнітки в свічках, закладає у підставові воскові свічки тонкі високі свічечки. Приготовляє все на найближчу неділю.
Робить свою роботу уважно, спокійно, з великим обміркуванням.
Пополудневе сонце заглядає крізь вікна до церкви. Освічує її. Ломить світла й тіні. Настроює таємничо сутінками вкритий простір.
42
Увесь вівтар із західної сторони в соняшному промінні. Мерехтить... Видно на ньому найменшу порошинку. Як тільки доглянуть її уважливі очі о. Сріблярчука, він зараз змітає, стирає, здуває її.
Нема кому робити, то зробить сам! — думає. — Але мусить бути зроблено! Мусить бути в нього в церкві гарно, чисто, як у дзеркалі. Нехай, що це його слабість! Нехай!... Нехай це ще раз так коле в очі співдеканальних отців, то він таки не змінить свого погляду. Та з цим і свого способу життя. — Нема кому давати ладу в церкві — буде робити сам! А лад тут мусить бути!
Коли тільки думав про це, зараз виринав перед його очима латинський костел. Один, два, цілі десятки — скільки їх не бачив у житті... Тепер мав на увазі костел у їх місті.
Як чічка!... Аж любо ввійти! Аж душа радіє!
А церкви? Пожалься, боже! Не досить, що кожна церква менша, бідніща від костела. Ще то все занедбане, засмічене, запорошене, аж гидко...
Чому ж це так? Яка причина? Чи справді — те для панів, це — для хлопів? Чи справді вистарчить так, як є? Можна по котики в гризи ходити і — так повинно бути? Дійсно ніхто не подивується, як курявою вкриються стіни, образи, свічники, різьби?
Скипав гнівом від великої образи. Не всилі був перемогти своєї неохоти до панотців, що можуть допускати до такого нехарства в своїх церквах. І це, як зараза, йде з роду и рід, переноситься з покоління на покоління...
Де ж причина того всього? Чому це так? Чому це так у нас?
Зітхнув.
Не далеко шукати причини. Досить подивитися на владичу катедру. Яка це могла б бути весела, гарна, привітна церква! А яке там нехарство! Яке там нехлюйство! Чи можна уявити собі що гіршого? Скільки там куряви на тих нових малюнках. Як сонце впаде на стіни, то гидко стає дивитися! Господи! Та ж це єпископський собор! Не диво, що в краї таке занедбання! Від голови риба воняє...
Але йому це байдуже. Нехай там діється, що хоче, и нього мусить усе аж світитися.
Почав витирати свічники. Здавалося б, що блищать, як в огні — в соняшному промінні. Куди там! Його око добачило сніть на підставі свічника. Почав хитати головою. Дуже незадоволений.
 — 	То паламар мусів уже заслинити своїми лапами! До цього то він є! Ого!... Тьфу! Наплювати в пальці, обтерти свічку, а потім витерти пальчища до свічника. О! того то він до церкви прийде. Щоб занехарю-вати!...
Наслідує при цих словах рухи паламаря від хвилі, як він плює в пальці, поки їх не обітре до свічника.	'
 — 	Волів би вже зовсім не приходити! — бурмоче під носом.
 — 	Що отець канонік кажуть? — питається солодко-покірливо молода сестра служебниця, що стирає порохи на церкві, в лавках.
43
 — 	Нічого, нічого, до вас нічого... — мовить не то до неї, не то до себе о. Сріблярчук.
 — 	Що прооошу? — допитується далі служебниця.
 — 	До вас нічого! — гримнув парох, трохи не тупнув ногою. Служебниця замовкла.
На хвилинку урвалася нитка думок о. Сріблярчука. Він схвилювався. Чого їй вмішуватися в його справи, в його думки? Не пильнувало б то своєї роботи?
Подратований повертається лицем до церкви й мовить голосно, різко:
 — 	А дивіться там добре, щоб ні порошинки не оставили за собою. Чуєте?
 — 	Та я так, прошу отця каноніка... — починає широко, розлізло пояснювати йому сестра служебниця.
Парох не дослухав до кінця. Перебив їй посеред речення. Хитає нетерпляче рукою.
 — 	Добре, добре! — кричить. — Добре вже!
Сестра служебниця подивилася на нього зпід ока й замовкла. Схилила ще нижче голову. Шматинка замигала бистріще в її руках.
Забрався далі до своєї праці й о. Сріблярчук. Він схвилювався не тільки від слів служебниці. Ще більш схвилювало його те, що він уже майже упорався з своєю роботою на вівтарі і сніти на свічнику міг не завважити.
Думає:
О нехай би хто з наших панів побачив такий заснічений свічник, скільки б то зараз було розмови, як то в костелі, як там чисто...
Лице о. Сріблярчука захмарилося.
До того то вони є! Щоб комусь докучити. Щоб вишукати пляму на сонці — то вони є! Але щоб прийти до церкви — для церкви, для бога, для молитви...
Похитав головою.
Де то — де! Коли б уже тільки прийшов один з другим. Уже так, як він їм догоджує, як він їх шанує, як віддає всякому належну пошану... І ще не може довести до того, щоб бодай у неділю прийшов кожний до церкви.
Це була найбільша його жура, що в костелі збірається що неділі й свята вся польська інтелігенція. А в церкві нікого й на показ ніколи. І є їх тут, як кіт наплакав, тих панів, та й ті ще минають дім божий.
Починає підступати йому жаль до серця.
Як є де яка світська справа — його всюди тягнуть. Він усюди йде, куди його тільки запросять. Куди тільки закликають — зараз іде! Є в виділах товариств. Є головою педагогічного товариства, дбає про справи гімназії. Всюди буває. І за те все нічого не хоче більше, як тільки, щоб ті, для кого він працює, віддячували йому одним: щоб у неділю й свято приходили до церкви.
44
Сплеснув у долоні.
Ні! Навіть на Великдень — ні! Нема! Нема їх навіть на Великдень! Як-раз тих, з ким він найщиріще працює.
Трохи не стогнав з болю. І жаль і досада його брали.
Чого ж він хоче від них? Чого жадає від них? Нічого, нічого! Тільки, щоб прийшли! Щоб ті селяне й міщане бачили, що не тільки в костелі є пани. Що й до церкви пани ходять. Нехай прийде! Нехай уже не хреститься, нехай не молиться! Вже не звертає на них уваги. А ну, як би йому так хлоп не вкляк, як належиться, коли він причащає! Показав би він йому, дарма, що в церкві! А на тих уже й не дивиться. Як би не бачив, що вони, як стовпи, стоять! Нехай уже й стоять! Нехай попідпираються й стоять. Нехай порозвалюються в лавках і сидять, як він іде з святими тайнами. Ніколи не покаже їм тої образи, яка скипає від них у його душі. Від їх поводження в церкві. Запре свій гнів, свою досаду, свою велику образу на дні серця. Це видно вже так мусить бути. Щоб за всю свою велику працю тільки страждав з їх приводу. Нехай!... Тільки нехай приходять! Нехай приходять! Нехай один з другим підносить його авторітет перед людьми! Нехай підносить своєю приявою повагу церкви перед селянами, перед міщанами!
А то їм так важко зрозуміти! А то годі їм промовити до серця!
Стогнав із болю, від зневаги, від свого безсилля.
Згадує, як то раз уже не міг витримати. Хотів їм відплатити. Почав виписуватися з товариств.
Що? Чому? Для чого?... — питаютии здивовані. Приходять одні за одними до нього. Прохають, щоб не робив того.
Спершу мовчав. Хотів, щоб додумилися. Не давав ніякої відповіди. Не розуміли його. Тоді він сказав їм отперто. Сказав усю правду: Не знаєте ви мене там, де основа праці мого життя, не буду я з вами працювати в ваших товариствах.
Спамяталися. Може місяць ходили всі до церкви. Бодай покажуться на пять хвилин. Але приходили. А потім знову по-давньому.
Погана нація! Коли її інтелігенція не розуміє осінні своєї сили! — думає о. Сріблярчук.
Він скінчив уже порядкувати на вівтарі. Починає змітати порохи із ступнів вівтаря.
 — Прошу отця каноніка. Прошу лишити це. Я упорядкую все на вівтарі. Нехай отець канонік не клопочуться вже цим.
Сестра служебниця підмела вже церков, постирала порохи на бічних вівтарях і лавочках. Тепер хотіла заступити пароха в праці коло головного вівтаря. Він спершу не звертав уваги на її слова. Потім повернув до неї хмарне своє лице, подивився на неї зпоза окулярів і мовчав.
Стояв непорушно. Його висока, кремезна постать ще вищою видавалася. А такий холод віяв од неї, що сестра служебниця аж голову схилила перед ним. Вона шукала в голові за причиною тієї мовчанки. Знала, що провинилася. Знала, що чогось іще не зробила. Але не
могла зміркувати, чого від неї хоче парох. Трівожив її вираз його лиця.
Не дожидаючися його слів, промовила дзвінким молодечим голоском, який сильним контрастом відбивав од постави пароха.
 — 	Я вже все зробила, прошу отця каноніка.
 — 	А на проповідниці постирали порохи? — спитав неввічливо, непривітно парох. Він, хоч ніби то не звертав на неї уваги, знав увесь час, що вона робить. І за ввесь час не чув, щоб рипнули східці на проповідниці. Значиться, не була там.
 — 	Ах, ще проповідниця! — жахнулася сестра служебниця і ще більш, удвоє, зігнулася. — Я зараз. Я зараз. Нехай отець канонік лишать уже вівтар.
 — 	А хори! — тепер уже трохи не крикнув о. Сріблярчук.
 — 	Боже мій! Ще й хори! Зараз, зараз. Я все зараз зроблю.
Тепер уже не наставала, щоб парох залишив роботу коло вівтаря.
Хотіла хутчій втікти од нього. Пішла присоромлена, присмирена. Ішла швидкою ходою до проповідниці. Чути було за хвилинку, як тріщали під її ногами східці на проповідниці. Це її бентежило. Свідчило на всю церков про її занедбання. Намагалася йти як найбільш обережно, але не могла затишити скрипу східців. Хотіла б тепер у мишачу нірку сховатися, щоб ніхто її не бачив. Велику образу почула в душі, що парох кричав на неї таким непривітним, нерадим голосом. Але й лиха була на себе, що не зробила всього. Що парох міг знайти щось, щоб їй нагадати.
Як важко йому догодити. Вже кінчить, було, роботу й ще собі нагадує, чи вже все? Чи може ще чого не осталося? І хоч як дбає про це, щоб він раз бодай уже, коли не признав, то щоб хоч не сварив на неї. Ні й ні!
Ой, боже, боже! Яка гірка праця. Але то все для твоєї хвали, Ісу-се! — зітхнула, піднімаючи очі до образу Христа. Почала витирати порохи на проповідниці. А устами шептала молитву. — Отже наш... іже сси на небесіх...
Тим часом о. Сріблярчук воркотів під носом:
 — 	Нероби! Нездари!...
Мав на увазі сестру служебницю. Не тільки цю — всіх сестер.
Тепер уже його думки повернулися в иншому напрямку. Уже не сопів на тих панів, що то стільки болю йому завдають. Тепер досада брала його на ледарство сестер служебниць, які в чималій мірі виною всього.
 — 	Нероби! Ледащо! — повторяв.
Забрався далі до своєї роботи, але був уже схвильований. Коли вже мусів вийти з рівноваги... Його думки повертаються в-одно до тот безкрайого ледарства сестер служебниць. Хіба ж би він мусів сам робити лад у церкві, як би вони зробили сумлінно ту роботу, яку взяли на себе? Яка стала, на основі умови, їх обовязком?
Нероби! Нездари! Непогріби! — повторяє далі в думці. В-одно
більш хвилюється. — Вилегувалися б, їли б дармо хліб! Але щоб зробити бездоганно яку роботу, на це їх нема!
Не міг помиритися в душі з цими новими відносинами, з новим ладом, відколи війна. До війни робив це все паламар. Тепер він і не показується до церкви. Сказав йому просто в очі, що не всилі вижити з того, що йому платить церковний комітет. І втік.
Непотрібно втікав, — думає. — Хіба ж він сам того не бачить? Але яка ж на це рада?
А хіба ж він може вижити з того, що бере від людей? Життя змінилося, але люди платять за все, як до війни. По давньому звичаї... Чує, що священики попідносили оплати за вінчання, похорони, служби божі. Нехай собі, здорові, підносять! Він не коршмарь, щоб торгуватися з людьми. Він не акцизник, щоб заводити якусь таксу і здирати її з людей. Що хто принесе, те й бере. А що люди не звикли цінити чужої праці так, як цінять свою, на це нема ради. До цього треба культури. А звідки ждати культурности від нашого дукаря? Але щоб він сам торгувався — це було б негідне його священичого звання. Воліє нидіти, ніж мав би переміняти церкву на базар...
А паламар инакше собі міркує. Га! Це його справа! І він і дяк роблять тепер ласку, що зявляються на годинку в церкві. Вони тепер кинулися торгувати. Що для них тепер церковний заробіток?... А як зовсім не прийдуть обидва? Він сам мусить дзвонити. Сом мусить служити при службі божій сотрудниконі, а сотрудник йому.
Та й що їм дивуватися, коли й сотрудник теж, як би ласку робив. Приходить, як він уже передзвонив, як уже все в церкві приготовив. А ті? Хіба ж вони рівня священикові? Добре, що ще в неділю приходять. Хоч і то не завсігди. Але в неділю вже й без них могло б бути. Прийдуть до церкви старі господарі то й якось відспівають службу божу. А дяк швиндяється по ярмарках. А паламар то вже пів року не замітав церкви. Прийде й тільки роззирається задоволений, що всюди чисто. А хто це зробив — хіби йому це в голові? Хіба ж буде в нього почуття відповідальности? Обовязку?
Його думки перебило скрипіння східців на проповідниці.
т- Вже впоралася! Нероба! Ледащо! — бурмоче під носом о. Сріблярчук.
Прислухається, що буде далі. Ага! Не забула! думає. — А він був певний, що не піде попідмітати хорів.
Минула хвилинка й він почув знову ходу сестри-служебниці:
 — 	Слааава Йсусу Христууу! Цілюю ручку отцю каноеонікові, — поклонилася йому до колін, відходячи з церкви.
 — 	Навіки слава! — врубав коротким твердим голосом парох. Навіть не звернув до неї своїх очей. Не міг стерпіти її підлесливих слів, її покірного, облудного вигляду.
Коли вже втихла її хода, о. Сріблярчук зійшов із ступнів вівтаря, взяв у руки платнику до порохів та пішов по церкві. Спинився зараз коло першої лавки.
47
 — 	Ну, не кажу? Не кажу? — вибухнув уже в голос і вдарив долонею в долоню. — Не шкода то того часу, що тут стратила? Тепер ходи за нею й поправляй! Чоловік дав їм поле, кидає їм гроші за те, щоб церкву позамітали, — щоб порохи постирали! Тепер вона ніби то зробила, а ти ходи за нею й починай наново від початку.
Пішов до захристії. Виніс щітку до замітання. Почав ходити поміж лавочки та вимітати порохи. Бачить, що у всіх кутах осталася курява. О. Сріблярчук уже нічого не говорить. Гамується. Тільки підмітає й хитає в-одно головою.
Та не довелося йому сього дня довести своєї праці до кінця. Не довелося попідмітати всієї церкви, ще раз постирати порохи. Почулися чиїсь кроки. О. Сріблярчук пізнав їх. Здивувався, чого тут шукає паламар? Що сталося? Чого він трохи не біжить? Чи ж би хто занедужав?
О. Сріблярчук приготовився вже в душі на те, що треба буде зараз брати св. тайни та йти до хворого. Коли паламар так квапиться, то вже не дармо. Котрий же ж то багатир наставився на той світ, що паламар так поспішає? Бо бідний мусів би посилати сусіда. За ним не побивався б пан паламар.
Почав перебірати в думках усіх стариків з передмістя. Не чував, щоб хто захворів. Даремна праця. Не міг здогадатися. Хіба щось несподіваного... Побачимо, — думає.
Тим часом уже паламар біля нього. Не може захопити віддиху в груди.
 — 	Прошу отця каноніка! Нещастя!
О. Сріблярчук звик уже до такого вигуку. Це було при кожній звістці про хворобу, про смерть. Це було при кожнім важніщім випадку в громадському житті. А за час війни — при кожній зміні військ, при всякому, хоч би найменшому, пересуненні військ. О. Сріблярчук мав час уже освоїтися з цими проявами трівоги паламаря.
Тепер минулося вже все. Тепер тільки церковні справи могли викликати в грудях паламаря оцей оклик трівоги.
Що ж він там нового приносить? — думає.
Жде, щоб сказали йому, до кого треба квапитися. Дивується, що не заїхав віз за ним. Може справді щось наглого? Втопив у паламаря свої окуляри.
 — Панич Юрцьо... — промовив паламар і замнявся.
Коли о. Сріблярчук почув імя свого сина, здрігнувся. Щось його вкололо. Був певен, що склалося з ним якесь нещастя.
 — 	Що? Що сталося? — питається непевним голосом. Починає тремтіти. — Ну, що? — кричить уже, коли паламар не всилі захопити віддиху.
 — 	Панич Юрчик пішов до війська...
О. Сріблярчук здавив стогін у своїх грудях. На його лиці виявилося дожидання.
Дивиться па паламаря й мовчить. Мовчить тою грізною мовчанкою,
яка страшна була для всіх, хто мав справу з о. Сріблярчуком. бо після неї він звичайно відходить у повнім безнадійнім легковаженні. 1 вже не поможуть ніякі прохання, ніякі благання, не поможуть сльози. Як уже відійшов — ніколи не зробить того, про що його прохали. І ніхто ♦ вже не поважиться кого прохати... Або як переможе себе, як останеться, то крикне, то гримне, то присяде одним коротким, але досадним, але страшним від тону словом. Не знаєш, куди втікати, де сховатися, як швидче знайти поворотній шлях. Такий був грізний, такий рішучий, поважний і неприступний о. Сріблярчук, що всякому, хто мав до нього яку справу, доводилося дуже обережно підходити, щоб його не вразити.
Знав його занадто добре паламар. Коли не приходив до церкви, знав, що отець канонік не пішле за ним, але, поки не забуде, немає чого йому показуватися на очі. А як уже прийде, мусить так робити свою роботу, щоб йому ніколи не стати в дорозі, щоб ні про що не питатися. Спершу було йому важко так поводитися. Тепер уже якось все уклалося. Він приходив у неділю, брав у кухні ключі, дзвонив тим одним дзвінком, що остався після військової реквізиції, приготовляв, що треба, в церкві. А як приходить отець канонік, він стоїть у кутку. Дивиться, чого шукає парох. Мовчки подає. Мовчки йде за ним, мовчки прислуговує йому. Тільки з рухів отця каноніка бачить, який великий гнів у нього в серці. А вже нещастя, як зробить яку помилку. Може це бути й при службі божій, — то й це його не врятує. 'Гак йому сипне — двома словами, але волів би під землю запастися, ніж вчути їх. Ніж почути їх при людях... Щастя, що до другої неділі забувається. І він знову може прийти і мовчки робити скою роботу.
Коли тепер після його слів запала мовчанка, він не знав, що далі казати. Але отець канонік не відвертав од нього своїх окулярів. Треба було доконче щось промовити. Каже несміливо:
 — 	Приїхав військовий міністер. Всі паничі з гімназії пішли до війська. Тепер присягають у Народнім Домі. Панич Юрчик разом зі всіми.
Лице о. Сріблярчука здрігнулося. Хвилинку ще дивився на паламаря. Потім, не в своїй звичці, хитнув йому головою, неначе: добре, добре... Пішов спокійно з церкви. На порозі спинився. Мовить лагідним голосом:
 — 	Не кажіть пані нічого. Не йдіть навіть до кухні...
 — 	Добре, прошу отця каноніка! — крикнув паламар, щасливий, що так минулося. Посміхався задоволений.
О. Сріблярчук пішов до канцелярії. Обмив руки, перебрався. Вийшов на вулицю. Йшов до Народнього Дому.
У його голові не було багато думок. Повторяв собі тільки в-одно: Юрцьо пішов до війська... Юрчик пішов до війська...
Зітхав раз у раз. Почував велику вагу на серці. Так несподівано. Так неждано. Ніколи б був і не подумав. Дитина... Що він там робитиме? Як його самого пускати в світ? Чому він не порадився?...
Ой, ой, ой! — вихоплювалося йому в-одно з грудей... Що то ще буде?... Що то ще буде?... Що вони ще мусять пережити?... Де вже буде кінець тому всьому горю?...
І тепер приходила йому на память нещасна мати. Не хотів її трівожити, щоб не бігла до Народнього Дому, щоб не плакала, щоб сльозами не виявляла слабости свого жіночого серця. Але що вона, небога, скаже, як дізнається про це? Так нагло, так неприготовано...
От і прийшло, що його найбільше турбувало. Як почалася війна, його син був ще дитина. Бігало бідне, бавилося, дивилося на ту безліч військ, тих усяких військ... Робило собі в садку окопи, дротяні перегороди. Чи могло йому коли й на думку впасти, що й він, він, та дитина... Але як війна почала затягатися, як ішла вже в безкрай, як брали вже вісімнадцятьлітніх, а син доходив уже до шіснадцяти — в-одно щось його бентежило: а як іще рік, — як ще два роки потягне?...
А тут, от і не два роки. Вже й не треба ждати! Не досидів до вісімнадцяти і йде, йде, його Юрчик, його єдиний син... Не кличуть його. Не йде з обовязку. Йде сам. Йде сам — по своїй волі...
Так йому душно ставало, що мусів зупинятися в ході, щоб захопити повітря в груди.
Як він бідний зможе дати собі раду? Як його божа воля не зберегла від того нещастя?...
Налетіла на нього нова думка. Така несподівана, що аж спинився.
Міг би ще не дозволити... Це ж дитина! Тут батько має слово...
Посміхнувся гірко. Почав хитати головою.
Ні! ні! Не було б добра! Не було б з того добра! Та й такого встиду він йому не буде робити! Не хоче, щоб його син усе життя носив у серці біль до свого батька за той великий встид, який би він йому завдав! Пішов — сам, добровільно, — га!... Боже! Твоя воля!... Гірко! Але видно, так мусить бути! Нехай іде! Коли тільки йде охітно — нехай іде! Такі звичайно вертаються здорові А вже, щоб ламати його душу, його молодечі пориви...
«Ой, казав я, що від тої війни нікому гаразду не ждати. В-одно я мав на думці, що вона й мене не пожаліє... А от, маєш! От, маєш!»
Брала його досада, що дозволяв дітям бавитися в війну. Що дозволяв їм робити окопи. Коли кликали його, йшов до них, розяснював. Сам їх заганяв у нещастя! Сам їх пхав у біду...
І знову налітає на нього инша думка. Закидає його докорами.
«А хіба ж тільки це? Хіба ж то тільки окопи в садку — найбільше лихо?... А як сходила розмова на Ляхів, не казав я, що на війну проти Ляхів я сам піду як польовий курат?»...
 — От, що наробив! От, чого накоїв! — стогне.
Йому вчувається голос Юрчика:
«Тату, на війну проти Ляхів і я піду теж!»
«Підемо, сину, всі! Ляхів бити підемо всі!»
- А тепер маєш, що приготовив! Хто ж, як не ти сам кинув його на цей шлях? Хто ж, як не ти в-одно при ньому говорив: «Лях тоді
добрий, як печений!»... Хто винен у тому, що в душі дитини скипів вогонь ненависти?
Погнув свою сиву голову. Ішов уже далі без думок. Не міг захистити себе перед власними докорами.
Проходять попри нього всякі люди. Кланяються йому. Здоровлять * його. Він схиляє капелюх, хитає головою у відповідь на привітання. Але нікого не бачить, нікого не пізнає.
Його висока, дужа постать іде неначе в мглі. Немов туман мряки його сповив і він блукається в ньому. Не тільки думки його збило з пуття. Очі йому заступило. Сили йому підкосило. Погйуло голову.
І гарно на дворі. Сонце гріє. А він від холоду — тремтить. І від спеки. Пріє й тремтить.
В-одно докоряє собі, чого він був такий необережний. Чому не подумав ніколи, які можуть бути наслідки його розмов із сином.
Потім, помалу починає знаходити оправдання:
А хіба ж він міг думати, що то, дурне, буде собі так брати його слова до серця?...
В ту ж мить инший голос докоряє йому:
«А хіба ж ти хто? Дитина? Не знаєш, що посіяне зерно сходить, коли впаде на добру ріллю?»
Зітхнув глибоко.
Що йому з того, що рілля добра?
Хитав безсило, безпорадно головою.
Налетіли на його голову нові думки. І Це инші. Вдарили в нього невідомі йому почування. Попався н перехрестні вогні своїх почувань, своїх думок. Не всилі був відразу роздивитися у всьому.
Помалу, помалу він починає являти собі, що це таке. І такий насміх над ним самим, над усим його життям вдаряє йому в лице, що аж здрігнувся.
 — 	Ціле життя, майже до пізньої старости, стояв за Русь, змагався проти України. Не хотів її знати. Не хотів слухати про неї. А ось єдиний мій син іде наставляти свої груди за Україну! Може й голову свою йде класти — за Україну!... і сам я його туди послав...
Ой, ой, ой-ой, ой! — схоплюється йому із серця.
 — 	Неправда! Неправда! Неправда! Йде проти Ляхів. Іде проти Ляхів. Як і я змагався все своє життя проти Ляхів...
Відганяє од своєї голови влізливі думки. Не може дати їм ладу. Не всилі справлятися з ними. Тільки зітхає, тільки нижко, з глибини серця зітхає.
Як та дитина зможе собі раду давати? Як він зможе захистити свою голову, свою душу?...
Наближається до Народнього Дому. Втирає сльозу, що наплила йому до ока. Втирає її непомітно, поправляючи окуляри. Намагається входити бадьоро, жваво.
51
* * *
Як тільки злопотіла крилами в мурах гімназії звістка, що приїхав Вітовський, що кличе всіх, хто може зброю вдержати в руках, до війська, схвилювалася молодь. І враз зі всіма схвилювалося серце Зосі Лімницької. Вона слухає вибухів, покликів, дивиться на всі боки, з усіх усюдів вдаряє в неї пал юнацьких сердець. Чує, як присягають усі, що йдуть до війська. Бачить, як кидають мури гімназії, як чвірки влаштовуються на вулиці. Ждуть, щоб усі ставали в ряд. Ідуть...
Іде й вона з ними. Йде, сама не знає, чого. Схвильована, збентежена. З голови не може прогнати однієї думки: Зараз побачить його. Приїхав. Приїхав з Вітовським. Він, Летивітер! Приїхав. Вона йде, зараз побачить його. Буде з ним розмовляти.
Як вона побивалася за ним! Як серце їй рвалося, коли почула, що його вбили зараз першого дня у Львові. Ця чутка відкрила їй усю таємницю її серця. І хоч потім дізналася, що це все неправда, хоч багато чула про його геройство, чогось не хотіла заспокоїтися її душа. Не вірила... не вірила...
А тепер приїхав! Приїхав! Живе!
Що вона йому скаже? Як вона його зустріне? Як привітається? Як після того, що було тоді — вона привітається з ним?
Тремтіла на всьому тілі. Від нежданого щастя. Від того, що так несподівано прийшло.
Як вона має говорити з ним? Як його кликати?
Відразу забула все, що почувала в душі, що леліяла у думках, що приготовлювала серед довгих неспаних ночей. Забула всі розмови, що їх вела з ним, коли западала тиша, коли розвіювалася дійсність, коли налітали до неї примари минулого, коли майбутнє являлося їй у таких чарівних, роскішних барвах. Були тільки вони обоє: вона і він — їх духи, їх мрії, бажання...
Тоді вона збувалася того всього, що їх ділило, що могло їх ділити. Вона кидалася йому на груди, падала в його обійми, пригорталася до нього своєю голівкою, тремтіла під дотиком його чарівних уст. Тоді вона бачила себе його коханою дружиною. Ніхто не міг їх розділити, ніщо не всилі було перегородити їх, — її й його. Її, її від нього, його від неї. Вона могла випивати ввесь чар його ніжного кохання. Вона була його, його навіки. Його уста нашіптували їй до серця чарівні пісні, його очі — соняшним промінням ясніли в її душі. Його руки — тремтінням, роскішним, чарівним тремтінням її сповняли...
Скільки всякого вона з ним тоді не переговорювала? Як близько вона тоді не ставала до нього? Як ніщо, ніщо не вязало її в виявлюванні великих своїх почувань!
Чи знає він це? Чи здогадується? Чи й він?... Чи й він таке переживав? Чи й він тоді злітав до неї на крилах, у її голос заслухався, її обіймами упоювався? Чи й він це все знає? Чи відчуває він її кохання, її велике, безкрає кохання?...
52
Схвилювалася.
Він тепер тут. Вона йде, бачитиметься з ним, буде з ним розмовляти. Як?... Що вона йому має сказати? Як говорити до нього?...
Остапе! Мій коханий...
Тінь непевности злетіла, впала на її очі. Смутком їх заслонила.
А як він і не думає про неї? Як забув її? Як це взагалі нічого не було більш, тільки товариські взаємини? Як йому ані в думці те, що їй усе життя забрало, що її томить, із сил збиває? Як йому ані в думці — кохання? Як він ані не згадує її?
Чує, як її ноги вмлівають, як покидають її сили. Справді. Що вона собі уроює? Що вона собі думає? З того, що він прийшов попрощатися, вона цілий світ собі сплела, новий, рожевий, райдужний. Світ мрій. У тому світі тільки вона і — він. У тому світі живе, тим соняшним повітрям дихає, від роскошів того світу вмліває, мяніє... від того, що сама собі вимарила, що з чарівної, таємничої пряжі собі сплела...
Смішна... Наївна...
Чого вона йде туди, до нього? Чому не жде, щоб він прийшов до неї, щоб висловив їй почування своєї душі? Коли й він теж у колі її думок, у чарі її кохання, то й у нього такі ж ніжні почування, й у нього такі ж тужливі бажання. І він хотітиме бачитися з нею. Він, що теж у думках голубив її, що в таємних маріниих пригортався до неї.
Коли не прийде — усе туман! Усе облуда! Усе велика облуда, брехня...
А як і він минається з непевности? Як і він не знає, які її думки, які почування її до нього? Як і він жде її? Як ждатиме, щоб коли не свідомо, то щоб принагідно зійшлися, щоб вис ловили одно одному все, що в них на душі. Щоб потім виспівали і він і вона велику пісню кохання?... Як жде, жде...
І ждатиме надармо? І, не діждавшися, поїде? Не знатиме, що діється в її душі? Як попаде в одчай? Шукатиме у бурях війни забуття? Як вона доведе його до одчаю? Як він через неї голову свою кине в змагання, щоб збутися ваги життя? Як вона всьому буде виною?...
Ні, ні, коханий! Іду, йду до тебе! Як тільки очі твої до мене засміються твоїм солодким, чарівним усміхом, як тільки тремтіння душі твоєї в устиску руки твоєї вчую, я виспіваю тобі все, що горить у моїй душі, що кипить у моєму серці. Як тільки голос твій мені твої ночування ізрадить, я виспіваю тобі все, чим я живу, від чого вмліваю, що мене при житті держить, що може збавити мене життя... Я тобі виспіваю все, усе, коханий!
Але як ти забув про мене, як я відчую, що ти ніколи не думав про мене, що ти й тоді, й тоді підпав був під настрій, під чари ночи, пішов і забув мене — то і тоді я гідно поведуся. То і тоді я на мить одну, на час розмови з тобою задержу свою гідність. У пору я здавлю свій біль у серці. Не будеш насміхатися. Не будеш ти мене жаліти...
Я йду. Іду, щоб мати певність. Дістати ту велику певність. Яка або держатиме мене на силах — або...
53
Почула тремтіння свого тіла. Ішла й ноги погиналися з утоми духа...
 — 	Оповідай, оповідай... Я чула, я багато чула про твої великі діла. Про твоє завзяття, про твої успіхи... Але ти сам мені про це все ще раї розповідай...
Дивилася йому в очі. Втопила в їх глибинах усю свою душу.
Зоно, хто ж бачив мене так присоромлювати...
Ні, Остапе, те, що про тебе чую...
Але ж кажу тобі, Зосенько, я ще нічим не відзначився. Я навіть можу сказати, що там у тих далеких світових змаганнях я більших діл доконував, ніж тут. Багато більших... І це, як-раз, болить мене. Бо все, що досі тут було — дрібничка. Заскоро мене вихопили і вогню битви... Але я буду там... Ще вернуся... І тоді... Ох, я ще маю дуже багато зробити.
 — 	Я так тремчу про тебе... про твоє життя...
 — 	Зосенько, чого?... Мене куля не чіпляється. Мого життя щось береже. Мене береже завсігди якийсь дух таємничий...
 — 	Чи знаєш, чий дух тебе береже?
 — 	Твій?...
 — 	Мої думки, мої тремтіння... моя любов...
 — 	Зосю... Зосенько моя.
 — 	Остапе... Коханий...
 — 	Тепер я вже докраю щасливий. Безпечний. Ти знаєш, я від початку війни кидався на ворожі кулі. На білі штики. Якесь було безглуздя, божевілля. Тепер я це вже розумію. Але це не відстрашуватиме мене й надалі. Як досі — так і далі... Для мене не було нічого неможливого. І замісць дістати кулею або штиком у серце, я квітчав заєдно свої груди новими відзнаками хоробрости. Чи знаєш? Вони мене боліли. Бо це не моя заслуга була! Всі вони належать не мені. Чи віриш?..і Моєму покійному батькові. Його духові... Його дух літав в-одно надо мною. Всі кулі одвертав од мене. Коли ж тепер ще й ти, ще й твої думки, твої тремтіння, твоя любов стане мені у захист — моя Зосенько, ти знаєш, що я ще можу зробити? Скільки я мушу ще зробити, щоб стати гідним твоєї уваги, щоб відплатити тобі за твою трівогу про мене, щоб заслужити собі на твою любов?...
Вони стояли на подвіррі Народнього Дому. Довкола них пливло бистрими хвилями юнацьке життя. То входили до залі, то виходили жваві румяні постаті. Кожна з них захоплена одною думкою, одним бажанням: щоб як найхутче стати в ряди. Задивлені в картини майбутніми), непевного, але величнього, ніхто з них не цікавився ніким поза собою. Не звертали уваги на тих двоє, що теж, одно поза другого, ми бачили усього світу.
Він, ясний сокіл, лицарь... Вона — ластівка. Задивлена у нього — щебетала, щебетала... виспівувала йому пісню кохання. Пісню ---, лицарського кохання. Кохання до нього й до України
S4
 — 	Іди, Остапе! Йди на найбільші діла! Тільки ніколи не забувай, що там далеко тужать за тобою...
 — 	Яке те все дрібне, яке мізерне, що я досі зробив, як мало гідне твоєї туги... Зосю — мене чи раз поздоровляли, свій подив висловляли. Я посміхався гірко. Як то ще далеко мені було до того, щоб я міг вважати себе гідним памяти свого дорогого батька...
 — 	Я не знала твого батька, але як дивлюся на тебе, як слухаю тебе, я люблю його...
 — 	Але тепер, коли ти промовила таке дороге слово, коли я слухаю твого співу про велике кохання, про тремтіння твоего серця, про тугу душі твоєї — Зосю, скажи мені, яких діл мушу доконати, щоб оправдати себе перед тобою, щоб стати гідним твоєї любови.
 — 	Коли поможеш виборити волю нашій рідній землі...
 — 	Клянуся тобі: голову свою покласти не завагаюся, як би в неволю мав повертатися наш рідний край...
 — 	Остапе! Який ти великий... Який ти дужий... Як мені ще далеко до того, щоб стати гідно поруч тебе...
 — 	Кохана! Ти дуже багато зробила. Ти бачила, яке вражінни зробила на Вітовського заява твого брата? Я певний, що половина заслуги тобі належиться.
 — 	Ні, Остапе! Не треба кривдити Романи. Він дуже завзятий юнак!
 — 	Але ти — його сестра!
 — 	Як жалую, що я дівчина, що не буду і вами грудей своїх наставляти в захист рідного краю. Яка и слабосила, що не можу зважитися піти разом з Романом.
Остап жахнувся. Перед його очима майнуя крівавий привид того ранку, того незабутнього ранку. Коли усвідомив собі, що й вона, вона могла б купатися так у крові, як він це зробив, такий жах його обхопив, що крикнув:
 — 	Ні, ні! Ніколи! Й не думай про це! Будь щаслива, що можеш не дивитися на нашу роботу! Не то, щоб ти з нами поруч ставала...
 — 	Що тобі? Чого ти так зблід, Остапе?
 — 	Не можу. Не всилі тобі виповісти всього, що діється в моїй душі. Не питайся мене навіть. Бо як скажу тобі ти на завсігди відцураєшся мене.
Зося дивилася стрівожена на нього. Вдарило від нього такою жарою, а потім повіяло таким холодом, що вона здрігнула.
 — 	Ні, тепер мусиш мені сказати все. Бо я уявлятиму собі щось найгіршого. Я попаду в одчай, коли не скажені мені всієї правди. Мусиш мені все сказати. Я мушу все знати, коли не маю думіати, що ми розійшлися на завсігди. Остапе...
Дивилася йому в очі з такою невисловленою тугою, з таким трівожним дожиданням, що він не знав, що робити. Жалко йому стало за неї. Ще більш жалко за себе.
 — 	Остапе... — промовили тихо, благально її уста.
 — 	Зосю, не можу. Не вимагай цього від мене.
55
Вона почала хитати головою. Перевела свій погляд від нього в невідому віддаль. Остап уловив тінь жалю, болю на її лиці. Жахнувся на саму думку, що віддаляється від нього його щастя, його мрія.
 — 	Скажу, скажу. Тільки, коли одвернешся від мене... Сама тоді приписуй собі вину. Я не хотів.
 — 	Чого я одверталася б? Од того, що ти скажеш мені правду? Що ж ти можеш мені такого страшного сказати?...
 — 	Зосю. Я нелюд. Я потвора. Я дикун. Я скупався по коліна в крові. Я зробив таке дике, звірське діло...
Почав їй малювати жах тієї картини серед мурів камяниць, того безпамятного свого забуття. Вона перебила його оповідання.
 — 	Що ж ти міг иншого зробити, Остапе? Ти рятував своїх братів. Ти захищав нашу справу.
Остапові жалко стало, що починав оповідати.
Ні, ні! — думає. — Вона мене не зрозуміє. Ніхто мене не всилі зрозуміти, хто не переживав того всього... Ніхто мене не хоче зрозуміти...
Впала на нього втома. Як за кожним разом, коли згадував собі все пережите в той ранок. Він почував себе хворим. Здається від великої хвороби душі врятувало його те, що його вирвав з бою Вітовський. Він перелетів з ним великий шмат краю. Яка сила вражінь... А та жахлива картина не вступається зперед очей. На хвилинку забуває про неї. Коли не думає — заспокоюється. І знов навинеться перед очі — він попадає в хоробливий, гарячковий настрій. І починають муляти йому душу сумніви, чи треба було того всього? Чи неможна було без того? Чи не був це одчайдушний, необдуманий порив його схвильованого серця...
Слухає, як та, що він її покохав, намагається розважити його. Оповідає йому про велику любов рідного краю. Він слухає того з посмішкою в душі. Це так. Це все так. На словах. Тільки на словах... І на ділі може було б. Але щоб із цим ділом кінчилося життя людини. Щоб не приходили докори, сумніви, непевність, чи це мусіло бути... Коли б не мучили примари... Коли б це не з людьми була справа...
 — Подумай собі — вони ж вас вбивали! Ти сам міг полягти від їх кулі... Ах, думати не хочу. Не про те, що ти зробив, тільки про те, що з тобою могло статися. Остапе! Ти знаєш? Я могла даремно, даремно ждати тебе...
Він зітхнув глибоко. Не міг прийти з своїми думками до ладу.
Наближалися до них веселі розрадувані юнацькі постаті. Забрали їм їх самоту, їх тиху розмову.
У великій залі Народнього Дому була бранка гімназійної молоді. Вже що-раз більше юнаків виходить із залі. Всі жваві, веселі, щасливі.
Віяли, взяли! Нікого навіть не оглядають. Беруть усіх. їдемо ілптра до Коломиї. Там буде оглядати нас лікарь. Хто дужчий — іде и поле, слабші підуть до школи телефоністів! — кричить уже здалеку Роман Лімницький.
Від тих радощів юнаків змінився настрій у душі Зосі. Вона ще хвилинку змагалася з своїми сумними думками, але коли почула про школу телефоністів, відразу розяснилися її очі.
 — 	Аж мені смішно, — мовить, — як ти, Романе, будеш ходити по полях і встромлятимеш тички попри дорогу.
 — 	Ов?... А тобі хто це сказав? — обурюється Роман. — То ти, Зосю, навіть до тичок не годишся!... Що?... Я до телефоністів? О, ні! Ти мене мало знаєш! Я відійду з першим відділом до боєвої лінії. Не даром вправлявся крісом!
Випростався перед Летивітром, руки простяг вдолину, як струни, голову задер гордо угору. Мовить задирливим голосом:
 — 	Пане четарю! Чим я гірший од кожного вашого козака? Га?...
 — 	Тим, що ти не звик до трудів воєнного життя.
 — 	Ов, хто то говорить? А ти, Остапе, як ішов на війну, чим був ліпший од мене? Багато років мав?
 — 	Що тобі, Романе, приходить до голови? — вмішалася Зося.
 — 	Не люблю, як мене хто хоче ображати! Хіба я не такий самий козак, як усі инші?
 — 	Коли ти козак, то не повинен забувати, що стоїш перед чета-рем! — посміхнулася Зося.
 — 	Заявляю вам, пане четарю, що за тиждень зустрінемося у Львові! — До побачення!
Вдарив запятками одним об один, підвів руку до своєї мазепинки, викрутився на одній нозі. Бо його вже кликали товариші.
 — 	Ромку! Ромку! Бачиш? Ти казав, що не візьмуть! — кричить на все подвірря Юрчик Сріблярчук.- Я тобі казав, що всіх візьмуть. Тепер бачиш?
Юрчик добігав уже до Летивітра. На його лиці відбивалися всі радощі його душі. Здійснилося те, чого він так дуже бажав собі. Минувся той великий страх, який не давав йому спокою. З нього ще й сьогодня сміялися товариші, що він замалий до війська. Він і сам знав, що не такий він високий, як Летивітер. Але почував у собі силу, почував завзяття. Мав велику охоту йти на війну.
Коли постановили зголоситися до війська, він тільки одним журився: щоб комісія не завернула його. Тепер уже щасливий. Тепер знає, що йде! А все инше — дрібниця! Байка. Стріляти вміє! Ціляти вміє! Страху в нього — немає!
 — 	Остапе! Йдемо!
 — 	Побачимо, як то буде в окопах?
 — 	В окопах? Еее! Я до кінниці.
 — 	А коня маєш?...
 — 	В нас є три коні. Один мій! Тато...
Хотів запевнити Летивітра, що тато дасть йому коня, та в ту ж мить побачив свого батька й урвав на тому слові. Серце почало йому товктися в грудях. Він аж тепер згадав, що тато ще ні про що не знає. Він чи раз уже говорив у хаті, що піде до війська. Піде боротися з Ляхами.
57
Мама лагідно перемилася з ним в-одно. Переконувала його, що він заслабий. Що його не візьмуть до війська. Він запевняв про свою силу. Заявляв, що то не такі пішли й були вже в битві. Мама сміялася з нього своїм теплим тихим сміхом. Радила йому підождати. Звичайно слухав цього й тато. Ходив по кімнаті, щось робив і не обзивався. Ніколи ані словом не противився. Тільки підсміхався. Поправляв свої окуляри й дивився на нього.
Але то було там, у хаті, коли він іще не йшов, коли тільки задумував іти. А що скаже його тато тепер? Що тепер скаже?...
Не знав, що робити. Чи стояти на місці, чи підійти? Сказати?...
Тим часом тато вже стояв біля нього.
 — 	Що ж ви тут робите, діти? — питається. — О, Летивітер! Вітай нам, козаче... Бачу, щасливо...
Говорив це спокійно, як би ні про що не знав.
 — 	Зося, Роман...
Підходили до нього. Цілували його в руку. О. Сріблярчук поцілував кожного в голову. Стискав її, задержував хвилинку в руках.
 — 	А ти, сину, що? — питається Юрчика.
Запала неприємна мовчанка.
 — 	Може хочеш також із Летивітром?
 — 	Ми всі зголосилися.
 — 	Ну. ну! — похитав головою о. Сріблярчук. — А доведе це до добра?
Ніхто йому не відповідав.
 — 	Ти зміряв добре свої сили, Юрку?
 — 	Тату! Ми всі однакових сил. Усі йдуть. Я не можу оставатися.
О. Сріблярчук дивився на сина, на Романа, на инших юнаків
і хитав головою. Так йому щось докучало в очах, що мусів витерти собі хустиною окуляри й лице коло очей під окулярами. Питається:
 — 	Що ж, ви вже присягали?
Юрко зрадів. Тепер уже дійшов до вершка свого щастя. Вже знає, що цими словами тато дав свою згоду.
 — 	Ні! — мовить весело. — Але зараз будемо. От, уже кличуть.
До гуртка наближається професор Сумний.
 — 	Ааа! Отець канонік? Моє поважання. Будуть отець канонік благословити нашу молодь?...
О. Сріблярчук зітхнув. Не промовив нічого. Потім, коли вже молодь завернула до залі Народнього Дому, мовить більш до себе, ніж до Сумного:
 — 	Нехай їх бог веде! Тут людська сила заслаба...
 — 	Нехай щасливо вертаються! — докинув Сумний, розуміючи настрій душі батька.
Біля вікна у залі стоїть гурток учителів. Між ними стаційний комендант.
А цс хто прийшов? Якийсь піп?...
58
 — 	Тутешній парох. Сріблярчук. Його син іде до війська. Зголосився сього дня. О, той хлопчина. Бачите?
 — 	Чекайте но! Сріблярчук? Та ж це ряний кацап! — мовить комендант.
 — 	Був, був москвофіл. Тепер, відколи повстала Україна — такий завзятий Українець. Ані в голові, що було!
 — 	Що кажете?
 — 	Не зовсім вірно, — доповідає инший. — Робите йому, товаришу, кривду. Він іще й до війни почував себе Українцем. Відколи в нас заложили приватну гімназію, він почав працювати в гімназійному комітеті.
 — 	Москвофіл? — дивується стаційний комендант.
 — 	Дуже то, знаєте, складна душа у цих старих людей. Польська агресивність, наше безсилля... І в одних надія на Австрію, у других на Росію. От, вам і москвофіл.
 — 	Думаєте?
 — 	Кажу, що бачу. Як ми почали творити свої цінности дрібничку: гімназію — він віджив. Пристав до гімназії душею. Був її першим катехитом. Звик до «України». Полюбив молодь. Почав жити нашим життям. Кажу вам, наша ідея сильна! Тільки активности, активности і ще раз активности! Нікого не викидати поза рями життя. Всіх заставляти до творчої праці.
 — 	Як? Тих, що не признають нашої мови?
 — 	Пане команданте! Не в мові вся вага! У державній ідеї. Хто будує нашу державу — нехай собі говорить, якою хоче, мовою, він наш! А Сріблярчук, хоч і кацапом був, Шевченка знає всього на память! Не в мові річ! У ділі! Кажу нам: творчий чин чуда докаже! Захоплені ним — і найбільші вороги скоряться нашій ідеї.
 — 	Дивні речі. Аж годі вірити.
 — 	Маєте живий приклад.
 — 	Але русских ждав? Що? — посміхається командант.
 — 	Хто з нас без гріха? Ненавидів Ляхів, не вірив в Австрію. Надіявся, що тільки Москва вкоротить буту Ляхів.
 — 	І сина посилає на війну?
 — 	Дуже гідна людина.
 — 	От і москвофіли! Ну?...
 — 	Не хочу про всіх говорити. Але цей — кажу нам: дуже гідна людина.
Сходилися в залі. Ставали в ряди. Один побіч другого.
Прийшли з иншими Зося й Летивітер. За ними професор Сумний і парох.
Стояли в рядах юнаки. На їх лицях відбивався захват святкової хвилі. Але тут і там видно було хмарки непевности, трівоги. Вони всі, як прийшли сьогодня до школи, так просто на базар, потім до Народнього Дому. Ніхто з них майже не був у хаті. А хоч і був, ніхто не
признавався своїм батькам, що робитимуть. Не знають іще їх рідні про їх постанову. Багато й не знатиме. Дізнаються вже по всьому. Коли вони будуть в окопах.
Такі думки заслинювали їм радощі великої хвилини.
Але не було тепер часу роздумувати. Уже підходить до столу стадійний командант, починає читати присягу. Порушилися ряди юнаків. Заслухалися в святковому настрої в слова присяги. Така запала тиша в залі, така величава тиша, яка буває завсігди в хвилинах важливих подій. І пронизують її тільки великі слова клятьби, проголошувані твердим звінким голосом стадійного команданта.
А молоді козаки заслухаються у кожне слово й записують його глибоко у своєму серці.
Були це не слова. Оце ставали перед ними майбутні їх великі діла, які у вигляді слів клятьби виринали перед їх душами, ставали перед їх очима завзяті змагання, на які вони йшли в обороні рідної землі. За кожним словом зачиналася в їх душах нова, невідома їм досі, доба їх життя, з якого немає иншого повороту, як тільки на крилах слави, або — в обійми рідної землі. Це не лунали буденні слова, пусті згуки — це маяли у них перед очима геройські чини, які мали записати їх імена золотими й крівавими буквами на скрижалях рідної землі.
Коли вже ввесь цей молодечий гурт поклявся добути волю рідному краєві або покласти голови на полі крівавих змагань, підходить до столу їх учитель Сумний.
Його лице поважне. Завсігди сухе, костисте — сьогодня ще більш видовжилося, ще глибше запалося; таємничі тіни на ньому виступають. Із суворих глибин лиця жевріють його очі. Дивним вогнем. Палкими вогнями.
Зворушеним голосом, у якому вчувається тремтіння, він мовить*
 — Прощаю вас, молоді мої приятелі, і в своєму імени і від усього нашого вчительського збору.
Запала глибока тиша. Злетів над ними на невидимках-крилах таємний дух гімназії. Промайнули їм перед очима цілі літа їх шкільного життя і видалися їм у цю мить — однією хвилинкою, уявилися їм за всю свою довжину одним блиском, коротким мигом, який спалахнув і вже починає щезати.
Дивляться на своїх учителів і нагадується їм кожне їх тепле слово, яке падало на їх серця і — може — не завсігди знаходило відгук, може не знаходило в свій час належного зрозуміння, але тепер із глибин душі зродилося наново, виявилося в новому вигляді, з новою силою — так, як його промовлювано: кровю серця, всіми нервами мізку, безкраєю любовю душі. Зродилося з нетрів забуття кожне їх слово, що мало стати посівом великого духа! Геройства, саможертвування, чину!
І хоч заховане в душі, може й призабуте, воно вкорінювалося в-одно глибше, розросталося, поки не зродився з нього сьогодняшній чин!
Якою любовю горіли їх очі, якою вдякою палали серця, коли настала велика хвиля прощання.
Чують, як їх учителі, устами промовця, записують цю хвилю як найбільш святкову, як найгарнішу в своєму житті. І розуміють усю велич праці своїх батьків-учителів, вміють цінити велику їх жертву.
 — 	Ви, наші молоді друзі, засвідчили своїм самометним вчинком, що не пішла намарне вся праця нашого життя.
Починають дивитися на взаємини своїх учителів до них зовсім инакше, як це було досі. Заслухаються в слова професора Сумного і хоч може й чули їх колись уже, може не в цьому вигляді, не в цьому тоні, може, як бажання, як зусилля, але ніколи вони їх так не розуміли, як сьогодня. Що сталося, що тепер так розкрилося в кожного з них серце, що так розяснилася душа? Що так загострилися думки?
 — 	Ми орали, молоді друзі, переліг ваших дитячих сердець і засівали в ваші душі зерна правди й любови. І тепер радіємо, що зазеленілася буйна нива від нашого посіву. Зерна правди казали вам шукати гармонії між словами й ділами, зерна любови кинули вас на шлях змагань, завзятих, може й крівавих змагань за волю української землі.
Тепер далі говорив, як би читав у кожного в душі, говорив те, про що співало все єство всякого з них. Вони ж хотіли своїм вчинком дати доказ, що не тільки на словах: «душу, тіло ми положим!» — що їх любов до України — велика любов, для якої немає меж, для якої немає ніякого стриму, немає неможливого.
 — 	Ви душу свою поклали сьогодня на жертвенник України — йдіть тепер на великі змагання — за рідну землю. А коли кому з вас і тіло доведеться покласти, нехай у всякого з нас буде в-одно перед очима, що ляжете в рідній землі, в боротьбі за рідну землю!...
І, принижуючи голос, кінчив свою промову:
 — 	Прощайте, дорогі друзі... Як багато я мав би вам ще сказати... Як хотів би висловити вам усе, що почуває моя душа до вас. Та слова заслабі! Нехай мої почування невидимою течійкою переллються у ваші серця, нехай наша любов звяже нас усіх в одну громаду — у гурт діла, чину, пожертвування!... За Вкраїну і для Вкраїни!
Останніми словами намагався заховати перед молодими юнаками розбільні стогони, що натискалися йому до горла. Коли відійшов від столу, й коли пісня юнацька залунала у залі, він хлипан давленими стогонами й потайки здушував в очах сльози.
А в залі загреміло з усіх грудей, могутньо, свягконо:
Не пора, не пора, не пора Москалеві й Ляхові служить!
Довершилась України кривда стара,
Нам пора для України жить!
Звістка про те, що діялося на базарі і в Народньому Домі, докотилася помалу й до хати панства Лімницьких.
61
Пані Лімницька сиділа за роботою. Як звичайно в цей час, кидала неспокійні погляди на вулицю. І знову заглиблювалася в свою працю. Аж ось чує, як одчиняються двері. Входить до кімнати служниця. Пані Лімницька звертає на неї очі й чує, як її серце защеміло. Дівчина така збентежена, стрівожена, залякана.
 — 	Що тобі, Ганю? — питається пані Лімницька. Не переводить з її лиця свого уважливого погляду.
 — 	Біда, прошу пані! Нещастя...
 — 	Яке нещастя? — допитується пані Лімницька вже більш непевно, але все ще задержуючи рівновагу в душі.
Вона від першого листопада взагалі втратила душевний спокій, всі радощі життя. В-одно ждала якогось удару. Хоч усе ніби то, на око, заспокоювалося, діти пішли знову до школи, життя починало йти своїм рівним шляхом, не було ніяких великих несподіванок, — все ж таки вона відчувала на дні душі дивну трівогу.
Ходила з затаєним віддихом по хаті. Уважно придивлялася до всього, що робить її Роман. Прислухалася пильно до кожного його слова. До кожного півслівця. Слідила кожний його рух. Стояла на сторожі. І в усьому, що бачила, що чула, додивлялася небезпеки для себе, для сина, для дітей. Всяке найзвичайніще слово кидало її в трівогу. Тремтіла, що ось-ось вдарить на неї нове нещастя. Але намагалася не показувати того нікому. Хотіла задержати спокій. Не звертати нічиєї уваги на це, що вона хвилюється. Щоб ніхто не додумувався. Тим більше зберігала таємницю своєї душі перед наймичкою.
 — 	Яке нещастя? — спиталася вдруге. Силувалася промовити це спокійно.
 — 	Панич Ромцьо вступив до війська.
Лімницька охнула й замліла в дожиданні. Від тоді, як побачила сина з крісом через плечі, не могла ніколи спокійно згадувати страхіття тієї картини. Ходила всюди, до всіх знайомих, радилася. В один голос усі дораджували їй, щоб не противилася, бо може довести до гіршої біди. Не багато треба, щоб утік. Чи мало то було таких прикладів підчас повстань. Молодь по своєму міркує. І ніколи не вважає на думки й поради старших. Ні з чим не буде числитися. Всяке забезпечування юнаків, що наставилися на дорогу чину, доводить до того, що вони тим більш уперто змагають до свого. Прискорює їх постанову, виконання задуманих плянів! Нехай їм здається, що мають волю. Може волітимуть не покористатися нею. Непередбачена дрібничка може їх знеохотити, прохолодити, може їм розкрити очі. і вони, маючи вільний вибір, замісць піти на бездоріжжя, остануться в хаті. З власної волі й охоти.
Як инакше виглядала б справа, коли б вони відчували примус над собою. Тоді їх честь, їх розуміння чести, не дозволяло б їм завертатися. Бо, сходячи з дороги, вони мусіли б скорятися волі тих, хто ставив їм перешкоди. Тоді, хоч як уже не хотіли б, — не могли б зійти з дороги. Щоб не скорятися. Щоб не здавати позицій. Щоб не почувати
свого пониження. Не дозволяла б їм цього зробити свідомість, що їх погнула чужа воля.
Не могла спершу погодитися з цим. Потім сама зрозуміла, що так краще.
Так! Треба справді дуже обережно. А ще з таким амбітником, як її Роман.
Хоч як боліла в неї душа, мусіла примиритися з цим, що він ходив два-три дні з крісом, в-одно пересиджував у військовій команді, літав з висолопленим язиком по місті на послугах командування. Навіть їсти не приходив до дому. Поки не почалася знову наука в гімназії. Разом з иншими вернувся й він до своєї звичайної праці.
Тепер уже трохи заспокоїлася пані Лімницька. Мала таке вражіння, що на разі нещастя коли не зовсім минулося, то бодай відсунулося на далекий час. Але осталася в неї й надалі в душі трівога. Трівога підглядання. Трівога слідкування. Трівога дожидання...
Слухаючи слів наймички, Лімницька не всилі була зрозуміти, що говорить до неї дівчина. Із зморщених брів видно, що працює дуже сильно думкою, але не може уявити собі, що сталося. Не бачить іще, звідки загрожує їй небезпека. Як то могло б прийти до такого страшного нещастя? Чи ж би намарно мали піти всі її зусилля? Поденервована питається злісно:
 — 	До якого війська? Чого ти н-одно дурниці плетеш? Не маєш нічого ліпшого до роботи? Ромко пінти сьогодіїя до школи!
Дівчина збентежилася. А може справді це не так? Стало їй встидно. Оправдується:
 — 	Я тільки переповідаю, що чула від людей. Приїхав військовий міністер. Казали, що панич Ромцьо розмовляй з ним. Тепер у Народ-ньому Домі бранка. Кажуть, що всі студенти йдуть до війська. Й наш панич теж. Вже й присягали.
Пані Лімницька слухає цих слів, як якоїсь чужої для себе, незрозумілої звістки. Міністер, бранка, Ромцьо, присяга... Це все було таке далеке від її душі, що ніяк не може позводити всього до ладу. Не хоче ніяким способом вязатися це все в одну цілість. Але чим довше роздумує, починає розяснюватися їй у голові. Справді. Що ж тут неможливого? Чому ж би це не могло бути правда? А тоді що було? Як було?... Хто ж міг тоді ждати такого лиха? Тоді? Того нещасного дня?... Діти пішли до школи, як звичайно. Аж ось — вона дивиться крізь вікно, а її Ромко йде з крісом через плечі. Чи думала вона? Чи могла здогадуватися? Чи, може, хоч би в сні їй таке приснилося?... Чи міг упасти тоді на її голову більший удар? Грім з ясного неба в осінній день? Таке це страшне було, таке неправдоподібне — а все ж таки — це була дійсність. Її Ромко таки справді йшов вулицею з крісом через плечі. Хоч як не могла вірити очам — мусіла прокинутися з непамяти. Її син ішов з крісом через плечі. Заводити Україну. Її син був у революційній організації. І вона ні про що не знала. Вона навіть не могла до голови собі припускати... А що ж то тепер говорити, як уже все пішло
на безголовая? Як уже затратилося почуття всякого права, всякої правди? Що тепер уже може бути неможливого?
Зовсім неждано зродилася в її душі певність, що дівчина правду говорить. Що все це таки правда. Вона вже впевнилася в тому.
Ні... Цього вона не переживе... Такого удару не витримає її серце.
Зловилася рукою за груди, бо чула, як там їй щось переривається. Почала хлипати. Коротким, уривчастим хлипанням. Дівчина догадалася, до чого це йде. Підбігла до бочки з водою, зачерла шклянку води, подала своїй пані. Лімницька спершу відхилила знетерпеливленим рухом руки воду. Але в ту ж мить зловилася за руку дівчини. Вхопилася жахливо за шклянку. Падаючи на крісло, втягла в себе кілька ликів води. Замочила пальці в шклянці. Почала нервово потирати собі чоло, виски, серце... Врешті вибухло з її грудей кілька стогонів, глибоких, із дна легенів, з глибин серця. А за ними поплило невгамоване ридання...
Дівчина помагала їй. Скільки могла, заспокоювала, розважала. Каже:
 — 	Прошу пані. Та прошу пані. Нехай пані заспокояться. Паню-сю дорога! Або ж то мусить зараз щось статися нашому паничеві?...
Її очі говорили про трівогу її душі. Але, сама стрівожена, хотіла б відогнати страх од серця своєї пані:
 — 	Або ж то мусять зараз кожного застрілити на війні? А от, приїхав той панич високий, з ордерами, що то до нас приходив — як його?... Летивітер.
Почула, що її пані здрігнулася. Зраділа, що знайшла лік на рану її серця. Тепер уже тим сильніще почала запевняти*
 — 	Направду приїхав з міністром. А казали, що його вбито. Чого ж то люди не будуть казати? Такий козак, аж за очі ловить* А ніби наш Ромцьо не може бути такий?
Говорила з душі. Переконувала свою паню. Що ж могла б їй кращого сказати, як те, що брехня всі чутки, брехня всі поговірки.
Скільки то не побивався панич Ромцьо, що Летивітра застрілили. І панна Зося ходила і сльози втирала. А то вже неправда. Переконує свою паню, як може.
Пані Лімницька, слухаючи цієї мови, борониться, що сили, перед цими словами розваги. Дає рукою знак, щоб дівчина замовкла. Щоб замовкла вже раз! Коли ж вона не розуміє цього й далі торочить своє, Лімницька почала відтручувати її. При згадці про Летивітра жахнулася, здрігнулася, замліла. Але велика небезпека, яку побачила ясно, додала їй сил. Схопилася з крісла й побігла до спальні. Закинула на себе капелюх, загортку і полетіла до міста.
Летіла без думки Не знала, куди йде, що має робити, що зможе врятувати... Коли ще спершу не вірила й тільки інстинктово відчувала, що може загрожувати їй небезпека, то з хвилею, як почула, що приїхав
 Летивітер, не мала вже найменшого сумніву. Це все правда, це його діло! Підлий! Підлий! — ридала душею.
Вбігла на подвірря Народнього Дому, як уже вся молодь вийшла із залі й гуторила весело в окремих гуртках. Пані Лімницька відразу побачила свого Романа, що розправляв щось жваво в гуртку біля Летивітра. Коло нього стояла Зося.
Лімницькій в очах потемніло. Значиться, все правда? Все правда...
Після першого проблиску певности, що дівчина правду сказала, вона почала сама піддавати в сумнів можливість такої страшної дійсности. Летіла, як непритомна, вулицями, але все ж таки бачила, що немає на місті нічого незвичайного. Її душа з усіх сил кричала, що не може це бути правда! Вона почала врешті сумніватися. Помалу зародилася в її серці надія, що це, може, пуста видумка. Дурна хлопська видумка. Що ось, не далі, як за хвилинку, вона переконається, що все це неправда. Ждала, що ось прийде до Народнього Дому й не побачить тут нікого...
Тепер, неначе обухом, дістала по голові. Для неї не було вже ніякого сумніву. Біжить просто до свого сина й питається:
 — 	Ромку! Ти що тут робиш? Чому ти не в школі?
Роман мовчить. Після великого святкового настрою, який іще не розвіявся в його душі, який співав у ній іще й досі могутньо: «Не пора!» — ; був це завеликий удар для нього. Над міру сильний. Він так захопився своєю справою, що забув про родину, забув про батька, забув про маму, забув, що доведеться йому пережити ще страшну хвилю розставання. Забув думати про те, як поставиться до цього вчинку його мати. Коли ж тепер побачив її, коли почув її голос, був певен, що вона знає про віє. Кров уцирила йому до лиця. Не із страху. Від сорому. Знав, що може прийти дуже прикра хвилина. Що мусить прийти Ждав неприємного вибуху своєї мами. Але чим прикрішої сцени сподівався, тим більший сором брав його за його рідну матір.
Похнюпив очі в землю й мовчить понуро.
 — 	Що ти тут робиш? Чого ти мовчиш?
Роман далі уперто мовчить.
 — 	Ромку, ти чуєш? Чуєш, що я питаюся? Чому мені не відповідаєш?
Коли ж він і далі не обзивається, Лімницька звертається до доньки:
 — 	Що ви тут робите? Чому не прийшли до дому?	
Хотіла запанувати над своїми дітьми, над своїм сином. Хотіла повести його за руку до хати, дати цим доказ, що без її відома, без її дозволу, без її згоди нічого не буде діятися. Але рівночасно з цим вихопилося з її грудей самохіттю питання:
 — 	Чи то правда, що Ромко вступив до війська?
 — 	Правда, мамо! — промовив твердо Роман.
Так їй зранили серце ці слова сина, що не могла спинити свого бездонного болю. Почала кричати:
65
 — 	Дітваку якийсь! Що ти собі думаєш? Дітваку ти якийсь! Тобі в голові перевертається? Я тебе в хаті запру! Я тебе на вулицю не пущу, не то до війська. Що ти собі думаєш? Як ти смієш так розпоряджатися? Кого ти питався? Хто тобі дав дозвіл? Як тобі могла така думка прийти до голови?... І ти, Зосю?... Не встид тобі? Дівчино! Дівчино!
Змірила від голови до стіп Летивітра. Виявила йому своїм поглядом таку погорду, що не хотіла вменшати її сили словами. Що не сказала б до нього, не було б це те, що висловляв її погірдливий погляд.
Потім почала блукатися своїми очима довкола. Почала шукати виновників цього лиха.
 — 	Нема тут нікого з розумом?... Нема тут нікого з застановою? Нема нікого, хто б уважав на це, щоб дітваки не робили дурниць? То кара божа!
Ніхто не давав їй відповіди. Як би ніхто не слухав вибухів її зраненого серця. Тоді вона звертається до Романа й мовить рішучо:
 — 	Зараз ходи зо мною додому!
 — 	Мамо, я прийду, як буду мати час...
Почала роздивлятися трівожно по подвіррі. Шукала рятунку. Бачить знайомих і незнайомих людей. Усі захоплені розмовою. В окремих гуртках. Але ніхто не звертає на неї уваги. Ніхто не слухає її слів, її вибуху. Даремно шукає в них співчуття. В одчаї звертається ще раз до сина. Що він сказав? Що він сказав? Не слухає вже її? Не йде? Звідки цей упір? Що їй робити, щоб не втратити сили над своєю дитиною? Щоб бодай не виявити йому цього? Щоб він не бачив, що вона вже втратила всю силу, яку мала над ним! Коли ж то він був би поважився сказати їй просто в очі: «Не піду. Не зроблю!» Дивиться на нього й жахається. Бачить, що стоїть перед нею чужа людина. Похнюпив очі в землю. На лиці в нього такий упертий, такий рішучий вираз.
Покликала в підмогу всю силу волі.
 — 	Що? Не підеш? — хотіла крикнути твердо, грімко. Хотіла застрашити його своїм криком. Але замісць того тільки застогнала.
Дивилася на нього, як би вперше в житті його бачила. Бо справді, вперше почула вона таку мову від нього. Що з ним сталося?... Відколи він посмів важитися так промовляти до неї?
Після останнього свого стогону почула все своє безсилля. Питається вже тепер, непевна, чи добре чула:
 — 	Що ти сказав?
Роман трохи збентежився. Але все ж таки не міг погнутися. Він мав події всього дня перед очима й бачив, що тут забагато слухачів. Усі його товариші дивляться на нього. Ждуть, що він скаже, що він зробить.
Мовить уперто, хоч трохи тихіщим голосом:
Я не маю тепер часу, мамо.
Пані Лімницька тепер уже дістала змогу запевнитися, що це їй не
причулося. Це справді дійсність. Жива дійсність. І від того гірко заридала її душа. А з уст посипалися нервово слова:
 — 	Що?... Що?... Я не розумію тебе! Часу не маєш? Ти часу не маєш?... А що ж ти маєш робити?... Хто до тебе говорить? Ти не розумієш, хто до тебе говорить? Дітваку ти!
 — 	Мамо, прошу не забувати, що я вступив до війська.
 — 	Що? Ти вступив до війська? — питається пані Лімницька така счудувана, як би це вперше почула. — Ти вступив до війська?... А хто ж тобі дав дозвіл? Як ти важишся казати мені це до очей? У кого ти брав дозвіл? Ти сам на світі? Ти не маєш тата? Мами?
 — 	До національного війська не треба ніякого дозволу. Йде кожний, хто почуває себе в обовязку.
Лімницька вже не розправлялася з ним довше після цих його слів. Зрозуміла, що хлопець збожеволів. І найгірше боліло її, що це не його вина. Відповідальність за цей його вчинок падає на инших. Вони мусять зробити з цим лад. Як йому обкрутили голову, так мусять же ж тепер відкручувати. Він уже зовсім збожеволів.
Побачила недалеко в гуртку учителів і учнів Заячківського та, вважаючи його за головного виновника всього, звернулася просто до нього:
 — 	Пане докторе! Ви бачите моє нещастя? Тому моєму смаркачеві перевернулося в голові. Хоче йти до війська! Чи чував хто таке? Пане докторе, не знаю того, хто йому перевернув у голові, тому звертаюся до вас: поможіть мені його спамятати.
Заячківський привітався з нею ввічливо, та виждавши, аж вона скінчить із своїми жал ями, промовив:
 — 	Пані добродійко, я вам нічого не всилі порадити.
Він відчув докірливий притик і не вважав за відповідне змовчати. Мовить далі:
 — 	На жаль і я не знаю того, хто перевернув у глові вашому синові Романові. Знаю тільки одно, що Роман перед хвилиною зложив присягу. Він уже не може робити, що йому подобаємся, тільки мусить слухати, що йому накаже його влада. І тут не поможете ані ви, пані, ані я. Ніхто не поможе. Все вже запізно.
Тим часом привітався з нею о. Сріблярчук. Подав їй чемно руку і кланяючися головою (капелюх він скинув, як тільки прийшов до Народнього Дому і тримав його своїм звичаєм у руці), він випростався, аж запятками вдарив одним об другий.
 — 	Ксєнже каноніку, — (Лімницька говорила по-польськи) — рятуйте мене! Ксєнже каноніку! Як маєте хоч дрібку прихильности до нас, рятуйте мене! Бо ті, що тут головно провинилися...
Не доповіла. Тільки кинула нерадим поглядом на Заячківського і знову звернулася до о. Сріблярчука.	
 — 	Ксєнже каноніку! Рятуйте нас!
 — 	А мене хто буде рятувати, пані добродійко? — питається спокійно, але холодним захриплим голосом парох.
67
 — 	Що? Що такого? Я не розумію!
 — 	Мій Юрчик теж вступив до війська.
Пані Лімницька зраділа. Навіть усмішка блисла на її лиці. Вона знайшла товариша недолі. Чує з його голосу, що йому дуже гірко на душі. Тепер вона встоюватиметься не тільки за себе, але й за старенького пароха. Почала енергічним голосом:
 — 	І ми маємо спокійно дивитися на вчинки цих божевільних дітваків? Ми маємо на це все спокійно дивитися? — звертала своє питання до пароха, до Заячківського, до всіх: — І ви, панове, уявляєте собі, що ми можемо свої діти пустити на неминучу смерть?... Ви, пане докторе, не скажете тут свого слова?
Заячківський посміхнувся:
 — 	Перш усього, пані добродійко, я тут ні при чому. Це не моя робота і я не буду за неї відповідати. Знаю тільки одно: вся старша молодь гімназії добровільно вписалася до війська. Вже й присягу зложили. Ще раз кажу: — тепер ні ви, ні я не поможемо. Тепер і вони сами не можуть собою розпоряджатися. Тепер вони слухати мусять наказів свого командування.
Пані Лімницька звернула свої стрівожені очі на о. Сріблярчука. Ждала од нього рятунку, тільки вже од нього одного. Він зрозумів погляд її очей. Порушив безсило раменами. Давав їй цим рухом відповідь: годі...
І вмить покинула її вся надія на чию-небудь допомогу. Ніхто, ніхто не подасть їй помічної руки. Ніхто не може взяти собі до серця її болю, її розпуки, її одчаю. Вона мусить сама, сама рятуватися. Сама — й тільки саму себе. Хто хоче, нехай мириться з нещастям! Хто що хоче, нехай те й має! Що їй до того, що йде і син каноніка? Нехай його батько сам цим журиться. Вона мусить свого Ромка рятувати.
Ще одно зробить. Іще раз звернеться з проханням до Заячківського.
Починає від докорів:
 — 	Але ж, пане докторе! Ви говорите неможливі речі. Де ж хто таке бачив, щоб я свою єдину дитину пустила до війська, на війну! Пане докторе, подумайте, шо ви говорите! Чи ж це можливе? — 1 тут уже благає його крізь сльози: — Пане докторе, ви мусите знайти на це раду!
 — 	Пані добродійко. Тепер уже до того дійшло, що ніхто вам не поможе!... Та й не до того нам! — промовив холодно. — Ми потребуємо війська. Наше юнацтво всюди перше зголошується і йде захищати рідний край.
 — 	Але ж, пане докторе,-- промовила вже крізь сльози Лімницька. — Я думала, що ви жартуєте. Я думала, панове, що це жарти... Ви справді хочете, щоб Роман пішов на війну?
 — 	Пані добродійко, без війська ніхто не всилі оборонитися від ворогів.
- Пане докторе! Вважайте! Я Полька! А це моя дитина! Ви забуваєте про це?
68
 — 	Я знаю, що пан Роман Лімницький вступив до українського війська.
Рівночасно з цим вмішався до розмови недбало, від нехочу професор Сумний:
 — 	Про патріотичні почування Ромка Лімницького ніхто не сумнівається.
Пані Лімницька кинула на нього злющим, погірдливим поглядом. Нічого не відповіла. Як стояла, повернулася спиною до всього гурта й одійшла, не прощаючися. Хотіла забрати з собою Романа.. Дивиться — аж того гуртка, де стояли її діти, немає. Збентежилася. Счудувалася. Роздивляється на всі сторони. Хтось каже до неї: «Лімницькі пішли вже». Втікає чим дужче з того проклятого місця...
Прибита, обезславлена, споневажена.
В хаті Сріблярчуків сумно.
Пані Сріблярчукова зовсім без памяти. Ходить з кімнати в кімнату, забігає до кухні, бере ключі, йде на стрих, знову вертається до покоїв. Одчиняє шафи, виймає з них білизну, переглядає. Знову ховає. Не знає, що приготовлювати, що вибірати. Не всилі уявити собі, без чого її Юрко не зможе обійтися.
В-одно обтирає сльози, а вони знову їй очі засланяють. Коли опиниться сама одна в кімнаті, вибухає гірким риданням. Почує її плач чоловік із сусідньої кімнати. Відчиняє двері. Входить. Удає, що чогось шукає. Не дивиться на жінку, щоб не бачити її заплаканих очей. Дає їй змогу втерти сльози. Але вже ходить тут хвилину по кімнаті, щоб поздержати її від нового вибуху. Пані Сріблярчукова ховається, як може, із своїм плачем. Насилу здавлює вибух у грудях. Чує вже, як підступають їй сльози до очей. Як ридання давить у горлі. Бере чим скорше що-небудь у руки. Втікає до другої кімнати.
О. Сріблярчук, хоч який завсігди мовчазний — сьогодня вже зовсім замовк. Сам він мусить що-раз витирати ніс хустиною, голосно, крикливо. Чути, як при тому здавлює щось у горлі. То знову окуляри запрівають йому. Він витирає окуляри, очі, втирає піт з чола, з лиця, а все очі, очі мусить витирати.
Ба, але що ж вона собі думає? Та ж то жінка розхорується на добре...
Йде знов до тієї кімнати.	
 — 	Слухайте, мамо, що ви робите?...
Стає оподалік неї. Заспокоює її лагідним голосом. Пані Сріблярчукова може вже тепер виплакатися досхочу. Коли вже чоловік звернув на це увагу, не буде здержувати сліз. Не всилі вдержатися на ногах. Сідає коло вікна й ридає. Заходиться від невгамованого вибуху.
 — 	Та лишіть бо, кажу. Йому цим не поможете, а сами захворієте.
 — 	Чого йому було йти на ту війну? Де ж то на його сили? Де ж то на його літа?
 — 	Що ви цим порадите? — промовив твердо о. Сріблярчук.
69
 — 	Юрчику, мій Юрчику! Єдина моя дитино! Чого я так неждано тебе тратити мушу!
 — 	Прошу тебе! Лиши! Що ти таке говориш! Голосить, як по мерцеві.
 — 	А хіба ж він не йде на смерть?...
Заходиться новим вибухом ридання.
В кімнату вбігає Юрко. Зупиняється, здивований. У його душі так весело. Так йому радісно, вся душа його співає. Він тільки-що з бурси. Там такий рух, такий гамір. Лагодяться всі в дорогу. Як гарно там!... А тут тато зажурений. Мама плаче. Підходить до матері. Починає ласитися до неї.
 — 	Чого мамочка плачуть?
 — 	Маю радіти, що ти нас покидаєш? Чого тобі було квапитися? — не то плаче, не то посміхається.
 — 	Всі йшли, мамо! Як же ж я міг остатися?
 — 	Всі йшли, всі йшли. Тому, що всі, то й ти мусів? Ти не бачиш, які це хлопи? Які це здорові хлопці? А що ж ти при них?... Муха.
 — 	Я не знаю, як мама може мене так ображати. Мамочка зробить з мене ще комаря...
Пані Сріблярчукова задивилася в лице свого сина й тепер уже таки посміхнулася крізь сльози.
 — 	А що ж ти? Не комар?... Синку мій, синку...
 — 	Вже, може, радше жук! — силуючися на веселий спокій, промовив о. Сріблярчук.
 — 	Я таку силу чую в собі, що два хлопи, які підуть з примусу, не дорівняють мені.
 — 	А що? Я не кажу? З тебе ще вийде характерник...
І після цих слів щось застогнало в його горлі. А мати залилася наново сльозами. О. Сріблярчук підійшов до сина, пригорнув його голову до грудей і поцілував його щиро в чоло.
 — 	Юрцю, Юрцю! Тільки ти все вважай, що ти ще дитина. Ти нам бережися.
Юрко поцілував батька в руку, в лице. Вихопився від нього. Впав на коліна перед мамою, заховав голову на її грудях і заплакав. Заплакав від великого жалю, що його тато й мама так дуже за ним побиваються. Він аж тепер, аж у цій хвилині зрозумів, який він біль їм завдав. І як досі вся його журба була в тому, щоб його приняли до війська, як потім журився, чи пустить його тато на війну, так аж тепер зрозумів, що більшою від усіх його турбот є журба його мами, його батька. Він досі ані хвилинки, ані разу не подумав, яку кривду він їм робить. А тепер так його сльози мами стиснули за серце, що заплакав. Та вмить погамувався.
 — 	Мамочко! Прошу собі вже не думати, що я такий останній дурень, щоб напитував собі сам біди! Я вернуся такий, як їду. Хіба, що дужчий, сильніший.
70
Мати зітхнула. А батько задумався над словами сина. Врешті промовив:
 — 	Біди собі, сину, ніхто не напитує. Біда сама приходить. Але кого бог береже, той усе переможе. Надіймося, що ти нас не зажуриш.
 — 	Я тільки звеселю тата й маму, як дістану залізний хрест.
 — 	Не шукай, синку, хрестів! — зітхнула мати. — Бо хрест...
І залилася таким невгамованим риданням, що ні прохання сина, ні тверді слова чоловіка не могли її заспокоїти. Вона не докінчила своїх слів, бо така жахлива думка на неї наскочила. І тепер, ридаючи, вона в-одно думала про ті хрести, що то їх ставлять козакам на могилках за їх відвагу, за їх хоробрість... Як тільки її син заговорив про хрест, вона побачила ті чорні хрести, ті хрести, хрести на воєнному кладовищі, і така западня розкрилася перед очима її душі, така бездонна, глибока западня, що вона ніяк не могла заспокоїтися.
На щастя хтось постукав у двері. Увійшов до кімнати Лисовський. Пані Сріблярчукова, як сиділа заплакана, так, не вриваючи ридання, посміхнулася крізь сльози до Лисовського — як сонце, що визирнуло на хвилинку зза хмари в дощову днину. Не встидалася свого плачу. Сказала, що так їй гірко, так дуже їй гірко. Вибачалася, щоб їй гість не дивувався. Він не міг їй багато сказати на розвагу. Казав, що мусимо надіятися найкращого.
 — 	Все в руках бога! — промовив о. Сріблярчук.
 — 	Так. Усе в руках бога! Все в руках боги! повторяє бездушно Лисовський.
Пані Сріблярчукова вийшла з кімнат
 — 	Ви можете бути горді, отче пароху! Чому то я сина не маю? Чому то я не можу нікого послати на війну? Все життя ждали — і діждалися. А ви, батьку, щасливі. Ви ще й сина виряжаєте!... Можна вам завидувати.
 — 	Не завидуйте, пане комісари)! — посміхається Сріблярчук. — Нема чого завидувати. Коли б так певність, що дитина вернеться така, як іде... Та й знаєте, я старий, хто знає, скільки ще мого... Думав — виведу його в люди. А то йде. Бог знає, коли вернеться? І чи вернеться? А як прийде назад, коли то він скінчить свою науку? Та й чи зможу я дожити до того часу, щоб йому вже не треба було моєї допомоги?...
 — 	Сами кажете, пароху, що все в руках бога! Хіба не вірите в це*..
Сріблярчук нічого йому на це не відповів.
Тим часом Лисовський звертається до Юрчика:
 — 	В котрій Юрчик клясі?
 — 	В шостій.
 — 	Гм... Справді жалко. Справді жалко. Сиджу чи раз і думаю: що це таке? Чи й ми були такі? Куди не піди, з ким не зустрінешся — всюди жура, всюди жура. А все через дітей!... І чому то тим паничам не було сидіти тихо в школі?... Що Юрчик буде робити на війні? — питається Юрка. — Скажіть мені, що ви там поможете?
71
Юрко дивиться счудуваний на Лисовського. Він чув перед хвилиною похвалу за свій вчинок. Чув, як жаліє Лисовський, що й він не може нікого вислати. А тепер таке питання. Що на нього відповісти?
Тим часом Лисовський уже далі розвиває свої погляди:
 — 	Для дітей школа! Прошу вас* Для дітей школа, наука! То розумію... Але йти на війну? Чого? Чого марнуватися? Чого тратити літа? Без ціли! Без потреби! Нам треба людей з освітою — на всі становища! Як найхутше. Як би це в моїй силі, я ніколи не допустив би до того, щоб переривати науку, щоб звивати вищі кляси гімназії та висилати дітей на війну. Там не допоможете нічого, а тут багато втратите. Тут втратите все! І з вами нація! Нація, панове! Роздумайте, пане Юрчику! Підіть порадитися до Ромка Лімкицького. Ще можете завернутися...
 — 	Я вже не можу завернутися. І не хочу...
 — 	Що? — здивувався Лисовський. — Не хочете?...
Не міг цього спершу зрозуміти. Потім коли вже розібрав, засміявся сухим сміхом.
 — 	Ааа... Коли не хочете... Так, так... Дають нам, отче пароху, діти науку. А як же, нам старим — молоді. Гм... Як не хочете... Ну, підемо, отче пароху, до канцелярії. Треба нам порадитися в справі мобілізації.
Уже завернув до канцелярії. Парох ішов за ним. У дверях Лисовський щось собі нагадав. Звертається до Юрка.
 — 	Па, Юрчику! Вертайся здоров! Та й дякую тобі за науку, що ти мені дав.
Говорив це крізь горляний сміх.
¥ » *
Сама не знаючи того, що робить, завернула пані Лімницька просто з Народ нього Дому до міста. Йшла хутко, як би гнався хто за нею,* — трохи не летіла. Без думки, без ціли, без пляну ніякого. І не спамята-лася, як увійшла до відчиненого костела, перейшла ним здовж аж недалеко вівтаря і тут, не спиняючися, завернула в двері ліворуч, що вели до темного коридоря. Завернула, без думки, на сходи й пробігла коридор на першому поверсі великого поманастирського будинку. Тільки як стала вже коло дверей, що вели до мешкання каноніка Чарноцького, зупинилася на хвилинку, щоб захопити в груди повітря. Аж тепер почула велику втому. Ледви трималася на ногах. У грудях билося серце так сильно, що трохи не вискочило. У голові в неї шуміло, гуділо, клекотіло...
Постукала. Прислухається — ніхто не відзивається. Постукала ще риз. Коли ж і тепер не було відповіди, натиснуіа клямку від дверей. Увійшла до кімнати.
Пусто. Тільки на софі плащі лежать і капелюхи, знак, що в ксьондзи каноніки — гості. Із сусідньої кімнати залітають голоси. Пані Лімницька, не надумуючися ні хвилини, постукала ще раз до дверей сусідньої кімнати. Увійшла.
Вона тут знала всі входи й виходи. Була, як у себе вдома. В цих кімнатах бувалй всі важніщі наради Польонії. Місцевої, повітової. Ніяка нарада не була без неї. Вона, як голова кола пань Т. 8. Ь., приходила на всі наради або сама, або з товаришками — вчительками. Була на них представницею польського жіноцтва. Не тільки мала сюди в кожній годині дня вільний вступ — вона була тут милим і бажаним гостем. Звикла до того, що до її слова прислухалися дуже уважливо, з великою пошаною.
Але не тільки тоді заходила вона сюди, як приводили її громадянські й патріотичні обовязки. Це місце було для неї пристановищем у всяких важких хвилинах її життя. Коли насувалися на неї чорні думи, коли треба було порадитися, пожалуватися, сплакати — вона самочинно йшла сюди. Знаходила в словах старенького каноніка завсігди заспокоєння болів своєї душі. То ж і не диво, що в сьогодняшньому своєму горі вона, й не думаючи про те, що робить, пішла просто до свого дорадника, до свого морального опікуна, сповідника журби й болю своєї душі.
Хотіла припасти до його рук. Хотіла виплакати на його грудях увесь свій жаль, усю свою розпуку. Шукала розваги й певна була, що знайде її. Думала, що застане самого каноніка. Висповідається йому з усього, що лягло вагою на її душу — певна того, що під впливом його тихих, хоч трохи нервових, але теплих слів вона віднайде рівновагу духа. Знала напевно, що куди б инде не пішла, тільки роздратується. А вже найменше мала охоти зустрічатися тепер із чоловіком. Прийшло б між ними до дуже гіркої виміни слів, яка скінчилася б, бог знає, чим. Тільки тут, тут вона може спокійно розповідати про своє горе, про свою журбу, про свої болі... Тут її тільки вислухають уважливо й, скільки буде змоги, розважатимуть чорні її думи, будуть лагодити горе й біль її серця.
Трохи розчарувалася, що не застала свого добродія в першій кімнаті, що не могла кинутися відразу йому до рук з риданням, що він не зловив її голови в свої рамена та не пригорнув до грудей, що не став її відразу заспокоювати, розпитуватися, що лягло їй каменем на серце? Мусіла втерти сльози, що наставилися плисти, плисти, течійкою чуріти.	
А ще більш подратувало її, що застала гурток чужих людей. Коли б не таке сильне горе впало на неї, була б напевно завернулася. Не була б виявляла свого болю перед чужими. Але сьогодня було їй байдуже. Нехай слухає, хто хоче. Нехай собі балакають, що кому сподобається. У неї нема сьогодня сили грати комедію.
Входить.
Як це й могла по плащах ще в тій кімнаті зміркувати, застає тут усіх важніщих представників громадянства. Побіч каноніка Чарноцького і молодого ксьондза Кульчицького стояли або сиділи в кріслах
др. Голяковський, присадкуватий секретар магістрату Здзярський, податковий інспектор Пакосць, і бувший дідич Седлєчка.
Поки з ким іще привіталася, підходить до ксьондза каноніка. Яке ж було її счудування, коли він простяг до неї руку і, не вважаючи на те, що вона поцілувала його в руку, він не пригорнув своїм звичаєм її голови до своїх грудей, не витиснув на її чолі батьківського поцілунка. Приняв спокійно те, що вона поцілувала його в руку. Своїм поведениям присоромив її перед чужими мужчинами. Не того вона ждала. Не так уявляла собі зустріч із сповідником таємниць своєї душі.
Ще більш вразило її привітання инших присутніх. Холодне, більш, ніж офіційне, навіть образливе для неї. А вже ударом по голові були насмішливі слова молодого ксьондза Кульчицького, висловлені в тоні співчуття:
 — 	Пані сендзіна сьогодня дуже сумна. Правда — великий мусить бути біль матері, коли прощає свого сина на воєнку.
Не могла зміркувати, яке було значіння цих слів? Як розуміти їх тон? Бо слова говорили про жаль, про біль матері, але дзвінкий голос, спокійний, веселий тон, говорив коли не про радощі (не було чого радіти!), то про насміх над нею, над її почуваннями. Та ще й задерло її за душу насмішливо кинене слово «воєнка».
Пані Лімницька, сама про це не знаючи, змірила промовця таким пронизливим поглядом, що він перестав посміхатися. Щоб злагодити неприємне становище, витворене цими словами, канонік Чарноцький поквапився зауважити від себе:
 — 	Не роздивляймося, панове, у чужих болях. У кого з нас немає під цей час своїх власних потайних болів? У кого з нас не зливаються всі наші болі у великий всенародній біль? Добре було б, як би всякий з нас міг сам із своїм болем залагодитися. Може б тоді і всенародній наш біль полекшився. Не треба, панове, ранити серця одні одним.
Говорив це скоро, половину слів ковтав. Як би говорив і галушки жував. Бігав очима в один бік, то в другий. Дивився то на Лімницьку, то на Голяковського, Кульчицького. А вже найбільш нетерпляче кидав свій погляд до мовчазного гурта, в якому стояли Пакосць і Здзярський. Хотів їх переконати про правду своїх слів.
На вияву свого зденервування і для вислову під адресою Здзярського великого прохання, щоб його ще більш не денервували, почав втирати собі ніс. Почав ним трубіти. Великий червоний його ніс відразу аж посинів.
Лімницька слухала уважливо слів Чарноцького. Чим більш вдумувалася в них, почувала якусь дивну полекшу від них. Була йому невимовно вдячна за його теплі слова. Мовить:
Ксєнже каноніку! Я прийшла до вас, як до свого сповідника, як до повірника всіх таємниць моєї душі. Ви один, може, зрозумієте мене, ви один, може, подивитеся на мої страждання правдивим поглядом.
74
 — 	Кохана пані сендзіно! Хіба ж завела вас уже коли ваша надія? — промовив канонік. Підійшов до Лімницької та стиснув обома долонями її руку. — Великі твої діла, господи! Хто може всі твої стежки проглянути, куди ти задумуєш повести слабосилу людину? Хто гідний суддя твоїм замислам?
Підвів угору голову й завернув побожно очі до Розпяття.
 — 	Ксєнже каноніку. Чи можете ви зрозуміти, який страшний день я переживаю сьогодня? Хто мені всилі дати яку пораду, хто відвернути всилі від мене моє горе?
 — 	Спокійно, кохана панюсю, спокійно дивіться на справи. Нема в світі такого лиха, на яке не знайшлося б ради. А коли вже ніщо инше, то час, великий лікарь, вилікує всяку, хоч би яку глибоку рану. Правда, панове? Правда?...
Говорив зовсім не те, що думав. Він прохав своїми словами зібраних, щоб пожаліли його. Щоб не примушували його бути свідком дуже неприємної сцени. До якої, важко, щоб не прийшло. До якої мусіло прийти. Але благав очима: даруйте мені. Увільніть мене від того...
Не розуміли його. А може й розуміли — не хотіли скоритися. Бачить нервовий рух у Голяковського. Питається його очима, чого хоче?
 — 	Дозволите, ксєнже каноніку, — вмішується у розмову др. Голяковський, — що я висловлю свій погляд на деякі справи, що дотикаються всіх нас досить близько.
 — 	Прошу, прошу, пане меценасе... Тільки прохаю... Тільки прохаю панів...
Був уже безсилий. Не міг нічого порадити.
Голяковський розумів, що значать ос кінні слова «прохаю панів». Хвилинку надумувався. Але злість у його душі була така велика, що вона переважила його уважливість до старого каноніка.
 — 	Я не хотів би робити сьогодня ніяких докорів. Нікому. На це тепер ані не час...
 — 	Так, так! — радіє в трівозі Чарноцький.
 — 	Ані не відповідна пора...
 — 	Дуже слушно! Зовсім слушно, пане меценасе! — притакує йому з радої душі канонік.
 — 	Але годі не подивитися болючій правді отверто в очі.
Чарноцький розложив у розпуці руки. Пропало! Все пропало! — 
думає. — До чого це? До чого то доведе?...
 — 	Пані сендзіна сьогодня дуже страждає. Ми можемо тільки глибоко співчути з нею.
 — 	Я ж не кажу? — мовить канонік.
 — 	Але не так то давно, ксєнже каноніку, — оправдує свої дальші слова Голяковський, — я робив паню сендзіну в касині уважною на те, що загрожує їй велика неприємність від дітей. Правда, пані добродійко? Не добре я це бачив? Але я маю таке вражіння, що тоді пані сендзіна-добродійка образилася. А був іще час рятуватися од небезпеки.
 — 	Так, так! Так, так! — повторяє без думки Чарноцький.
 — 	Пане докторе, — перебиває подратованим голосом Лімницька. — Ви роздивляєтеся у цьому питанні, як теоретик. Як мені жалко, що я так не можу... Спокійно, холодно, сами не зачеплені, могли б ми про цю справу багато говорити. Я тільки одного жалую: що я не можу мати сьогодни вашого спокою. А ще більше жалую, що такі чужі мусять бути для вас почування матері.
Кульчицький посміхнувся. Побачила це Лімницька. Змовчала. Тільки уста прикусила.
 — 	Пані добродійко, — мовить їй у відповідь Голяковський. — Я не смію роздивлятися у цій спеціяльній справі із становища батька-матері. Я дивлюся на неї, як кожний Поляк дивитися повинен.
 — 	Так і треба! — запищав Кульчицький.
Голяковський не звертав на нього уваги. Не шукав у нього допомоги.
 — 	Я думаю, — мовить, — що маю право дивитися з того боку на все, що роблять діти такої патріотичної Польки, пані сендзіни Лімницької.
Подратована словами Кульчиїщкого, вона не мала змоги відповісти йому. Тепер, кидаючи свій погляд то на одного то на другого, на Кульчицького й на Голяковського, мовить:
 — 	Ні, пане докторе! Найменше ви маєте право до того!
Промовила це твердо, з неохотою.
 — 	Цікаво, чому? — поспитав, посміхаючися, Голяковський. Почервонів на лиці. Видно було, що добре її слова розуміє. Вдаваним посміхом намагається ще замасковувати своє збентеження.
 — 	У вашому житті не було ніколи ніякої крізи?
Промовила це зовсім звичайним тоном. І не багато говорили ці слова. У кого ж немає кріз у житті? Але Лімницька кинула їх уже вдруге в дуже короткому часі, раз по раз, в очі Голяковському. Кинула їх з повною свідомістю того — що говорить.
Коли промовила це, почула дивну полекшу на душі Хоч який біль був у її серці, задирливі слова Голяковського заболіли її сильніще — инакше. А ще більш пів-слівця Кульчицького. Того Кульчицького, що то так недавно ще, як він став Поляком. Тільки на теольогії. Вона йому, йому хотіла це сказати, нагадати. Але не бажала робити йому чести розмовою з ним. З того, як почервонів, бачила, що зрозумів її слова.
Як це її боліло! Як це все її боліло! Як показувало їй наглядно всю брехню дружніх взаємин, що вязали її у спільній праці з цими людьми. Вона віддалася душею й тілом одній великій справі разом з ними, й аж тепер побачила, яка вона їм чужа, як легко вони її судить, навіть осуджують, навіть насміхаються! Як важко їм зрозуміти почування її душі. Тепер, сама не знає, яким способом, від чого, прозріла и одну мить. І такі байдужі почали ставати їй ці люди, що хотіла б хутчій розпрощатися з ними. Тільки не думала втікати. Не могла б мере жити того, щоб насміхалися з неї, щоб споневажували біль
її серця. Приняла визов — і відповіла гідно. Почула в душі силу перемоги.
Тепер уже не дивувало її те, що балакалося далі.
Після її слів почувся тут і там горляний сміх. А податковий інспектор Пакосць підійшов ближче, вклонився незручно Голяковському. Його лице викривилося до погірдливої посмішки.
 — Пан меценас забувся, — мовить із насміхом. — Чи ж то може джентльмен ставити дамам нескромні питання?
 — 	Ні, пане Пакосцю, — промовила гостро Лімницька, червоніючи на всьому лиці. — То я забулася. То я повинна була памятати, що неможна йти з своїми болями на вулицю.
 — 	Гратулюю вам, пане Пакосцю, — промовив до нього присадкуватий Здзярський. Він вклонився з вишуканою елєганцією Пакосцеві. Розкрив широко свої уста до сміху, але не сміявся.
 — 	Приймаю кондолєнцію! — відповів йому Пакосць, посміхаючися заклопотано.
Коли вони так перекидалися словами, насмішливими виразами лиця, Лімницька здрігнулася. Кинула в один, у другий бік очима — бачить, з усіх усюдів те саме почування бє в неї. Ні одна постать не виявляє того, чого вона давніше від них зазнавала. Бачить, якась перегорода виросла несподівано між давнім її життям, давнішими відносинами цих людей до неї й сьогодниіиною хвилиною. Запала клямка за тим, що було, за тим теплом, за тією пошаною, за великою уклінністю цих людей. Замісць того подуває холод. Визінлюється до неї насміх, неперебірливий у висловах, у тоні, у формах. Сміються з неї просто їй в очі. Судять її. Кидають у лице непробачсні закиди, гіркі докори. Що це? Чи ж би справді суд? Чи вона добре розуміє?...
 — 	Панове, бачу, якийсь суд робите надо мною? — питається задирливо.
 — 	Але ж, пробіг, пані сендзіно! Не дуже то приємно бути суддею людських вчинків! — вмішався знову ксьондз Кульчицький.
Від перших своїх слів і від того, як відповіла на них пані Лімницька. він стояв збентежений. Намагався кілька разів прийти до слова. Але завсігди невдачно. Його легковажила пані Лімницька. Навіть образила. Знав, що будуть насміхатися з нього. Хотів дійти до перемоги ще сьогодня, ще тепер. Бачив, що його слова дражнять Лімницьку. Тому й почав говорити. Як-раз вважав, що прийшов слушний час. Але його дівочий голос, його рожеве, румяне лице, з якого ніколи не щезав насмішливий вираз, його при тім усим розмарені очі, досягли, як-раз, зовсім не того вражіння, якого бажалося б йому. Почувши його слова, пані Лімницька процідила з пересадною ввічливістю:
 — 	Ксьондз Кульчицький перший був такий ласкавий, що впровадив у сьогодняшню нашу розмову фальшивий тон. Такі слова, як ваші, ксєнже Кульчицький, не легко забуваються! Не забуваються ніколи...
 — 	Але ж, пані добродійко...
 — 	Я розумію, ксєнже... Я розумію!... — урвала з прикусом.
 — 	Панове, панове! До чого доведе така розмова? Кожного з нас щось болить. У кожного багато наболіло... Чому б нам не зробити того, що радить ксьондз канонік?... Чому б нам не прислухатися з увагою до чужих болів, щоб лекше свої заспокоювати?
Так промовив Седлєчка, людина досить чужа своєю психікою до цього оточення. Він був свідком дуже прикрої попередньої розмови, поки ще зявилася тут Лімницька. Вони, як-раз, сходилися у каноніка на нараду. Життя ставало для них що-раз важче. З усіх сторін приходили вістки про переслідування Поляків. І рівночасно від усіх організацій приходили поклики: витривати! Уже не довго! Ще трохи витри-вати!
Поки-що не було ще тут у них ніяких признак утиску. Але йшли чутки про те, що будуть викидати із служби тих, що не присягнуть на вірність українській державі. Мали порадитися, яке гасло кинути. Тим часом влітає ксьондз Кульчицький і починає розповідати, що діялося на базарі. Аж волосся наїжилося в кожного. Але їх страх перекинувся в злість, у ненависть, у страшні вибухи гніву, коли почули, як то молодий Лімницький складав перед Вітовським присягу від молоді.
Лімницький! Лімницький! Син пані Лімницької!...
Не хотіли спершу вірити. А потім така спалахнула ненависть до Лімницької і більш ні до кого, тільки до тої Польки Лімницької, до тої патріотки, «презесової кола пань Т. 8. Ь.“... До тої «гадюки», — як казали, — що собі її вигріли Поляки за пазухою, а вона тепер вщіпляє в їх тіло їдку отруту. Її «гадючий» рід сичить злобою до всього, що польське. Її «гадючий» накорінок іде ніж у плечі встромляти тим, хто такою пошаною наділив її кодло!
Сичали, кусали... Скакали один одному до очей, докоряли один одному.
Ти видвигнув «цю даму»! Ти її висував усюди! Ти віддав провід у її руки. Ти лапи їй лизав! Ти перед нею площився...
Голяковський Пакосцеві, Пакосць — Кульчицькому й Голяковському, Кульчицький — Здзярському, Пакосцеві, Голяковському, всім відразу... Кожний — усім і всі кожному з окрема.
І на це все — приходить Лімницька.
Седлєчка побачив її й здрігнувся. Від першої хвилини побоювався, щоб не прийшло до страшного вибуху, щоб не було скандалу. Від першої хвилини появи Лімницької він намагався забалакувати осторонь найбільш завзятущих — Пакосця й Здзярського. Не спинив того, що мусіло прийти. Вибух розвивався помалу, але що-раз видніще, що-раз досадніще. Загрожував взривом.
Седлєчка не міг уже довше мовчати. Хотів полагодити справу — підсунути, розвіяти. Щоб бодай на цей раз минулося без крайности.
Ночам розважати.
7М
 — 	Панове, чи ще нам мало наших клопотів?
Та його слова, замісць утишити бурю, тільки додали їй сили.
Перший почав Голяковський:
 — 	Дозволите, панство, що будемо говорити спокійно, але поважно. Пані сендзіна таке видне місце займає в нашому житті, що й пані добродійка має право нас питатися й ми можемо мати право прохати про де-які розяснення. Це, про що ми говоримо, не є так собі приватні справи. Це публичні виступи людей дуже близько звязаних з верхами нашого народнього життя. Пані сендзіна була ласкава спитатися, чи ми робимо суд над нею? Ні, пані добродійко, суду ніякого над вами ми не робимо. Але признаєте нам, що прислугує нам право запитатися вас, яке значіння могла мати сьогоднішня подія на базарі? Чи це справді ваш син присягався прилюдно, що буде мордувати Ляхів? — Дозволите, що я спитаюся: чи ми маємо право попрохати у вас розяснення цієї справи? Як-раз — у вас?
 — 	Тим більше, що на мій погляд, — перебив йому ксьондз Куль-чицький, — за вчинки дітей відповідають батько-мати.
 — 	Тут, як-раз, мати! — вкинув Пакосць з усею досадою.
 — 	Панове, панове! Лишім це! — просить старий канонік.
 — 	До чого це доведе, панове? Ще вам мало? — благає Седлєчка.
 — 	Ксєнже каноніку, я вас завсігди слухаю, — мовить Здзярський, вдаряючи себе долонею лівої руки у груди. Але тут — як мені гірко — мушу таки спротивитися вам. Я маю таке вражіння, що ми мусимо сьогодня почути відповідь від пані сендзіни.
 — 	Мусимо мати ясну гру! — пищить Кульчицький.
 — 	Я не уявляю собі, — мовить Голяковський, — щоб такий смаркач міг важитися на вчинок того роду« коли б не був певен безкарносте
 — 	Хтось мусить за це відповісти! — пищить ксьондз Кульчицький. — Хтось мусить за це перед нами відповісти!
Лімницька слухає цих вибухів і переводить свої стрівожені очі від одного напасника до другого. Не всилі зібрати своїх думок, щоб дати цим людям відповідь. Спершу хотіла вибухнути криком, заставити їх мовчати. Потім, чим далі, бачила, що вже нічого не вдіє. Була заслаба, щоб перемогти їх. Далі почуває, що вже й на захист не стає в неї сили. Такий безмежний біль розлився в її серці, так болюче порвалися в ньому всі натягнені струни, що відчувала потребу кричати з болю, вити, скавуліти всіми голосами розпуки... Не мала як... До тої міри валилися на неї удари. І починала помалу почувати, як пірвалися одна за одною всі нитки, що вязали її з цими людьми. Трісла та шкаралюща, що заслоняла перед її очима правдиву душу цих людей. Проявилася у безсоромній своїй наготі вся правда облуди, що затаювала досі перед нею дійсні їх почування. Тепер уже стояла, як на вогні, як серед розшалілої бугрі, яка роздувала полуммя під її костром, обхоплювала її блискавками вогнів, вела до загину.
І в одну мить стало їй зовсім байдуже.
79
Іще не загоїлася в її душі одна свіжа рана, яку завдав їй рідний син, ще не спамяталася від одного удару, як оце звалився на її голову не менше сильний удар, тим дошкульніщий, що від чужих людей, що від мужчин, в колі самих мужчин і то тих, що так недавно ще стелилися їй під ноги... Виявили їй тепер свою правдиву вартість, висловили їй широ свої дійсні почування.
Стояла закамяніла.
І тільки різав її в серце той пискливий тон голосу Кульчицького.
Почула велику образу в своїй душі. Вже нехай би цей, той... Від кожного приняла б, може й примирилася б із долею... Але він, оцей молодий пискливий нахаба, що то завсігди й усюди буває предметом насміху з приводу свого безличного, нахабного залицяння до всіх жінок, до всіх дівчат, він, що через нього вже не одна плаче, й ніхто не має до нього ні за макове зерно пошани — він сміє нападати на неї? Це вже остання подлість дозволити на те, щоб і він тут міг судити...
 — 	Хтось мусить перед нами за це відповісти! — пищить далі ксьондз Куль«ицький.
Цього вже було забагато на її зболілі нерви.
 — 	Що?... Я маю перед вами, перед вами відповідати? — почала кричати без памяти, звертаючися до Кульчицького. — Я маю перед вами відповідати, ксєнже? А хто ж ви такий? Хто ви такий для мене? Яке ви маєте право жадати від мене оправдання за мої вчинки?
Кульчицький спершу збентежився. Але це трівало тільки хвилинку. В міру тою, як вчувалася погорда в словах Лімницької, він почав теж кричати роздратовано:
 — 	Я маю право! Я маю право! Всі ми маємо право! І я маю теж право'
Лімницька мала вражіння, що ця людина кинулася на неї і споневажила її. Вся огида, яку вона почувала завсігди до нього, спалахнула в одну мить у її душі. Вона почула, що її переможено. Велика хвиля сорому залила їй лице. З очей почуріли сльози, з грудей бухнуло ридання.
Побита, розторощена, знеславлена — вона здавила очі кулаками, заперла всею силою волі ридання в грудях. Вилетіла, як божевільна, на коридор. Її очі чогось шукали. Там, у темному кутку, висів на хресті Христос. До його стіп припала головою Лімницька. До стіп Розпяття... Виливала в сльозах увесь біль, усю розпуку свого прибитого серця.
Вже пізній вечір вкрив землю, вколисував її де сну, вже починала западати скрізь тиша. Тільки не могла заспокоїтися від того душа пані Лімницької.
Блукасться самітня по хаті — не всилі вдержатися в чотирьох і тіних. Виходить до садку, снується по пустих стежках. Від тої осінньої глушини ще більша самота налітає на неї. Йде, роздивляється. Зупиняється. Стає. Прислухається, чи не йде хто поблизу? Чи не почує тієї молодечої ходи, за якою так наслухає її душа. Даремно. Скрізь тихо. Ніхто не проходить вулицею. А як тут і там заблукається яка постать, вона, не бачучи її, знає, що це не те, чого вона дожидається... Це не те, за чим вона так побивається... Це* не її Роман... І що-раз більша туга обхоплює її душу.
Вже де не ділася її злість, що спалахнула була на першу звістку про вчинок Романа, про те, що він записався до війська. Тепер проявлялася в її душі велика ніжність жіноча. Вона вже дарувала йому його провину, хотіла б пригорнути його до свого серця, приголубити. Нещасна мати — свою кохану дитину... Хотіла пестощами спинити його, хотіла всією силою своєю задержати його біля себе. Але пусте було її дожидання. Даремне її наслухування, видивлювання очей. Не приходив і не приходив... Як щез вперед неї в Народ ньому Домі, так досі не показується.
Бідний хлопець. Боїться прийти до хати. Вона так гостро тримала його в руках, так дошкуляла йому за всі дітвацькі промахи! Зовсім добре розуміє, чому він не має відваги являтися їй тепер на очі. Жде, сердешний, щоб минулося, щоб перетерлося, забулося... Дурний хлопчисько. Не знає, що вона тим, що лає, голубить його, тим, що картає — пестить. Вона життя б своє дала, щоб тільки дивитися на його щастя. Щоб бачити його щасливим. Він того ще не знає. Бідний...
Жаль почав підступати їй до душі. Чому він того всього не знає? Чому він не розуміє її бажань? Чому так важко зрозуміти йому, що це все для його добра? Дітвакам уроїться, що вони мусять бути героями, — вони йдуть за поривом свого серця. А хіба ж вони бачать далі, як кінець носа? Хіба він уявляє собі, який хоче взяти обовязок на свої плечі? Він до війська зголошується? А хіба ж це на його сили? Адже ж то не забавка. Ну, нехай би й не пішов до боєвої лінії, але ті невигоди...
Нитка думок пані Лімницької урвалася. Спинилася на якійсь невідомій їй загадці, якої ніяк не всилі розгадати. Щось таке заступило їй очі, що вона не може проглянути темряви, яка насунулася на неї. Всією силою нервів працює, щоб темряву ту розірвати, розсунути заслону. Ні. Ні. Даремно. Не всилі додуматися ні до чого...
Аж ось, неначе блискавкою розяснилася перед нею та пітьма, що морочила її вже добру хвилину. Вона побачила стрілецькі окопи, що на них сипляться ворожі кулі... У тих окопах дожидається своєї черги її Роман, її надія, її любий хлопчик — одинак її душі.
Починає тремтіти на всьому тілі, чує, як обхоплює її пронизливий холод, як рвуться в її серці пошарпані струни. І мимохіттю розбільне ридання бухає з її грудей. У ньому виливається вся розпука її зболілого, розбитого серця.
Ні, ні, не пущу, не пущу, не дам його на смерть, не буду дивитися спокійно, як він кидається на неминучу затрату. Не пущу його від себе. Це не жарти, не забавка! Це війна. І ніхто не поручиться мені, що він не попадеться в окопи. Що він не піде до бою... А як би, крий
боже, дійшло до нещастя — хто мені його заступить? Хто знайде ЛІК для мого знищеного життя?...
Пані Лімницька не всилї вдержатися в садку. Йде знову до хати. Відчиняє двері до кімнати доньки. Питається* лагідно:
 — 	Зосю, скажи, де Роман? Ти мусиш знати...
 — 	Не знаю, мамо, — проситься донька, не дивлячись матері в очі.
 — 	Ти знаєш, ти знаєш, ти напевно знаєш. Йди мені зараз з Ганею та приведіть його. Скажи йому, що я забуду все, прощаю йому ту кривду, яку він мені зробив. Тільки нехай вертається до хати.
Зося почула великий біль у серці. Зрозуміла відразу, як дуже побивається її мама. Хотіла б злагодити її журбу. На жаль, вона не всилі цього зробити. Думала хвилинку, чи має сказати всю правду, — ні. Не могла зважитися. Нехай мама помалу приготовляється. Мовчала. А коли мати в-одно приставала до неї, щоб вона таки пішла привести брата, вона заявила твердо й рішуче:
 — 	Даю мамі слово, що не знаю, де тепер Роман.
Сказала щиру правду. Вона справді не знає, не може навіть знати, де він тепер, у цю хвилину. Оправдувала себе в душі, що матері ходить про це, де він тепер, тепер, як-раз тепер? А того вона не знає.
Потім, коли бачила, яке це розбільне вражіння викликало в душі її мами, додала несміливо:
 — 	Він може вже ось-ось прийде.
Це вже була неправда. Свідомо кинена неправда. Вона знала, що він не може прийти. Але бачила, що діється з мамою. Мусіла її розважити. Мусіла біль її спинити. Мусіла, мусіла. Треба було щось сказати, що дало б їй крихітку надії.
Коли ж після її слів розяснилося трохи мамине лице, вона вважала своїм обовязком ще більш утвердити маму в її сподіваннях. Промовила ще певніще:
 — 	Він повинен уже зараз прийти. Прошу лягати спокійно спати. Як він прийде, я дам йому повечеряти.
Зітхнула глибоко. Затаювала перед матірю свій стогін. Не звикла до брехні. Але під цю хвилину мусіла зробити все, що в її силі, щоб заспокоїти свою мамочку.
Пані Лімницька вже не наставала на неї. Каже:
 — 	Що той дітвак собі думає? Без обіду, без вечері — від самого ранку до пізньої ночи він поза хатою! І як на біду тато не приходить.
 — 	А що ж тато поможе? — вихопилося з уст Зосі.
 — 	Пішов би шукати та привів би його до хати.
Зося мовчала. Коли вже раз не сказала усієї правди, мусіла тепер далі піддержувати надію своєї мами. Бодай не перечити їй. Не розвіювати того, що перед хвилинкою сама скріплювала. Що може сама збудувала...
Теба післати по тата. Нехай хутче вертається до хати.
Того Зося боялася найбільше. Що вона мала б сказати татові? Сказати б щиру правду? Чи може дозволити, щоб він пішов шукати
Ромка? Щоб ходив по місті, блукався поночі, трівожив себе й людей і нічого не дошукався? Що вона мала б зробити? Що мала б сказати?
Добре, що тато не приходить. Може западе тим часом ніч. Не буде змоги ходити шукати. Переконує маму:
Мамо, чого ж посилати за татом? Хіба ж тато не прийде зараз, як тільки буде мати час? Прошу лягати спати.
 — 	Спати? Я можу спати? Ти розумієш, що діється в моїй душі? Діти, діти, як вам важко зрозуміти душу своєї мами!
Зося підійшла до матері. Поцілувала її в руку. Хотіла цим поцілунком направити велику кривду, яку вони обоє мусіли їй завдати.
 — 	Тепер якось так дивно на світі, що ми, не хотячи того, зранили тобі, мамочко, серце. Не гнівайся на нас. Але й ти, мамочко, нас не завсігди розумієш.
 — 	Як тебе можна розуміти? Як його вчинок можна зрозуміти? Як вас, діти, взагалі можна розуміти? Ідете собі своїм окремим шляхом, ховаєтеся од мене, робите щось таке, про що я не знаю, чого я навіть не додумуюся... Як я маю все те розуміти? Як вас, діти, може ваша мати розуміти?
 — 	Мамочко, не гнівайся на Романа.
В оцьому стогоні доньки було благання за себе й за брата. Мати дивиться на неї, дивиться — нічого не говорить. У її душі теж починає розяснюватися. Вона вже не від сьогодня бачить, що її діти — не діти, що вони мають уже свої думки, свої бажання, ідуть уже окремим самостійним шляхом. І те вона бачить уже дамно, що їх дороги розходяться. Але до сьогодня не ставилася до цього поважно. Ніколи не припускала собі до голови, що з того розходження їх доріг може вийти яке лихо для неї й для дітей. До сьогодня вона не хотіла погодитися з цим. Не могла примиритися, що бажання її й її дітей — далекі одні від одних. Вона взагалі не дивилася поважно на те, що роблять її діти. Не хотіла вживати насилля й тому не ставала поперек їх дороги. Вважала їх за дітей. Думає: скорше чи пізніще таки її зрозуміють. Завернуться з блудних стежок. Аж ось побачила, як грубо промахнулася. Її син пішов собі своєю дорогою, сам, без неї, без поради з нею, без уваги на те, що діятиметься в її серці. Як би її зовсім не було на світі! Як би не мав своєї мами...
Почула себе така самітня, як ще ніколи в житті не була!
Ні, ні! — стогне її душа. — Вона не від сьогодня така нещасна. Вона вже давно втратила їх, втратила обоє. Тальки не бачила того. Не знала про це. Аж сьогодня впала полуда з її очей. Здерли її там, у каноніка. Ті, найближчі до неї. Як вони їй очі до краю розкрили! Чи ж не побачила вона там усього ясно? Вона вважала це дитячими примхами. А то було діло загорілих, неоглядних фантастів, але, на жаль, уже не безсилих, не безвольних дітей. Сама вона не завважала, як впали з її Романа дитячі повиваки й він почув самостійність у собі. Зважився сьогодня на вчинок, який- ясно говорить за нього: він уже не дитина!
83
І пішов од неї. Не приходить. Боїться? Не хоче змагатися з нею?
Коханий мій! — мигнуло їй у серці почування тепла. — Прийди, коханий! Не будеш чути від мене докорів...
 — 	Чого ти така сумна, моя мамочко?
 — 	А що ж, дитинко? Маю радіти?
 — 	Чому ти, мамочко, не хочеш нас зрозуміти?
Мати подивилася з докором на доньку. Вона сама карається вже від того, що була така необачна — чого ж іще ставити їй це перед очі?
 — 	Мені бачиться, що хтось прийшов... Чи не Роман?
Зося почула, як кров ударила їй до голови. Знову потайки зітхнула. Пішла до своєї кімнати, щоб не дивитися на розпуку матері. Щоб більшого ще жалю їй не додавати.
Тим часом мати вийшла до сіней. Дивиться, хто це рипнув дверима. Роздивляється у темряві. Питається: «Хто це? Ти, Ромку?»...
Даремно надіялася. Іще раз мусіла розчаруватися. Та тепер уже не могла вдержати рівноваги в своїй душі. Кинулася на софу. Почала заходитися од ридання. Уже без думки ніякої. Сльози плили і не вгавали, стогнала душа, спливав наболілий жаль із серця. Ридала уриваними стогонами, невтишеними зойками...
Коли помалу почав проминати перший вибух її плачу, знову одна за одною напливають до неї думки, починають ще більшого жалю їй завдавати. Вона зрозуміла, що всі, всі покинули її\ Що відразу втратила все, чим жила досі, що тримало її при силах, охоти до життя додавало. Всі її покинули. Пішов од неї син, її Роман. Не може нічого відрадного сказати їй донька. Ще й докоряє їй, що вже не розуміють одна одної. Пішла собі од неї... І чоловік утік. Не приходить, хоч знає, як вона страждає. Чому він не приходить? Чому він не розважить її? Чому не піде шукати того хлопця, щоб заспокоїти її?
І коли так страждала од тієї самоти, од того, що всі її покинули, виринає знову перед очима її душі жахлива картина, яку пережила сьогодня в домі каноніка Чарноцького. Як живі стають перед нею ті люди, що обступили її з усіх боків, кидалися на неї, шарпали її, кусали... Як навіжені скачуть їй до очей... Чого вони хочуть од неї? То за всю працю її життя? За те, що вона душу їм оддала? За всі ті невзгодини, що через них та через свою працю переживала із своїм чоловіком? За те, що через них із дітьми своїми розійшлася? Стала чужа для них?
І рівночасно бачить, як ці люди схиляються перед нею, стеляться їй під ноги, як по руках її цілують, як слів подиву, заяв признання не знаходять таких, щоб усі свої почування висловити ними! Як вона всим для них, як її слова, кожне її слово у подив, у захват їх вводить...
І знову той Дикий сьогодняшній напад...
Чергувалися в-одно перед її очима дві картини. Коли співали в її честь гимни ці люди, трохи не по руках її носили! Ці самі, що сьогодня так дико напалися на неї! Не вважали, що вона одна між ними, сама беззахистна жінка. Не пожаліли її болю, її розпуки. Ще й насміхалися з ридання її серця.
Як навіжені — то в чемностях перед нею розпливаються, то грубостями її цвяхають, як бичами... А вона стоїть безсила, безрадна, безпомічна, беззахистна. Єдина її зброя — сльози. Єдиний рятунок — негідна втеча. Ніхто її не спиняє, ніхто не задержує, ніхто не оправдується... Пробачення ніхто не прохає за гірку кривду, яку їй свідомо зробили... Пішла, втікла... За нею гнався їх насміх, летіли їх образи, їх дикі, божевільні вигуки...
І чим більш почуває образу в своєму серці від усього, що заскочило її неждано сьогодня, тим більшим соромом вкривається її лице на згадку всіх тих святкових хвилин у її житті, від споминів спільної праці, від успіхів великих. Коли то вона приймала спокійно всі заяви признання, усю шану, коли то раділа від своєї невтомної праці, від її вислідів, від заяв признання за неї. Наївна! Вона брала те все за щиру правду. Думала, що треба те все так розуміти, як їй це подавали. Була певна, що має право радіти від своїх успіхів — а це все був тільки туман. Це була огидна брехня. Облуда!...
Не спамяталася, як од гіркого ридання попала в спазматичний сміх... Тільки перекотився по кімнаті і зараз таки розплився у новому, ще більш розбільному риданні.
Аж ось неждано якась сила поставила її на рівні ноги. Вона почула жах у душі. Вдарила до її мізку свідомість, що вона не сміє залишитися бездільною. Мусить іти, шукати, рятувати. Там він десь, може, сидить і жде, щоб прийшов хтось до нього, щоб узяв його за руку, привів до хати.
Розкрила широко очі, намагалася проглянути пітьму ночи. Не могла пробачити собі, що занедбала свій обовязок тоді, як можна ще було щось зробити. То ще там, де зустріла його, вона повинна була взяти його за руку, привести до хати. Була б, може, й докоряла йому, була б і перед вибухом гніву спинилася, але була б урешті примирилася з ним. Не сиділа б тепер самітня, полишена усіми... А потім, доки ще ясно було, чому вона не виявила своєї енергії? Чому не пішла шукати, питати, розпитувати?... Чому не привела його з собою? Чому не зробила сама першого кроку, щоб помиритися з ним після такого нерозважного його вчинку? Чого вона запустилася у глуху ніч? Що вона всилі зробити тепер по-ночі?
Але мусить іти, мусить щось робити. Треба перш усього піти до чоловіка. Знайти його, післати. Кинутися на всі боки! Шукати, шукати...
Не надумуючися довго, закинула загортку, покликала Ганю й пішли обидві до міста.
І на думку не приходило їй це, що вона вперше в житті мусить зайти до «Бесіди» — по-ночі, заплакана, розбита...
Невідома сила вела її, гнала її вперед.
85
* * *
Суддя Лімницький вийшов, як що-дня, о пятій годині з бюра й пішов на свій звичайний прохід. Хвилинку спинився на хіднику перед судовим будинком. Надумувався, в котрий бік іти. Міг мати два ходи — в один бік толоками до шпиталя і потім назад уже головним ярівським шляхом до міста. Або — другий: коломийським шляхом до кладовища, звідти праворуч сельськими вуличками до двору і навколо станисла-вівським шляхом до міста.
Вибір напрямку для годинного, півторагодинного проходу давав що-дня судді Лімницькому приємну хвилину розваги. Надумувався, мав право вибору, йшов, де сподівався приємніще провести яку годинку часу. І сього дня він роздивлявся в думках, як йому краще зробити. Коло двору переходив учора, повинен би тепер піти в той бік. Ба, але як упаде слота, годі буде йти болотяними вуличками попри двір. Треба буде обмежуватися до міста й його хідників.
Та й ще одно: туди не так скучно. Піде сьогодня довкола городу рільничої школи. Вже таки давно не був там. Цікаво, як вони господарюють тепер під осінь? Чи дбає там хто про ту школу? Директор утік — хто ж там залишився?
Уже не роздумував довше. Вже йшов просто у визначеному напрямкові. Наближався до кладовища. Відчув у душі потребу заглянути ще й туди. Піде, подивиться.
Увійшов між військові могилки. Відразу кинулися йому в «очі дві площі, відмінні одна від одної. Ліворуч притикала до самого муру велика, так з напів четвертини морга, площа австрійсько-німецьких могилок. Одна коло одної, кожна в рівному віддаленні від двох сусідніх, всі в ряді, кожна в заздалегідь означеному місці. Могилки повирівнювано в плоскі чотирокутники, пообкладано муріжком. На кожній чорний хрест, на ньому бляшана табличка, де зазначено імя й назвище, полк, день смерти небіщика-жовніра. Були перемішані австрійські — ріжних націй, німецькі, і з ними московські, українські козаки. Так, як хто вмірав, попадався в свою чергу.
Лімницький спинив свої очі на цих могилках і хоч відчував непомітний жаль до того люду, марно тут розсипаного, то з другого боку вражав приємно його очі той лад, який завела дбайлива рука культурної нації навіть на могилках. Бо в ту ж мить перелетіли його очі на площу праворуч. Таку саму завбільшки, але як неекономічно використану. Як недоладно загосподаровану. Тут не було найменшого ладу. Могилки порозкидано в ріжних напрямках. Віддаль між ними всіляка — як попалося. Сами вони в ріжній величині. Наприклад могилка і двома хрестами, з двома козаками менша, ніж сусідня з одним. Ба, але третя — вже без хреста — ще більша. Хто поручить, скільки їх ще спочило? Кого криє ця земля? Уявляє собі, як то мусіли собачити ті, що мали ховати небіщиків, як матюкали їм, як кидали їх, наче собак, у землю, щоб тільки вкрити. Та ще й лаяли клятих Німців, що хотілося їм могилки всипати по пляну. «У них, тих Німців, то й емірати мусять люди так, як плян кладовища показує.»
Дивиться далі по цих словянських могилках, а то вже трохи не половина позападалася. Де-які — нижче уровеня землі.
А там ще далі праворуч — вільна площа.
«Це вже для нашої війни!» — подумав Лімницький і зітхнув мимо-хіттю.
Хто тут ляже?..
Він не пішов сюди так без ціли, без думки. А може йшов справді без думки. Але, як опинився на кладовищі, зрозумів, що вже давно пора б йому роздивитися в цвинтарному питанні. Він належить у громадській раді до комісії, яка має полагодити справу кладовища. Воно вже давно використане до останнього місця. Коли б не війна, були б могли користуватися ним ще довгі роки. Та ось таке місце, що вистарчало на десятиліття, заповнилося воєнними могилками за тих чо-тирі роки. Остався ще шматочок — пів морга. Та його лишив магістрат на гробниці (Лімницький дав тому місцеві, не хотячи, нове призначення: для нашої війни!). А для звичайних смертних хотіли приточити до кладовища громадську толоку. Міщане бунтувалися проти того. Толока для них — питання життя і смерти їх дрібного господарського життя — пташачого, овечого, свинячого. Але не мали сили спротивитися. Бурмістер не питався в останніх роках пікою. Робив, що вважав за відповідне. Покликав тільки принагідну комісію до наради і подавав їй до відома, що постановив зробити. Ні, не добре сказано. Він питався їх про раду. Але питався в такій формі, що годі було противитися. А хоч, як у цій справі, міщане стали лавою проти його намірів, він таки своє зробив. Та не мав іще часу розібрати муру між кладовищем і толокою та обмурувати толоку (нове кладовище) від двох вулиць. Так і заскочила його українська влада. Пішов і він і пропала з ним справа розширення кладовища толокою. Зараз на першому засіданні нової громадської ради ухвалено толоку лишити толокою, а нове кладовище заложити кінець міста, один кільометер далі, на панському лані. Виділено для того три морги лану.
Лімницький, хоч був тепер у громадській раді, не мав часу або радше не хотів брати участи в комісії, що визначувала нове кладовище. Постановляв собі після того що-дня в душі, що піде роздивитися в тому всьому. Але заєдно забував це зробити. І сього дня зайшов він сюди без думки. Аж, як уже тут опинився, згадав усе. Тепер замісць у напрямку до двору, пішов далі просто коломийським шляхом до нового кладовища.
Доходив до останніх хат. Звідси мав уже перегляд двірського лану. Побачив на чотирьох краях великої площі свіжо викопаний насип.
Квапляться! — подумав. — Чому їх до чого иншого нема! — Де йде про міщанський інтерес, як хутко подбали зробити! Та й ще на чужий кошт!
87
Був дуже незадоволений з того, що зроблено. Він, як суддя, розумів, що тут діється безправство. Хотів, щоб поладнано справу з представником двора по добру, дорогою угоди. З нього насміхалися. Він обурювався. Казав, що громада матиме процес з того приводу. Його закричали. Скінчилося панське панування! — казали. — Дивувався... Ну, скінчитися — може й скінчилося. Але все ж таки поки-що це чужа власність. Поставили таки на свому. Представник двора протестував — але тільки на словах. Не зробив у суді ніяких заходів. Здається побоявся. Або... або вважав, що ще не час... Дай, боже, щоб це вже був кінець. Щоб на цьому скінчилося!
Його душа обурювалася на таке ведення справ. Він мав дуже чутливе судейське сумління. Але не було в нього досить енергії, щоб заступитися за закон. Так тепер усе перемішалося, такі пішли вже звичаї, що він не може в тому всьому визнаватися. Знає тільки одно — недобре діється!
Навіть не йшов далі. Згадка про постанову громадської ради: ^виділити з двірського лану три морги на громадське кладовище» — відобрала йому охоту встрявати в цю справу. Хотів задержати свою судейську незалежність. Ще не знати, як те все скінчиться. А ну ж прийде ще вся справа до коломийського суду і він мусітиме виступати в ролі свідка. А, може, як провинний, як член громадської ради? На раді він противився, щоб робити це без порозуміння з двором. Не буде й тепер вмішуватися в цю справу, коли знає, що вона незаконна.
А в тім — хто його знає? Що тепер законне, а що ні? Чи законне все те, що діється по селах, у лісах? Кажуть: а чи етично-законне було те, що робилося цілими віками? Що діялося «законно» в останніх десятиліттях? На основі постанови громадської ради? Байдуже, що підкупленої? Що діялося «законно» за останніх років підчас війни? Законно, бо на основі волі одиниці — бурмістра Голяковського, одиниці покликаної до того, щоб проявляла свою волю, бо назначеної єдиновладним комісаром? Чи не обурювався він сам на таке непошанування закона, на топтання, ломания закона? Одначе на основі виїмкових розпорядків властей це діялося зовсім «законно»!... Що то він, як суддя, мусів би зробити, коли б прийшов був до його рук протест міщан проти прилучування громадської толоки до кладовища? Протест дійсних власників, бо людей, що від непамятних часів, на всякий спосіб більш, ніж сорок років, зау Житкову вал и цю толоку в свою користь, і яку тепер відбірає їм воля одної людини, законна з точки погляду воєнного виїмкового часу, але дуже незаконна, зовсім протизаконна, коли подивитися на неї крізь цивільно-правні основи, крізь основи конституційного життя... Що тут законне, а що незаконне, протизаконне? Або й тих три морги двірського лану, що громадська рада постановила виділити собі з двірського маєтку на громадські цілії, де й двірська служба і сам дідич можуть знайти свій вічний спочинок?... Але все ж таки вони незаконно забрані дворові. А хіба ж законно було те, що давній дідич, як війт містечка, підпоював членів
громадської ради, робив їм дрібні вигоди і за те вони давали йому згоду, щоб він десятки моргів громадських толік записував у свою власність?
Так. Це правда. Це все велика правда. Все, що дають на свою оборону міщане. їх болить, що віками роблено їм кривду і завсігди знаходилася для покриття її законна основа, законна постанова, законний шлях. А вони, хоч бачили, як топчеться правду, хоч бурилися, бунтувалися, — були безсилі. Бо закон питався: чи є постанова громадської ради? Єсть. Чи затвердила повітова рада? Затвердила. Бо тут і там перевів усе в свою користь той, кому цього треба було, той, хто мав силу, той, хто вмів забезпечитися від усіх законних можливостей. Той, хто, коли що робив, то робив свідомий своєї ціли, у почутті своєї сили, певен безкарности. І це все називалося — законно.
А тепер змінилися відносини. Приходить, кажуть, — пора на перегляд тих «законних» постанов, вчинків, на повернення всього до первісного вигляду. Що ж, коли закон — один. Як він уже раз сказав: біле, — воно, хоч би яке чорне, для закона — біле-біліське! Сумний має радикальну раду: «Погнув двір закон на свій бік, нам тепер треба його відогнути.» Ба, як би він погнув!... Але ж зламав! Зламав! Тут уже не відігнеш, коли раз припечатано. «Зламав? — радіє Сумний. — То ми пошукаємо того зломаного місця. І робитимемо так, щоб усе вернулося до первісного вигляду!» А закон? питається Лімницький... «Закон?... Закон?... Закони ж творять люди! То ще хто знає, які будуть закони в справі цієї загарбаної землі. А ми вертаймося до старого ладу зперед десятків років.»
«Панове, панове! Бурите все!» - попадає в розпуку Лисовський.
Був це голос самітньої людини н пущі.
Ні, ні! Неправда! — думає Лімницький. Він теж заявився за Лисовським. Але хіба ж їм двом це помогло? Ті зробили своє. І парох, старий Сріблярчук. І він підніс руку за внеском Сумного.
Лімницький не міг заспокоїтися. Він не всилі був освоїтися з новими відносинами, з новим розумінням законних основ.
Революція! — чує на кожному ступні. — Ну, так, ну, так! Це правда. Але чи ж революція мусить ламати все?
Яка ж би це й революція була, як би не ламала? — вигукує Сумний. — Не бійтеся, — мовить до Лімницького з насміхом. — Прийде ще колись час і на вас, правників. Будете добіратися до нас із своїми параграфами. Тільки я вам скажу ось що: ми знаємо один закон революції: перевернути все вікове безправство догори ногами. А вже, як ви, правники, прийдете після революції, знайдете багато такого, чого б вам ваші параграфи не дозволили ніколи зробити. Але побачите, що життя зробило своє — скажате: нехай буде! Заплющите очі й почнете уставляти свої параграфи на новому перелозі, під яким перебрано всю вікову «законну» кривду. Це наше право, право революції! І ми не дамо вирвати собі його з рук! Що зробимо — буде зроблено!
89
 — Аааг! — ловиться за голову Лімницький. — Хто то знає, де ще кінець? Чи ще не поставлять свої революціонери під стінку? Все ще може бути! Всього ще можемо дожити!
Вертався до міста переможений, згноблений, безсилий. Не визнавався у хвилях часу. Не розумів духа часу. Все те, що перевалювалося крізь його голову, лишало в ній туман неясностей, незрозуміння теперішнього життя.
Доходив до старого кладовища. Навіть не думав про те, щоб завертати в напрямку до рільничої школи до двора. Пішов просто перед себе до міста.
Одного, одного він не всилі зрозуміти, — думає, — як хтось може жадати від правника, щоб він робив революцію? Революція і право — це такі два поняття, що виключають одно одного. Або хтось має мізок стислого, льогічного правничого думання, має в душі почуття справедливости, опертої на рівному ході законно означених подій — і така людина не може робити революції. Або коли правник іде на революційний шлях, то він не варт того, щоб носив назву правника! Він не виконає того, що взяв на свої плечі!
І тут неначе виринув перед ним Лисовський. Згадав його великі змагання з усіми молодими людьми від перших днів української влади. Нічого зробити не всилі, щоб не приходило до гострого непорозуміння раз із цим, раз із тим, або з усіми відразу. Він зачував це все — не розумів тільки причини. Тепер її відгадує. Конфлікт правника...
Посміхнувся.
Який конфлікт? Правника з революціонерами? Чи співтворця революційного діла — з правничим сумлінням?
Сміявся вже в голос.
Ані одно, ані друге! Конфлікт безпрінціпової людини з незрозумілим для неї життям! От, де основа його боротьби — з вітра-ками!
Йшов і далі роздумував над зачепленим собою питанням.' Повертався в-одно то до цього, то до того, до кожного зокрема. Передумував усе на всі лади і заєдно кінчив свої міркування заперечуванням: Не знаю. Не визнаюся. Не розумію. Не вмію знайти розвязки загадкових подій теперішньої хвилі.
Доходив до «Бесіди». Ішов сюди без думки, без пляну, йшов по старій звичці. Знав, що жде його тут гурт веселих людей, з якими він проведе годинку-дві при картах.
Не здивувало його те, що такий гурт тут зібрався. Досить уже на-томилися люди за всяких окупаційних влад, коли то мусіли ховатися но мишачих нірках, щоб їх ніхто не бачив, не чув! Щоб не лізли ворогові в очі, не попадалися в руки. І за своєї австрійської влади досить натомилися, коли то давив їх виїмковий стан, коли то сходини трьох людей на преферанса вже викликали підозріння у Мадярів, які у всякого Українця дошукувалися державної зради, а вже що найменше шпіонажі. Тепер настала для всіх воля. Могли сходитися, говорити, робити, що хотіли й як хотіли! І віддихали повними грудьми!
Вигляд цих веселих людей вплинув на нього дуже корисно. Відразу розвіялися з його лиця всі його сумні думи. Він почув себе иншою людиною.
Крикнув зараз у дверях:
 — 	Шукаєте може партнера? Служу панам! До девятої години! — 
І підносячи голос, крикнув до сторожихи, яка вешталася по кімнаті: — Калино! чай!...
 — 	Зараз, прошу пана судді.
Лімницький завісив капелюх, гримнув палицею до залізного кілка. Почав вітатися.
 — 	Гратулюємо! Вітаємо, пане суддя!
Дивився на них здивований. З півусміхом, з напій зморщеними бровами. Не знав, чи є яка новина, чи буде це звичайний жарт, яких у головах цих вітрогонів завсігди чимало.
Тепер починає прислухатися уважніще до слів, які сипляться від цього гурта. Чим далі, в-одно більш нетерпеливиться. Врешті падають один за одним нові удари. Неначе обухом дістає від них по голові. Довго ще не розуміє, чи це жарти, чи страшна правда.
Поздоровляють його, що має такого гожого патріотичного сина.
Хто б то міг подумати, що то в молодих головах сидить. До чого то вони не зважуються! 1 як гарно! Як гарно!... Лімницький прислухається до того всього, вже не має в нього сумніву. Його Роман справді вступив до війська. Присяг уже.
Що йому з усіх тих похвал, що син так гарно виступив перед міністром! Що йому з того захвату людей, для яких чужі всі батьківські почування! Просто лють його бере, як можуть так не здогадуватися, що діється в його душі. Дурні! — кричить погірдливо його душа.
А коли крики не вгавають, він починає тим часом відчужуватися від цього безжурного гурта і заглиблюється в почування своєї душі. Починає в думках роздивлятися, які можуть бути наслідки вчинку його Романа. Слухаючи в першій хвилині цих бадьорих розмов, він зразу не міг уявити собі, що сталося. Ну, велика річ. Пішла молодь на війну. І його син теж. Коли про це думав, не розумів значіння своїх думок. Навіть не уявляв собі,* ос кільки це його дотикається. Заболіло його відразу те, що Ромко не питався його, не радився свого батька. Що зважився сам на сміливий вчинок. Потім якийсь час він слухає, неначе б про когось зовсім чужого. І тоді сам відчуває радощі, що молодь пішла в першу чергу, щоб потягти за собою инших. Але як починає усвідомлювати собі, що це й його син між ними — такий жаль обхоплює його душу, що вже не всилі спокійно прислухатися до щеміння свого серця. Чує, як притаєний біль здавлює йому груди, як до очей натискаються сльози. І рівночасно гордощі почуває, батьківське щастя, що його син перший над усіми. І в ту ж мить скиглить його душа з болю, що мусить розлучитися з сином, мусить пустити його
на непевне, на невигоди, небезпеки, мусить втратити його з очей, не знатиме довший час, що його син буде робити між незнайомими людьми, в новому, непевному оточенні. І в-одно що-раз більше починає дошкулювати йому трівога за ту молоду, невинну билинку, яка має піти тепер на невідому долю, зустрітися око в око з усіми жорстокостями життя. Тремтить від самої думки, що, може, не встигне опертися спокусам. Що йде від нього молодий, свіжий, румяний, жвавий, веселий хлопчина, а може вернутися скалічений на душі або на тілі.
І під той час, як у душі в нього такі трівожні думки родяться й спокій йому забірають, мусить слухати, як ці, чужі йому люди, співають гимни в похвалу завзятущої молоді. Як висловлюють йому, батькові, заяви своїх радощів, подиву, як завидують йому такого жвавого сина.
Та доки він змагається сам із своїми тільки почуваннями й думками, ще пів біди-лиха. Аж ось усвідомлює собі, що це не тільки його дотикається. Що тут у першій мірі, і то, хто знає, чи не сильніще, зачеплена мати... Мати того сина...
Так його заболіла ця думка, що аж викривило йому лице. Не має найменшого сумніву що до того, як болюче це її діткнуло. Мати ж не те, що батько! Вона кожну дрібничку, всяку найменшу невигоду, звичайні вправи з крісом, роздуває у своїх думках, у своїх почуваннях до небувалої загрози. Вона знаходитиме причину до трівоги у тому, на що він навіть не звернув би уваги. Вона пеститиме в своїй душі свій біль великий і чим дужче обкипатиме її душа од туги, тим сильніщу поживу знаходитиме її біль жорстокий, безкраїй.
І як би тільки те, що вона мати! Він летів би на крилах, щоб знайтися тепер біля неї, щоб помогти роздивитися їй у всіх трівожних питаннях, розвіяти всі її страхіття, бодай ті уроєні, яких на ділі й немає, та які родяться з переніження материнського серця.
А ось, замісць щоб іти до хати, він не зважується й припустити собі до голови думки про те, що треба б іти розважувати дружину. Її горе вдвоє велике. Вдвоє більше, ніж горе кожної иншої матері. її син не тільки цим зранив її серце, що покидає її, йде на непевне життя — він ще більш вразив рану її серця тим, що йде, як воріг усіх її зусиль, як непримиримий воріг тих, з якими вона працює, кому вона душу свою віддала.
Почув відразу таку велику знеохоту до життя, що не міг свідомо нікуди звернути своїх кроків. Що він усилі помогти? Як має розважувати дружину? Чим? Що їй казати? Перед якими ударами захищати її? Коли б тільки зболіла душа матері скигліла — йшов би, заспокоював би, лагодив би її біль. А так — чого йому встрявати, як-раз, тепер у таке діло, яке було йому противне за ввесь час спільного життя з дружиною. То ще як був молодший, не відчував того так болюче. Любив він її бо була гарна, добра, — здається і вона його любила. Але як-раз 'Піали тієї любови не міг спротивитися їй, щоб не брала участи в праці тим, де він не міг бути. Та її замолоду не бачив у неї тієї великої охоти
до громадянської роботи. Це приходило з часом, помалу, непомітно. Потім, коли захоплювала її ця праця, їх шляхи почали розходитися в-одно далі. Поза хатою він мусів шукати собі товариства в своїх колах — але до ширшої громадянської роботи не хотів встрявати. Боявся, що може не знайти довірря й то, як-раз, з огляду на дружину. А вона, навпаки, не в товариському житті шукала пристановища для себе, тільки в непосидющій громадянській праці. І чим більш росло коло її зусиль, тим його становище між своїми ставало більш неясне. З цього приводу приходило між ними до непорозуміння. Він змагався, змагався, врешті махнув рукою, кинувся з усього того грати в карти. Знайшов гурток людей, яким не було ніякого діла до політики, патріотизму, громадянської роботи — для яких усякий товариш добрий, хто має гроші, вміє грати й не лається дуже, коли програє. Він став для них вельми милим і бажаним товаришом.
А вдома в-одно частіще йшло непорозуміння з приводу його гри в карти, з приводу її політиканства. Між тим підростали діти. Вони му-сіли не одно гірке слово, яке приготовили друг для друга, затаювати у своїй душі з уваги на дітей. Але від того не меншало ворогування. 1 коли вже таки проривалася течія скованих слів-докорів, то вже не було їй стриму, не було сили, яка б її загатила, доки не проклекотіли грізні хвилі.
Потім діти пішли своєю дорогою.
Скільки то доводилось йому з цього приводу переслухати докорів, скільки то болів мусів він потайки перестраждати у своїй душі, коли не хотів допустити до того, щоб діти дізналися всієї правди, коли не хотів кинути дітей проти матері. Але, чим далі, не мав уже сили переносити спокійно тих незаслужених ударів. Як тільки починалося, він утікав з хати. Дуже часто вертався аж уночі й то під хмельком. Тоді й не чув нічого і не вважав за доцільне противитися.	_
От і сьогодня — повинен би йти до хати, щоб лагодити біль матері — і не сміє показуватися дружині на очі, коли не хоче довести до вибуху, коли не хоче післати сина в світ з гидкою картиною, як мати-Ляшка проклинає рідного сина-Українця — як споневажує його батька за те, за що він іде воювати, може й голову свою класти...
Ледви вже спромігся додумати до кінця свою останню думку. Така страшна була, така розбільна. То вже не тільки, що може скалічити його цей воєнний похід — він міг би й зовсім не вернутися?... Ні, ні!... Це ж дитина! Треба рятувати його. Ну, зголосився, піде — це його річ. Так і повинен був зробити! Це відруховий, молодечий, гарний вчинок. Перший пал!... Але ж він має свого батька, який мусить стояти йому за плечима. Захищати його, берегти... То можна, щоб він і не знав того, а все ж таки повести його долю, оточити його опікою на цьому тернистому шляхові — щоб він і не бачив того й не здогадувався. На це ж він його батько, щоб не дав йому марно пропадати...
Так його схвилювали ці події, що не може спокійно роздивлятися у всьому, що діється довкола нього. Не завважав того, як привели його
за руку до столу, як посадили до карт. Поки встиг відпроситися, вже роздано карти й він мусів уважати на гру.
Грав дуже неуважливо. Та, проти звичаю, згортав в-одно більші суми грошей. Загортав усе, що стояло на столі, навіть не призаду-муючися над цим, що робить. Раз у раз, коли доводилося йому закликати товаришів до гри, відсував од себе всі гроші на середину столу — не дічив навіть. І на це не звертав уваги, що за хвилинку загортав по-дносну, потроєну ставку. Не сам загортав. До нього присували. Було щось шаленого, одчайдушного, несамовитого у його грі. Товариші дотримували йому місця, аж ось, дивися, відскакує один — трохи не з сльозами в очах, там уже другий, надутий як сич... доскакують инші, теж тільки на те, щоб попектися за хвилинку й утікати, яко змога, хутчій. Настала така нервовість у всіх грачів, що вже не було надії, щоб міг хто сьогодня відбитися. Тільки не в нього. Він був без памяти. Не знав, що діється з ним, коло нього, не мав ніяких думок, бажань. Пересував відрухово гроші, зовсім не памятав себе, перекидав карти, де-коли, як показував їх, не всилі був сам обчислити.
Почалася шалена, одчайдушна гра. Гра на життя і смерть. Коли одні вже повідскакували й не думали далі змагатися, тільки понахнюплювалися, в инших очі горіли від гарячки. З усіх грачів остався один, що дотримував йому місця. Директор Народньої Спілки Пищук. Вже не сотки, вже тисячі пішли в рух, уже десятки тисяч почали появлятися на столі. Пищук уже зовсім не памятався. Знає тільки одно: всі його власні гроші пішли. Пропало все, що з таким трудом зібрав, коло чого мозолився. Що йому робити? Неможна кидати гри. Не сміє відійти, бо нема вже до чого завтра вранці вставати. Починає гарячитися. Подвоює вже від довшого часу ставку — завсігди в надії, що відобеться від одного разу. Не може бути, щоб увесь вечір не дописувала йому карта. Аж ось обхопив його страх. Він не має вже чим грати. Що робити? Що робити? Що йому тепер робити?
Хотів протверезитися. Бачить, що на столі стоїть пляшка пива. Її не випив один з грачів, що вже залишив гру, але ще сидів, дивився. Пищук ловить за пляшку. З нього сміються. Кажуть, що це не його. Він не слухає того. Прикладає пляшку до уст. Випиває до дна. Заспокоїв спрагу. І відразу стало йому лекше на душі. Стало йому ясніще, види іще. Він ще може рятуватися. Ще не все втратив. У нього є ще в кишені гроші.
Щось йому захопило віддих. Розіпняв камізельку. Розвязує краватку. Не чує жартів, які сипляться під його адресою. Скидає ковнірець. Обтирає піт з чола. А в думках мучиться над розвязкою важкого питання: що йому робити?
Це ж не його гроші. Не сміє їх рушити! Не сміє, не сміє! Це не його гроші. Спої вже всі програв. Які тільки мав. Жахнувся. Що він зробив? Адже ж те, що він сьогодня програв, це така сума, що мусів би двадцяті. років працювати, щоб вибрати її платнею в Народній Спілці.
Що він зробив? Що він таке зробив? А тепер іще хотів би кинути на непевне, на пропаще гроші Народньої Спілки?
Але ж це єдиний його рятунок! — чує мов зпід землі крик якогось дикого голосу.
Рятуйся! Рятуйся! — кричить цей голос. — Тільки так можеш відбитися. Тільки так зможеш іще врятуватися! Управа у Львові. Поки зажадають рахунків...
Ні, ні, не смієш! Чоловіче, не смієш! Можеш на все життя закопатися. Той самий Лімницький може тебе зараз заарештувати.
І що від того виграєш? Твоє вже пропало. Одного ще можеш пробувати — врятуватися. Відбитися і — врятувати своє життя...
 — 	Пива! — кричить без памяти.
 — 	Що ж, пане директоре, скінчили? — питається непритомно Лімницький.
 — 	Ні, пане суддя. Тільки мушу трохи підкріпитися.
Ловить за пляшку, яку поставлено, перед нього. Наливає склянку. Пє. Другу. Пє душком. Випорожнює до дна.
Ні, це все дурниці! — думається йому. — То йшло все вниз, униз, униз, а тепер почне повертатися щастя. Добре, що є в нього гроші. Нікому й на думку не прийде, які це гроші, чиї це гроші.
 — 	Скільки? — питається.
 — 	Що такого? — не розуміє його Лімницький.
 — 	Скільки стоїть на столі?
 — 	Та ви що? — починають лагодили його пал. — Чи ви збожеволіли, директоре?
 — 	Скільки стоїть, питаюся. Фу-фу-фу... Як тут душно. То відай від того пива... Ну, що там... Дурниця! Хто б там рахував. Тепер і так усе буде моє!... На ввесь банк!...
Лімницький, не знаючи, що робить, не думаючи над тим, що тут діється, роздає карти. Ніхто не грає, тільки їх двох. Висвітлює карту. Піковий король.
 — 	Бере...е? — питається нервово Пищук.
 — 	Ні... — мовить Лімницький.
 — 	Беру на дві.
Слухачі заніміли. Таке запало дожидання в кімнаті, що аж прикро було думати, що буде далі.
Пищук узяв короля, поклав під свої карти. Починає густувати. Помалу відсуває першу карту. Хотів би тільки кінчик захопити оком. Чорна чи червона? Ох, коли б чорна! Ох, коли б чорна! Коли б чорна!... Потім іще, чи кругла, чи гостра? Фігура чи шпурка!...
Жахнувся. Червона. Вже далі її не відкривав. Не був зовсім цікавий. Ніхто з тих, що стояли біля нього, не бачив карти. Так зручно придивився до неї, що ніхто не міг підглянути. Починає шукати за другою. Тепер уже руки в нього тремтять. Чує, як бють йому живчики. Стукотять. Молотять у голові. Так його обезсилюють. Зараз, зараз, іще хвилинку...
95
В кімнаті тихо. Ніхто не поважився б словом писнути. Всі, ідо стояли, причаїли віддих. Дивляться тільки на лице, на руки Пищука.
Бачили, як обидві його руки здрігнули. Зложив карти. Хвилинку вагався, що робити? Дві червоні. Але в ту ж мить подумав собі, що ще дві карти має. Почав висувати третю. Тепер уже було йому байдуже. Такий спокій упав на нього. Такий холод рівноваги. Дві карти до програної. Що йому можуть помогти ці дві останні?
Що?... - блиснула йому в голові думка і він підскочив на кріслі. — Чорна? Ас?...
Та його радощі не довго трівали. Трефовий.
Тепер уже не мав сили далі густу вати. На четверту подивився спокійно, холодно, з легковаженням. Червона. Навіть не розкривав її.
Зложив усі карти в руку і задумався. Кинув очима на купу грошей. Вагався. Не знав, що робити.
 — 	Einfach? Директоре? Платите раз? — почали сміятися з нього нервово. Найбільш ті — пошкодовані.
 — 	Е, де ж би директор платив «einfach44. Він воліє заплатити вдвоє!
 — 	Чотирі карти! — скрикнув Пищук, кидаючи всі чотирі свої карти на стіл. .
Почали всі кричати.
 — 	Директоре! Що ви робите! Чого ви ріжете себе без ножа? Хто ж бачив так гараздувати? Та ж то двадцять моргів поля на столі стоїть. А те, що ви ще зараз заплатите — буде сорок!... Шістдесят моргів поля, директоре!
 — 	Чотирі карти! — крикнув несамовито Пищук. Та таким голосом, що всі аж остовпіли. Ніхто вже й не одзивався.
Він тільки дихав важко, як ковальський міх.
А Лімницький, не памятаючи того зовсім, що робить, викинув йому чотирі карти. Потім узяв дві для себе. Коли це побачив Пищук, заперло йому віддих у грудях. Уже не густував. Не мав сили дожидатися. Хотів відразу збагнути, що його жде. Розгорнув карти. Жахнувся. Відразу зрозумів що раз мусить заплатити. Ані одної світлої. Тепер коли б тільки короля врятувати.
Та у ту ж мить кидає Лімницький пікового аса на стіл. Коли Пищук, не знаючи вже, що робить, дає у відповідь короля, Лімницький висвітлює всі карти. Самі піки. Дама, хлопець, девятка.
Як непритомний дивиться Пищук то на стіл то на Лімницького. Не може довго зрозуміти, що сталося. Слухачі теж збентежилися. Тільки один директор Сміливий не втратив резону. Мовить із насміхом:
 — 	Платіть! Платіть! Забавилися, пане директоре, платіть!
Пищук, неначе б справді слухаючи його голосу, добуває великий
портфель з кишені. Виймає з нього гроші й починає числити. Склади«. ми купочку. Прохає Сумного, щоб перечислював іще раз після нього.
Двох свідків перечислює касу Лімницького — ті гроші, що стояли перед ним на столі. Сорок пять тисяч корон.
Хоч знали це, хоч догадувалися — оклик жаху покотився по залі
Пищу к відраховує вдвоє стільки. Блудить по залі очима. Встає... Хитається...
Один з грачів, з тих, що дуже програли, такий, що теж встав без шеляга, крикнув з досадою:
 — 	Чорт там сьогодня виграє з Лімницьким. Він збірає гроші на коня для свого сина!
 — 	На коня? Дві чвірки купить!
 — 	Дві чвірки? Для всього полку накупить коней!
 — 	Ха-ха-ха!... Ха-ха-ха!
Всією кімнатою потряс шалений регіт після цих слів. Найбільш реготалися ті, що найдужче були пошкодовані. Знайшли оправдання для Лімницького й полекшу для себе. Раділи, що не підуть на марне їх гроші.
А Лімницького як би що вкололо, коли почув ці слова.
 — 	Що? Я тут, старий дурень, засидівся з вами, а там мій син останній вечір у хаті? Вибачайте, панове, що встаю. Завтра ставлюся до послуг, будете відбиватися. Сьогодня мушу провести вечір із сином.
 — 	Ні рано, ні пізно! В самий добрий час!
Лімницький дивиться на товаришів, не знає, чи пускають його.
 — 	Дозволите, що відійду?
 — 	Але ж ідіть з богом! Сьогодня нема вже охочих попадатися в ваші руки!
 — 	І не зараз дурні знайдуться! — обізвався хтось дуже пошкодований.
Лімницький стоїть коло столу, його очі надають на ту купу ріжно-барвного паперу. Не знає, що йому з ним робити. Має вражіння, що тут скоїлося якесь нещастя. Не всилі усвідомити собі всього. Знає тільки, що він грав, грав, без памяти грав. Не пригадує собі, чи виймав свої гроші. Не памятає, щоб за ввесь вечір хоч раз програв. Ото ж це все людське.
Тепер уже знає, що тут є сто тридцять тисяч корон. Страшна сума. Просто неімовірна. Починає обхоплювати його жах. Він пригадує собі одну розмову. Казали раз, що Заячківський великою працею, страшним надлюдським зусиллям добився до того, що придбав собі велитенський маєток: сто тисяч корон. З цим купував село. А він, він за дві годині картами, своєю безпамятною, непритомною роботою здобув такий маєток.
Жахнувся. Такий його страх напав, що не міг зважитися, що робити. Подивився ще раз на гроші і мимохіттю їх відсунув од себе. Тепер звернув свої очі на директора Пищука. Втопив у його лице свій гострий погляд. Хотів його наскрізь прошити. 
Пищук стояв ні в цих ні в тих. Не знав, що з собою робити. Сидіти тут, ждати своєї долі, чи йти. Як побачив рух руки Лімницького, як
побачив, що він відсунув од себе гроші, стрілила йому в голову якась надійна думка. Підійшов ближче. Дивиться Лімницькому в очі. Видержує його погляд. Кров ударила йому до лиця. Чогось жде. Чогось надіється. Здержуючи віддих у грудях, вмовляє в себе, що зараз скінчиться його нещастя. Що повернуться йому всі втрачені гроші. Лімницький людина. Не схоче його вбивати. Він грається його збентеженням, його стрівоженням. От, ще хвилинку пограється й верне йому всі гроші. Це ж неможливе, щоб він втратив усе, що мав, щоб так страшно зарізався на будуче. Це ж чужі, чужі, чужі гроші! — стогне його душа. А очі витримують упертий погляд Лімницького.
Та ось чує його голос:
^	 — Пане професоре Сумний. Числіть!
 — 	А що мені до ваших маєтків!...
 — 	Числіть! — мовить твердо Лімницький.
 — 	Не вмієте почислити? Добре. Я зроблю вам прислугу. Але не задармо.
 — 	Тільки числіть. Про все инше потім побалакаємо.
Сумний дивиться на нього й червоніє. Йому стає ніяково, що хтось поважився заставляти йот числити свої виграні гроші. Кричить з досадою:
 — 	Агі й на вас! Ви що? Впилися, що не можете собі сами почислити грошей? Що ж то, я ваш дурень, чи що?...
 — 	Не вмієте, пане професоре, використовувати довірря, яке до вас люди мають.
 — 	А, сміюся я з вашого довірря!
Свідки цієї сцени починають вговорювати його. Ані не слухає.
 — 	Та числіть, як вас просить. Побачимо, що з того буде.
 — 	Числіть собі. Пусті дурниці! Таке свинство і я маю ще руку до цього прикладати.
 — 	Гей, які ж бо ви загонисті. Ходіть, дивіться.
Починають збірати гроші, розкладають їх, сортують, перечне-ляють. Сумний дивиться на все те недбало.
 — 	Сто тридцять пять тисяч, шістьсот сімдесят шість корон.
Лімницький слухає того уважно. Щось собі в голові розмірковує.
Намагається щось запамятати. Врешті мовить:
 — 	Пане професоре Сумний. Даю в ваші руки ці гроші. Передайте їх на військовий шпиталь у нашому місті.
Настала тиша. Слухачі неначе замліли. Почулося зітхання. Зітхання від полекші.
Сумний збентежився. Дивиться то на Лімницького, то на Пищука, то на гроші. Коли ж бачить, що це не жарти, оживлюється. Мовить: Е, коли я маю відповідати за ці гроші, мушу сам перечислити.
Починає числити помалу, уважно. Записує поодинокі роди банкових значків.
Пищук дивиться ввесь час, як Сумний числить. Стоїть без памяти.
Чує, як сльози підступають йому до очей. Ось, ось і вибухнуть. Та
він проявляє велику силу волі, на яку тільки міг здобутися. Ковтає в горлі ридання. Посміхається сумно. Мовить:
 — 	От і зафундував я сьогодня шпиталь.
Почувся сміх. Звідси. Звідти. Протести покривджених, що не тільки він. І вони. І вони теж.
 — 	Сто тридцять шість тисяч, шістьсот сімдесят шість! — мовить Сумний.
 — 	Що в такій сумі — тисяча! — сміється хтось.
 — 	З того сто двадцять тисяч моїх, панове! Я зафундував шпиталь.
 — 	Так, ви стали мимохіттю добродієм воєнного шпиталя! — підтверджує йому Лімницький.
А Сумний, ховаючи гроші, мовить:
 — 	Панове свідками, що пан суддя Лімницький жертвував на воєнний шпиталь сто тридцять шість тисяч шістьсот сімдесят шість корон. Прошу, маєте тимчасову посвідку.
Пищук в-одно ще сумно, безнадійно посміхається.
Лімницький попрощався й вийшов хутчій із «Бесіди». В одну мить розвіявся в його душі картовий настрій та почали налітати до його голови невеселі думки. Почав докоряти собі, що зробив непотрібно велику дурницю.
Як він міг так забутися? Як вій міг звернути всі свої думки в одному напрямку, а саме, щоб не попадатися дружині на очі? Як міг при тому забути про найважніщу річ: що оце його син останній вечір у хаті перед відїздом? Летів тепер, скільки було н нього сили. Хотів наздігнати втрачений час.
Коли ось чує, хтось його кличе з того боку хідника. Дивиться — дружина. Збентежився. Не розуміє, що це значить. Підходить до неї.
 — 	Де ж ти так довго забарився? — докоряє йому дружина. Та таким розбільним голосом, таким лагідним.
Поки встиг відповісти, жінка питається:
 — 	Де наш Ромцьо?
 — 	Що?... — дивується Лімницький.
 — 	Нема його.
 — 	Що? Ромця нема вдома?
 — 	Не був іще від ранку.
 — 	Але ж не може бути!...
 — 	Чуєш, що не було його ще від ранку в хаті. Іди, прошу тебе, йди, шукай його! Що той дурень собі думає? Хлопчисько здурів, боїться прийти до хати, чи що? Я не думала, щоб він був такий дітвак. Ти знаєш, що він вступив до війська?
 — 	Чув.
 — 	І неможна нічого порадити?
 — 	Неможна. Мусить уже йти.
 — 	Боже мій, боже мій! І він на останню ніч пішов з хати! Навіть не зможу розмовитися з ним. Йди, шукай його...
99
 — 	Що ти мовиш?... Нема Ромка вдома? Де ж він? — нетерпеливиться Лімницький.
Він тільки-що тепер зрозумів, що сталося. Він тільки тепер зрозумів слова своєї жінки. Ромка нема! Ромка нема в хаті!... Що сталося? Куди він пішов? Чому не приходить додому? Він же ж не бачився з ним. Не розмовляв із ним. Нічого з ним не говорив. А він так багато має йому сказати. Боявся, що все пропаде. Не стане йому на все те часу.
 — 	Де ж він? Де ж він? — питає сам себе. Кричить у розпуці. В одчиї.
Дружина дивиться на нього з широко розкритими очима.
 — 	Прошу тебе, що ж ти мене питаєшся, що ж ти мене питаєшся? Хіба ж я вже від якогось часу знаю, куди він ходить, що він робить?... Ти не звертаєш на це уваги, що ж я можу вдіяти?... Це твоя справа... батька...
Лімницький не слухає вже далі. Знає, що може статися після цих слів. Мовить, дилуючися на спокій:
 — 	Йди, Ядвісю, до хати. Я піду до бурси, може він там.
І не прощаючися, завернув у противний бік. Почав увесь тремтіти.
Лімницький мав одну ціль перед очима: бурсу. Там збіралася вся молодь гімназії на науку... на забави, на розмови. Й його Роман дуже часто мав на устах те слово «бурса». «Йду до бурси», «був у бурсі», «вчився в бурсі»... ось які вислови в-одно обивалися об уха Лімницького. Тож і тепер, коли не було його Романа вдома, він був певен, що знайде його там.
Було це для нього ясне й зрозуміле. Думає: всяка людина шукає товариства рівних собі! А ще в такому молодому віці, ще й у такій небуденній хвилині.
Романа він добре розумів. Коли б був прийшов додому, мусів би був вислухати все, що йому скаже мати. Багато гірких слів. Вся приємність перших хвилин його сміливого пориву була б пропала серед докорів та сліз матері.
Чи ж дивуватися, що хлопчина шукав собі на цей вечір товариства таких самих, як він, одчайдухів, щоб прийти серед веселих розмов, сміхів, жартів, співів до рівноваги духа? А що він не подумав над тим, чи не повинен би з родичами провести цей останній вечір? Хіба ж можна жадати від його віку застанови? Він же ж не розставався з батьком, з матірю за все своє життя ні на один день, не був ще ніколи сам, — не відчуває, що це таке життя без батька, без матері... Не могла ще в нього зродитися туга за родичами. А ще як ждав самих докорів, лайки, як міг боятися, що його не пустять, запруть, що споневажать його молодечий порив...
Як же ж він, бідний, помиляється! Мати в одчаї — здається, все б йому пробачила, щоб тільки вернувся на цей вечір до неї... Вона теж може не відчувала, що то значить мати сина, і всю вагу його починає розуміти, коли нависли над нею примари розстання, розлуки, втрати...
100
І тепер хотіла б його задержати як найдовше біля себе. Натішитися ним, давати йому поради.
Ні, справді, цей хлопчина виводить мене з рівноваги! — думає далі Лімницький. — Треба привести його до хати, треба приготовити його на далеку й невідому йому дорогу.
Як-раз доходив уже до будинку бурси, що був, як того й ждав, з усіх боків освітлений. Крізь вікна шуміло. Залітали з кімнат крики, співи...
Лімницький увійшов крізь одчинені ворота на подвірря бурсового будинку. Зачарований бистрими хвилями молодечого життя, він спинився й заслухався.
«Ой у лузі червона калина похилилася,
Чогось наша славна Україна зажурилася...»
лунає з кімнати праворуч. Грубі, хрипкі голоси недолітків, що то вже втратили дитячий згук голосу, а чоловічого ще не дістали... Та не в красі співу сила — в словах, виспівуваних серцем, душею, мрійною ідеольогією молодої України. Не спамятався, як сам почав ураз із ними підхоплювати слова стрілецької пісні.
Заслуханий у згуки співу, він, замісць увійти до бурси, завернув у город і наблизився до рога будинку. І там гамірно. Але з того боку він чує журливу пісню розставання:
«Чуєш, брате мій, товаришу мій,
Одлітають сірим шляхом журавлі
н вирій.
Кличуть: кру... кру... кру...
В чужині умру,
Поки море перелечу,
Крилонька зітру...»
Чогось так сумно стало йому на душі, що не міг спокійно слухати тужливої арії стрілецької пісні. Трохи не завертілася йому в оці сльоза. А може й закрутилася, та він здавив повіки очей і спинив її. Підходить до вікна й дивиться до середини кімнати.
Довкола столу зібрався гурток молоді. Один стоїть і вимахує рукою, один сидить на столі, той держить крісло в руках і спірається на нього. Инші, у всяких позах, приєднуються до гуртку та достроюють свої голоси до загального співу. Намагаються протягати їх, яко змога, більш жалісливо.
У кутку, коло ліжка, стоїть якийсь хлопчина похилений над своїм куферком, складає в нього книжки, кожну, поки її вложить до чемоданчика, переглядає... Над одною спинився довше. Щось читав у ній. Врешті випростовується, підходить до столу й проголошує дзвінким голосом:
101
Aequam memento rebus in arduis Servare mentem...
З гурту залунав після цих слів сміх. Почувся голос:
 — 	Чуєте?... Легкунець не може подарувати собі навіть однієї лекції Горація. Давайте, хлопці, брика, будемо перекладати! Бо наберем завтра двійок.
Новий вибух реготу.
-	А знаєте, що я вам скажу? Ми ще можемо давати двійки свому професорові! Ми вже завтра починаємо службу, а він іще вчить. А як і його покличуть? Ми вже будемо вістуни, а він козак.
«Козаче, соболю, візьми мене із собою На Вкраїну — далеку...»
затяг після цих слів один юнак і тільки проспівав перші слова, як увесь гурт підхоплює пісню. Приєднюється до них і той, що стояв досі з Горацієм у руках. Запер книжку та починає співати високим дзвінким тенором.
Була це не менше тужлива пісня від тієї, що йно-що переспівали. Але це вже була инша туга. Не та жалю повна туга розставання, туга непевности життя, туга, яку родить трівога перед невідомим сірим шляхом, що на ньому дуже легко стерти крила, попасти у морські хвилі. Яку родить жах і жаль за тими молодими журавлями, що — ось іще хвилйнка — й пропадуть з очей. Загине слід за ними на безкраєму шляхові... Ні... Це була туга, що вела цих молодих юнаків на далекі землі України. Що мала кинути їх в обійми молодечому їх ідеалові, з юнацьким палом, з молодецькою одчайдушністю... Та й була це ще инша туга — туга, яку почуває вісімнадцятилітній юнак на згадку «дівчини-серденька», яка являється в його думках у вигляді таємничої серпанкової мрії, мерехтить перед його душею у сні, на яві, блакитна, ніжна, зефірна...
Лімницькому нагадалися давно-забуті слова його директора ста-ниславівської гімназії Керекярта. Коли він прийшов у делегації восьмої кляси до директора з програмою Шевченківської вечірки, Кере-кярто переглянув її, задумався й промовив крізь ніс: Ви нічого иншого не вмієте співати, тільки про отчизну й про дівчизну!» Це був вислів великої ласки і ввічливости суворого директора, що ось так зажартував до своїх учнів. Розуміється, з програмою погодився. Але цей його вислів про «отчизну й дівчизну» довгі роки переходив у молоді з уст до уст. Лімницький ніколи не призадумувався ближче над цим висловом. Тепер він зрозумів глибоке його значіння. І як би для більшого запевнення про правдивість свого спостереження почув:
’	«Гей, дівчино чорноока,
Не йди сама до потока...»
Цю пісню затяг молодий джигун, відвертаючися від столу. Заложив руку за голову й пішов «козачка» до дверей. Инші товариші почали йому
припліскувати в долоні. Один з юнаків скочив до своєї полички, вхопив скрипку та почав на ній вибивати пальцями акорди козачка. Врешті й инші підхопили хором у розріз із танцюристом:
«Гей, дівчино чорноока,
Не йди сама до потока,
Бо в потоці зимна вода,
' Змочиш ноґи, буде шкода».
Тепер уже один за другим ішов у танець. Таку звіяли бучу, що від неї аж світло лямпи почало пригасати. Один памятливіщий ухопив лямпу й поклав її на вікно. Инші відсунули під вікно стіл і приготовили собі вільне місце до забави.
Освітлений сильно світлом лямпи, Лімницький відсунувся од вікна й відійшов од цих веселих хлопців із зітханням. Завернув у двері бурси й увійшов до першої кімнати ліворуч.
Побачив збентеження юнаків. Питається:
 — 	Скажіть, будь ласка, паничі, нема тут мого Романа?
 — 	Романа Лімницького не бачив хто? — питається один своїх товаришів.
 — 	Ні. У нас нема! — підхопив увесь гурт.
 — 	А подивіться, чи нема де в иніпих кімнатах? — прохає Лімницький.
Одні заявили, що «нема», инші побігли до сусідніх кімнат і повернулися за хвилинку з заявою: нема.
Лімницький спершу не розумів їх. Такий був певний, що тут знайде сина, що й не квапився дуже. Не всилі зрозуміти, щоб його тут не було. Питається ще раз. І ще відповідають йому, що його взагалі тут сьогодня не було.
А де ж він може бути? Може хто знає, де його шукати? Де ще збіраються учні більшим гуртом? З ким приятелює його Роман? Може б йому міг хто сказати, де його шукати?
Хлопці дивляться один на одного. Щось перебалакують одні з одними, перешіптуються. Врешті заявляють, що ніхто з них не знає, де він може бути... З виразу лиця, з тону голосу Лімницький набірає недо-вірря до їх запевнювань. Питається ще раз про инших товаришів. Перечислюють кілька назвищ. Розповідають докладно, де хто мешкає. Вказують йому кілька гуртових мешкань гімназистів. Розпитують один одного про приятелів Лімницького. Заявляють, що всі з ним приятелюють. Але де б він міг бути, того ніхто не знає.
З усієї тої розмови набрав Лімницький вражіння, що не багато він дізнається. Все ж таки дістав кілька адрес і вийшов з бурси з тою думкою, щоб піти туди.
Настрій його душі дуже привяв. Він взагалі не роздумував над цею справою поважно. Знав напевно, що прийде до бурси, застане там свого Романа, візьме його до хати. Аж ось — яке розчарування! Що йому тепер робити? Відразу втратив усю надію на те, щоб міг знайти
сина. Видно не на жарти боявся, що його не пустять, коли справді не прийшов ночувати до хати. Був уже майже певний, що не знайде його сьогодня вночі. Тільки завтра зможе його побачити й попрощатися з ним на залізниці. Що ж йому тепер робити? Найкраще було б іти до хати й ждати ранку. Але як же ж він може вертатися, не шукаючи його у иніиих товаришів?
Почував велику втому у всьому тілі. Не йшов до хати, тільки завернув до найближчої «станції». Йшов уже дуже пригноблений. У його душі почала прокидатися в-одно більша неохота до дружини. Це її вина, що Ромко боявся йти до хати. Як він міг допустити до того, щоб така стіна стала між матірю й дітьми? Чого доброго ще й донька піде з хати... Ну, хто ж йому заручить, чи й у її голові немає вже готових плянів, про які ні він, ні її мати навіть не прочувають?
От, що значить політика! — шарпає собі волосся на голові! — От, що то значить, як мати, замісць жити одним життям з дітьми, з чоловіком, творити одну близьку до себе, сильну, обєднану думками, бажаннями, ділами, родину, йде собі своїм шляхом. От, до чого довела вся її робота!
Попав у такий гнів, що уста собі кусав до крови. Згадав и трівогу, її безнадійність і ще більша досада брала його від того. Сьогодня вона лагідна, до рани її приложи, бо стрівожена! Як уже — запізно. А ще недавно — що то вона не говорила? Скільки то образ не кинула на його адресу? Чому вона тоді не думала про це, що діти слухають того й добре записують собі в душі, як то відноситься мати до їх змагань! Вони ж знають зовсім певно, що жде їх, коли схочуть піти далі по лінії своїх ідеалів! От, маєш тепер! Сиди там і жди і головою товчи до стіни а він тобі не прийде, бо він знає, що ти йому приготовила! Бо він знає, що ти воріг усіх його молодечих поривів і захватів.
Аж руки ламав у розпуці, що так далеко зайшов у потуранні вчинкам своєї дружини. Бо що він чи раз страждав, що чи раз скавучав із болю, що проклинав ту хвилинку, коли звязався з нею на життя й смерть — це вже його власна провина, це вже наслідки його нерозважного вчинку, це він мусів донести до могили. Не так для себе, як для дітей. Не смів уже забірати в них ані батька ані матері. Нехай, біднятка, не знають, що діється в його серці, якими стражданнями карається його душа. Для них він мусів мати веселе лице, радощі в очах, тепло в словах. 1 ось коли він заховував на дні душі свій біль, своє терпіння — задля щастя дітей, не добачив того, що й діти починають творити собі свій власний світ, жити в ньому, розбіратися в життєвих питаннях, що й вони мусять попадати на той самий шлях страждання, що й він. Що й вони мусять заслонювати свої ідеали, свою роботу перед очима матері, мусять вкривати своє життя таємницею перед рідною мамою...
(>т, до чого довела!...
Не за вважав того, як дійшов до хати, де жила вдовиця по вчителеві, що в неї мешкало кількох гімназистів. У хаті було темно. Ніякого знаку життя, руху. Лімницький спинився, надумуючися, чи заходити
йому сюди. Романа або немає тут, а коли й є, то вже спить. Та не міг зважитися завернути, не поспитавши. Стукає. Ніхто не відчиняє. Стукає до вікна. Раз, другий. Стукає з усієї сили, нервово, подратований до краю. Якась постать наближається до вікна, питається: «хто то?»... Що йому казати? Запитує, чи нема часом Романа Лімницького? НемаІ Всі сплять, що ж би він тут робив?... Справді, думає Лімницький, що ж би він тут робив? Почуває приплив сорому до лиця. Вибачається. Запитує тільки, може хто знає, куди він міг піти? Постать вертається на хату, розмовляє з кимсь. Розбуджують ще одну людину. Розмовляють. Питаються, чи не бачив Лімницького? Не бачив. Ще від тоді, як вийшов з Народнього Дому, ніхто його вже не бачив. Переповідають через одчинене вікно Лімницькому вислід розмов. Він сам чув це. Запитує ще, з ким Роман товаришує, де його можна б застати?... Дізнається, що його син товаришує й приятелює з усіми, але де він міг би тепер бути — ніхто не знає. Це ж ніч. Усі сплять уже. Як нема його вдома, то хто може знати, де він буде.
У голові Лімницького світає нова думка. Це ж справді ніч. Він уже більш години — далі вже дві годині блукається по місті. А за той час міг його син вернутися до хати. Мусів десь так, як от у бурсі забалакатися з товаришами та й не спамятався, що вже пізно. Але як ніч запала, як уже лягали спати, певно пішов до хати й тепер хропе у найліпше в ліжку, а він ходить по місті й розшукує його.
Подякував, перепросив. Відійшов од вікна. Не піде вже нікуди, хоч має ще кілька адрес. Це ж недоцільне розбиватися за хлопцем по місті, коли всі сплять. А найважніще, що він — може вже справді в хаті. Не треба вносити нервовости туди, де вона не поможе, де вона тільки осмішує.
Пішов уже просто до хати в надії, що застане сина вдома. Коли одчинив двері і ввійшов до хати, побачив, що його дружина стоїть біля вікна й не одвертає до нього свого лиця. Питається:
 — 	Нема Романа?
 — 	А хіба ти привів його?
 — 	Не прийшов іще до цеї пори?
Не було відповіди. Лімницький мусів аж присісти, так погнулися під ним ноги. Покинула його вся сила.
 — 	Чого ж ти сідаєш? Чому ж не йдеш далі шукати?
 — 	Куди? — питається роздратований.
 — 	Як то куди? До товаришів! Від одного до другого.
 — 	Та не виставляй себе на сміх. Люди сплять. А я буду ходити від хати до хати, розбуджувати й питатися, чи нема де мого сина? Подумай тільки над тим, що ти говориш!
 — 	Я думаю, я думаю! Я вже всі думки передумала. Я тільки одного не всилі зрозуміти, як тобі може бути так байдуже, що діється з твоїм сином?
 — 	Прошу тебе: тільки спокійно! Що я можу зробити поночі?
 — 	А що ж будемо робити?
105
 — 	Те, що нам остається робити. Мусимо ждати. Прийде ранок — побачимо!
 — 	Як ти можеш так спокійно балакати про це, я тебе не розумію. Дитини нема в хаті, а він каже ждати! Чого ждати? Чого можемо діждатися?
 — 	А що ж порадимо?...
 — 	Сиди собі, сиди собі, сиди собі, я йду, йду, сама буду шукати. А ти собі сиди в хаті і жди!...
Насилу вговорив Лімницький свою дружину, що нічого не порадить. Спершу пручалася, не слухала навіть його слів. Коли ж він змалював їй картину сонної хати, де ледви добудитися можна кого, де ніхто не знатиме зпросоння, що їй сказати, коли вказав їй, що вже північ минула, вона попала у божевільне ридання.
Не заспокоював її. Бачив єдиний рятунок для неї у сльозах.
Осінній, пізній ранок застав паню Лімницьку на кріслі біля вікна. Сиділа задивлена на вулицю. Уже нічого не ждала. Не сподівалася побачити крізь вікно того, що було висловом безмежної туги її серця.
На софі лежав в одязі її чоловік. Заснув, сидячи, з ногами спущеними на землю. Вона спершу гнівом була спалахнула, коли зміркувала, що він спить, потім уже примирилася з цим. Слаба людина! — подумала. — Не може перенести великого горя. Сон його зморив.
Вже й не вважала на нього, тільки заглибилася у свої думи-примари.
Перед її очима виринали що-раз то нові картини. Одні веселі, радісні — ті на хвилйнку тільки мигнули і вмить щезали. То вчувалося, що прийшов її Роман. То розмовляла з ним, пестила його, голубила. Він тловку свою пригортав до неї і вона довго-довго, віки цілі, його тримала на своєму лоні, теплом свого серця його огрівала, солодкими словами пісню любови йому коло уха співала...
Сама не счувалася, як розпливалися ці розкішні картини в пітьму небуття...
Приходили нові, страшні, жахливі.
Виводили її по всяких нетрях, проваллях, по лісових глушинах, по воєнних окопах... Скільки вона болів перестраждала, переживаючи віки цілі в тому трівожному житті, страховищ повному! І скрізь виринав перед нею її Роман. То помочі-рятунку благає... То втікає, захи-щується перед небезпеками, то йде, не помічаючи, що йому загрожує, певний себе, спокійний, не знає навіть про це, що ще хвилинка — і він пропаде. І тоді вона летіла йому навздогін, ставала, неспостережена ним, позад нього й відвертала од нього всі ті загрози, проганяла всі потвори, що напосілися на його життя... Скільки то трівог безкраїх вона не перенесла, скільки то хвилин пекельних, жахливих вона не перетерпіла, скільки то страждань надлюдських вона не перестраждала, щоб тільки захистити свого єдиного сина од горя, щоб при житті його вдержати, від жахливих загроз його рятувати...
А коли приходила до памяти, видивляла свої очі на шлях, як довгий він і широкий... заслухувалася у німу тишу ночи — вчувала навіть бліду мовчанку нічної тиші — тільки одного не всилі була дослухатися: дитячої ходи свого недоброго сина.
І як воно діялося, що знову покидала її память, що вона знову блукалася невідомими країнами, вчувала якісь гомони, якісь зловіщі крики, то вибухи набоїв... І знову починалися болі її стрівоженої душі.
Прожила цілу вічність за цю одну ніч.
Була така втомлена, така виснажена з усіх життєвих сил, що не могла повернути голови, коли хтось наблизився до неї, заговорив...
В одну мить прокинувся її чоловік і почав із кимось розмовляти, про щось розпитуватися...
 — 	Га, що?... Нема ще Ромка?
 — 	Нема, тату...
 — 	А де ж він, де ж він... скажи мені, Зосю, де він!...
Мовчить дитина. Повернула й пані Лімницька туди очі.
Жалко їй стало чоловіка. Він заснув спокійно, певен, що все в них у ладі. Може й снив щасливі сни про свого сина. Тепер прокидається до сумної дійсности, стає йому перед очі гірка правда...
Чує, як мовить донька:
 — 	Нема його, тату...
 — 	Що він собі думає, що він собі думає... Як він міг лишити нас так на всю ніч. Чи ж він ні раз не думає про це, н якій ми розпуці дожидаємося його?
Зося мовчала. Вона знала всю правду. Не мала відваги сказати її ввечері своїй мамі. Потім уже не сміла зрадитися. Не думала вона, щоб аж так страшно перемучилися батько й мати в непевности, що діється з Романом. Як вона тепер страждає, коли дивиться на бідних своїх батьків. Почуває страшні докори сумління. Але. не має сміливости признатися, що вона знала про все й мовчала. Має певність, що вразила б батька й матір у серце навіки. Ніколи б їй того не пробачили, не могли б їй того забути.
Така досада взяла її за той нерозважний вчинок Романа, а ще більш за себе саму, за свою уперту мовчанку, за затаєння того, що вже завернути було годі, що, може, потрясло б було матірю й батьком до дна душі, але — тепер це вже розуміє — не було б таке страшне, як та непевність, у якій вони провели всю ніч. Були б попали у розпуку — але за цілу ніч були б уже бодай трохи заспокоїлися.
Коли так запала в хаті немила мовчанка, залунала у близькій віддалі на вулиці походова пісня:
«Засвистали козаченьки в похід опівночі,
Заплакала Марусенька свої чорні очі...»
Кинулися всі троє до вікна, відчинили його й дивляться, дивляться...
А тут уже чути рефрен: «Заплакала Зосененька свої ясні очі...» Поки ще розглянули, що це, й хто це, — цілий ліс капелюхів, шапок
підноситься вгору — повіває в напрямку вікон Лімницьких. Вривається пісня. Одні ще співають, одні вже викрикаюты «До побачення! До щасливого побачення! Прощайте!...»
 — 	Гімназисти! — промовила Зося.
 — 	їдуть уже? — стрівожилася Лімницька.
 — 	Йдуть до залізниці.
Пані Лімницька, як стояла при вікні, трохи не без памяти, так тепер кинулась очима шукати в гурті. Думала, що зараз побачить його, свого Ромка. ЇТ очі літали від постаті до постаті — пронизливі, стрівожені, жахливі...
Що це?... Чи ж би помилялася? Чи ж би справді його не було? Чи правда це?...
Чує, як мліють під нею ноги, в очах їй темніє. Звертається в розпуці до свого чоловіка, до Зосі — питається їх очима, благає їх поглядом розпуки, страшним, — щоб пояснили їй, що це? Чому його немає? Де він? Де він?... Не всилі промовити ні слова. Врешті зривається з її роздертих грудей крик болю, крик жаху:
 — 	Де він? Де Роман?... Нема його?... Де Роман?...
Лімницький сам не може зрозуміти, чому Романа нема? Чому його
тут нема?... Кричить до гурта:
 — 	Панове! А нема з вами нашого Романа?
 — 	Ромко вже у Львові! Поїхав вчора автом з Вітовським і Летивітром!
Страшна правда вдарила паню Лімницьку безжалісно по голові. Від тієї звістки вона аж хитнулася. Земля розступилася їй під ногами. Вона летить у безодню...
З грудей вириваються стогони, уриване хлипання...
За вікном лунають прощальні гомони:
До побачення! До побачення, панно Зосю! Прощайте...
І зривається знову пісня — до неї...
«Не плач, Зосю, Зосю-Зосенечко,
не плач не журися,
За своего миленького
богу помолися...»
Зося — як непритомна. Не знає, що робити, куди дивитися... Тут мати-батько в одчаї, там на вулиці — мають у повітрі шапки, проходить жвавий відділ.
Вона не всилі одірвати од тієї картини очей. Дивиться... дивиться... Щезають їй зперед очей юнацькі постаті... Слухає... Заслухається у гомони маршевого такту, вибиваного юнацькими ногами... Чує, як вмовкають... Віддаляється пісня, втихає, втихає... ще тільки гомоном-луною з далекої віддалі тремтить у серці молодої дівчини...
Як мрія... як сон...
ЧАСТИНА ДРУГА
На полях віяв холодний вітер із півночи. Проймав до костей. Не помагало й те, що подорожні закуталися в кожухи й в-одно їх тісніше загортали. Вітер палив лице, добірався до сорочки, переходив наскрізь закостеніле тіло. Ще більш дошкулював, бо неначе назустріч йому летіло, мов скажене, авто. Чим напрасніїце він заступав дорогу, з тим сильніщим завзятком вривалася в його хвилі ця слабка кришинка, неначе б насміхалася з його безсилля, з його даремного зусилля, щоб спинити її в шаленому розгоні.
То рівним шляхом летіли подорожні, то вдиралися на верхи горбів. Там відчували всю міць вітрового помаху. То знову западалися між горби. Була така темна ніч, що, як би не яркі вогні, що падали поперед авта здовж шляху довжезною смугою, та як би не те, що сила вихору на верхах горбів скаженіла, не могли б знати, якою околицею їдуть.
Минали сонні села. Тут і там наскочать на варту. Одним вистарчило заявити, хто їде. Вартові випростовувалися, віддавали по-військовому пошану, пропускали. Инші не задовольнялися словами. Треба було показувати перепустку-легітимацію.
Вітовський спершу посміхався задоволений. Хвалив за лад. Лети-вітер виймав легітимацію, показував. Він бачив, що де-хто вміє читати. Де-хто задовольняється роздивлюванням печатки. Але бували й такі, що кликали письменних із вартівні. Доки не вичитали, дивилися непевно й на авто й на подорожніх. Але як прочитали назвисько, були вже дуже ввічливі. Перепрошали щиро, що затримали панів так довго. Але то такий час... Не припильнуй... Вітовський дуже хвалив їх за це. Питалися, що, як?... Мусів щось сказати. Бодай два-три слова, бодай розважити. їхав далі, радий, що скрізь така обережність.
Вимуштровані Австрією, — думає. — Ну, що ж? Нехай!... Але згадка про Австрію й спосіб її господарювання привела йому на думку всю поверховність її адміністраторів, їх дбання, щоб про людське око було все в ладі... Бо й справді. Чи ж це все не пусте? Хіба ж той, хто схоче їх обминути, буде їхати в авті? Взагалі не їхатиме. Буде їх обминати. Буде шукати собі дороги поза ними. Обійде їх гарно. Але все ж таки добре, що пильнуються...
109
Та рівночасно з цим починав нетерпеливитися. Забагато бачить скрізь дбайливости про забезпеку села, повіту, і враз із цим ані дрібки уваги до подій на фронті, до справи Львова, до війни.
І хоч з усього, що бачив, зрозумів, що життя починає наладжуватися, на жаль, воно відразу замикається в тісних рямах села, міста, повіту... Твориться наладжена основна одиниця. І затіснюється сама в собі. Ба, коли б це мирний час! Але в тому й біда, що інтерес тієї одиниці не виходить поза її межі. Село дбає про себе. А вже, що найбільше, посилає неначе б то делегацію для захисту свого найближчого міста. Поза тим, як би спало. Як би не знало, що там ідуть завзяті змагання.
Там цілий фронт хитається. Там Перемишль упав перед тижнем. Там Львів уже ледви тримається. Аж важко подумати, що з ним діється? Що буде з ним? Чи не переведено вже сполуки між Перемишлем і Львовом? Через Перемишль сполуки Львова з Польщею? Хто то може знати, що приготовляється в найближчих днях? Вісти дуже непевні. Треба б чимало сил кинути на фронт, усі сили! А тих сил немає.
Так само полуднева частина західнього фронту проти Поляків непевна. Тримають Самбір у руках. Але якими смішними силами! І вже мусять тримати його, змагатися за нього. Чи зможуть перемогти всі труднощі оборони при повному неприготованні до цього? А з другого боку яке основне значіння має для них Самбір! Це ж те саме, що Львів. Більше, ніж Львів. Доки тримають самбірський залізничний узол у своїх руках, доти й Львова можуть боронити. Дрогобича, Борислава!
Думки снуються далі. Одні ведуть другі за собою. Перескакують з картини на картину.
Що з Дрогобичем? Що з ним? Що з Бориславом? Яке там безголовя, що випустили польських робітників з Борислава? Як можна було зважитися на таку дурницю? Випускати кадри боєвого війська до Польщі? Чого? Хіба ж не знали того, що вони мусять сконцентруватися в Сяноці, за Сяноком або ще й не доходячи до Сянока, й тут таки переодягтися в військовий однострій і вдарити з усієї сили на Самбір, Дрогобич?
Божевільні люди! Божевільні люди! Пускають мужчин, здорових, боєздатних, замісць того, щоб їх інтернувати, коли не хочуть скоритися новій владі. Не зважають на це, що ті мужчини лишають у Бориславі своїх жінок, дітей, їдуть, щоб вернутися до них, визволяти їх.
Хто там сидів? Хто там сидів?... Смішні культурники! Щасливі, що прийшли до влади у своїй державі. Як діти! Хотіли б своїм щастям обдаровувати инших. Чому ж би й Поляків не пустити до їх Польщі, коли хочуть туди їхати?... А те, що ми з Польщею у війні? Забули?... Хто ж такий для нас під цю пору Поляки? Тільки політичні противники? Як було за Австрії? Не можуть люди навчитися' вважати їх за воюючу сторону? За противника, з яким ведемо
по
війну, якого мусимо тримати в руках, байдуже, чи він у військовій, чи громадянській одежі? Байдуже, чи він стоїть у боротьбі, чи причаївся?... Нищити. Нищити їх треба! Знищити, бо вони нас знищать!
Захитався на хвилинку у своїх міркуваннях.
А може... може він не зовсім справедливий? Може не було там злої волі, може навіть не наївність вела тих людей за руку?... Може це було вислідом безсилля першої хвилини?... Де ж була більша сила зорганізованого польського елементу, як не в Бориславі? А наші сили?... Може ті зі зброєю в руках перебилися й пішли, щоб вернутися в воєнному поході... Може, як-раз, і це добре, що наші не допустили їх, щоб відразу захопили тут владу в свої руки, щоб зорганізували свою вільну республику, яку нам здобувати доводилося б?
Треба б роздивитися докладно в справі, щоб не кидати обвинувачень, коли ті там не заслуговують на це! І знов, коли була необачність, щоб забезпечуватися в будучому перед такими вчинками.
Ця історія з Дрогобичем виводила його завсігди з рівноваги. Дізнався про незрозумілі для себе події запізно, як уже годі було змінити що небудь. Але тепер не ждав нічого доброго з цього приводу. Не сьогодня то завтра могла вдарити сильна атака на цьому відтинкові фронту. Правда можна б забезпечитися наступом на Перемишль. Але ж до того треба сили, сили і ще раз сили! І до задержання в руках Львова треба теж сили і під Рану треба б вислати військо! Вона ж загрожена від Люблина. На всіх важніщих місцях треба б рівночасно творити фронт. І на все те така сонність у народі.
Кинувся в своєму сидінні. Наче примари виринули перед його очима розбільні картини останнього дня його подорожі. Уперта, завзята, тупа мовчанка селянської маси. Правда — не всюди воно так. Прифронтовий пас тримається тільки своїми людьми, які в-одно напливають до боєвих рядів. Далека Гуцульщина теж відкликається дуже сильно. Йдуть люди на перший поклик. Але Покуття, частина Поділля коло Дністра — це просто неймовірне! Жах бере, коли подумаєш про байдужість цього закутка. Годі так залишити. Коли держава — то держава! Коли війна — то війна!
Досить... Досить уже прохання. Досить вічування. Треба проявити тверду руку. Не для кого ж будується державу — для них. Не для кого ж її забезпечується, як не для всього народу. Ото ж і ввесь нарід мусить стати на захист своєї держави! Своєї волі й землі.
У його душі накипав біль, що того всього немає! Що немає зацікавлення, немає зрозуміння небезпеки, охоти й завзятку ставати до оборони рідної землі.
Як-раз вїздили в село. Вартові спинили авто.
 — Військовий державний секретар! — крикнув Вітовський нервово.
 — 	Добре, але прошу пана — папері, — почувся спокійніш голос.
Поки Летивітер показував легітимацію, Вітовський мовчав. Вже
мали від'їздити, коли він крикнув до шофера:
 — 	Пождіть!
А до вартових:
 — 	Скільки вас тут?
 — 	Шістьох — на зміну, прошу пана секретаря.
 — 	А по тім боці села ще одна варта — там теж чотирьох, — докидає инший.
 — 	Скільки у вас душ у селі?
 — 	Буде зо дві тисячі.
 — 	Пішли охітники до війська?
Мовчанка.
 — 	Чи вже пішли від вас люди до війська? — питається твердо Вітовський.
 — 	Тепер? До нашого?...
 — 	А вже ж до нашого! Не до польського!...
 — 	Ще багато наших не вернулося з Італії! — була виминаюча відповідь.
 — Та що ви мені про це будете казати! Ніби я того не знаю? Але з тих, що вернулися* з тих, що були в селі, що є в селі* скільки пішло тепер до війська?
 — 	А кому ж то є вже йти? То вже нас так перебрали за час війни...
 — 	Але ви, бачу, всі здорові хлопи!
 — 	Та ще якось бог милував. Кого ще війна не скалічила...
 — 	Багато є вас таких у селі?
 — 	Чи багато?... Та... Щось буде, щось трохи... Але те, що є, то таке вину ждане! Ще не обігрілися люди від того, як їхали на морозі. Мадяре обдерли всіх до сорочки. Ледви то доїхало до хати. То все таке люте на ввесь світ, що й слухати не хоче про війну. Кому то вже йти воювати...
 — 	Ніхто не пішов з вашого села до війська?
Мовчанка. Дивляться один на другого. Питаються:
 — 	Як думаєте? Не чули?... Пішов хто?
 — 	Не чував. Відай ні. А ви не знаєте? — звертаються до третього.
 — 	Не зачував... Ая... Бачиться, ще ніхто не пішов.
 — 	їдемо! — з досадою крикнув Вітовський до шофера.
Авто перелетіло вмить село. До другої варти ніхто ні словом не обзивався. Виїхали в поле.
 — 	Чув? — крикнув Вітовський до Летивітра.
 — 	Чув, пане полковнику!
Скорострілами обставити село! Всіх мужчин забрати! Не підуть — десятку вати! І то не .тільки в одному селі! Всюди, де натраниться на таке! Поки не зрозуміють свого обовязку! Поки не
стануть людьми! Не жартувати! Не пора на жарти! Десяткувати!... Тоді тих девять десятих, що остануться в живих — будуть люди! Будуть горожане! Будуть військо! Дві тисячі душ — сто козаків! А що значила б сотня козаків у Львові?... З одного повіту — пять тисяч козаків можна б мати. Полк! Полк!... З цього ж таки повіту. Розумієш?... Австрія мала їх! І більше мала! Австрія вдвоє стільки видушувала! І гнала світами! Кістки їх розсипала по альбанських багнах, по тирольських скелях!... А власна їх держава, Україна просить їх і — нічого немає? З усього великого повіту сотню війська дістала?... Тут на варті в селі такі дужі хлопи, а там на фронті діти й діди під крісами?... Десяткувати, як не підуть на перший мобілізаційний завзив!
 — 	Слухаю, пане полковнику! — промовив несвідомо для себе Летивітер, задивлений у схвильоване лице Бітовеького. Не бачив виразу лиця, очей. Але згук його слів давав йому змогу пізнати, що діялося в душі полковника. Така сила, така міць вдарила з цих грудей, що були б його в огонь кинули слова команданта. — Слухаю, пане полковнику! — згучали в Летивітрових ухах його ж власні слова.
 — 	Ми бавимося, ми граємося, ми панькаємося...
І перебиваючи вибух обурення проти селян, почав накивувати Летивітрові рукою:
 — 	Ти маєш щастя, що направив свій вчинок. Знаєш! Ти забув, що це війна?
Мусів заговорити про це, щоб заспокоїти своє власне сумління. А Летивітер, не розуміючи почувань Вітовського, промовив:
 — 	Слухаю, пане полковнику!
 — 	У війні нема місця на сентименти. Що там хтось постраждає невинно — га! А скільки то лиха він міг накоїти! Скільки то накоїлося б лиха, коли б так в-одно хитався? Я тобі кажу, Летивітер, маєш щастя!
 — 	Знаю, пане полковнику! Я добре розумію, що ще треба зробити!
 — 	Не тільки ворога не вільно жаліти — свого теж ні! Доки війна! Доки йде змагання: я — або ти. Бачиш низи? Розумієш, що таке низи? Це ж маса. Камяна маса. Низи — це закостеніла, спокійна, тупа маса. Без руху — без життя...
Задивлювався в ту юрбу, що стояла сьогодня, мов камяна, на базарі. Шукав у душі способу, як би ту масу перетворити в живий нарід. Мовить у подратуванні духа.
 — 	Тільки рух творить життя! А коли основою життя стає та сіра, сонна, скельна маса — треба її розрухати. Треба її схвилювати, розколихати. Треба захопити її в розмах руху. Словом, власним прикладом — ділом. Не поможе слово — треба діла. Не поможе лагідне діло, треба сильного, жорстокого! Треба бити, рубати! Треба вгатити клин у тупу масу, розбити її на атоми. Тільки тоді підуть у рух її
ПЗ
частинки, вона перестає бути мертвою масою, починає жити. Кожна порошинка своїм окремим життям. Тільки в руху — маса стає народом. Прокидається із сну дух народу. І тоді треба звернути в доцільне русло цю пробуджену народню душу. Треба вказати їй ціль, мету. Треба довести до того, щоб задивився той збірний дух народу в ясну ціль, треба повести його, витворити в нього бажання. Треба, щоб він хотів дійти до мети. Треба скувати, збити ті розбурхані атоми в одно ударне тіло, в один рухливий, живий організм, злитися з ним в одно і йти вперед!...
Задихався від бистрої течії своїх слів, від ударів вихору в його груди. Горів увесь від схвилювання.
 — 	Але треба хотіти й змагати. Й знати одно: перед нічим не вільно завагатися!...
Побіч нього сиділа в кутку авта мала, дрібна постать. Задивлювалася в нього. Заслухувалася. Очі в неї жевріли. В душі родилися нові, невідомі їй досі, думки. Жахливі. Все те, що говорив Вітовський, розкривало перед душею молодого хлопчини нові овиди, яких він досі не бачив, ставило перед нього нові питання, над якими він ніколи не призадумувався. І помалу щезає його рожевий захват, розвіюється юнацький чарівний пал, який горів досі в його душі, який довів його до цього місця, до цієї хвилини, починає промовляти до нього твердою своєю мовою життєва дійсність.
Не міг усвідомити собі, що він почуває в душі. Чув тільки, як щось у ній заломлюється, обсипається, облітає щось із нього...
Почув жах і жаль у душі.
Чув, як після короткої мовчанки починає Вітовський далі говорити до Летивітра, тепер уже зовсім спокійно:
 — 	Я спинюся в Станиславові. Розішлю мобілізаційні накази. А ти поїдеш вранці до Львова.
 — 	Слухаю!
 — 	Сьогодня приготовлю тобі доручення.
 — 	Слухаю, пане полковнику.
 — 	Ну, пробуймо дрімати. Дай шоферові папери. Може задрімаєш.
 — 	Не я, пане полковнику. Як авто міняє тільки хід, я прокидаюся з дрімоти. Не то, як спиниться.
 — 	Як думаєш.
Здрігнувся від холоду. Поправив ковнір свого футра. Хотів захиститися од вітру. Несила було нічого порадити собі. Тепер згадав про свого товариша, що сидів поруч із ним в авті.
 — 	А ти, Романе, ще не замерз?
 — 	Мені не холодно, пане державний секретарю!
 — 	Удавай, удавай хвата, хлопче! Тільки не передо мною. Загорнися добре. Чую, як тремтиш. Зуби твої цокочуть.
Як міг, намагався його обтулювати кожухом. Коли заспокоївся, що хлопчина сяк-так забезпечений од вітру, заплющив очі й пробував, чи не зможе задрімати.
їхали хвилинку мовчки. Та ось, ні звідси, ні звідти, починає вчуватися йому лопотіння скоростріла, гомонять крісові постріли, роз-світлюються в очах блиски вогнів, дзижчать вижжання гранат...
Він опиняється своєю уявою у Львові, серед збурханих хвиль боєвого життя. Але таке те все тепер чуже йому, таке далеке, він являється стороннім, незахопленим подіями глядачем. Неначе б стояв десь осторонь і дивився на розвиток починів війни, сам у неї зовсім не замішаний.
Бачить, як невеличкий гурт завзятців іде на відважне діло, розвиває широкий, докладний плян захоплення Львова у свої руки, підносить угору прапор, приступає до праці. Почате діло наладжується, розростається, обхоплює всі важніщі огнища — увесь Львів починає жити новим життям, як би й ніколи инакше тут не було...
Зверху... там, куди доходить людське око...
А той другий Львів, якого вони не могли опанувати?...
Тут і там починають вибухати огнища бунту... Вони побачили їх, кидаються, щоб їх здавити — не йде... Обсмалили собі руки. Кожне огнище бунту — твердиня, редута, приготовлювана потайки, захована перед ними, але так кріпко забезпечена, що, з хвилею, як її побачили, як хотіли здавити, — запізно вже було. Виринають тут і там, на ріжних місцях такі оборонні редути. Поки вони роздивляються, ті редути починають уже перетворюватися з оборонних у зачіпні, подають руки одна одній, сполучуються в більші гурти, звязуютьси у фронт, що обіймає спершу скілька камяниць, потім цілу вулицю, скілька вулиць... Повстають сильні відтинки в ріжних частинах міста. Ще відокремлені, ще неспоєні... Але вже їх здавити важко. Тим важче, що вони вже починають спільну працю... Чим далі, годі вже й справлятися з ними. Хотіли здавлювати, мусіли наступати, ба, тепер уже й боронитися треба. І то перед ворогом, який заховався у місті, не знати, де сидить, не знати, звідки вирине, не знати, куди вдарить...
Стоїть так тепер осторонь перших початків листопада й не може надивуватися, як зручно розвивав ворог свої від першої хвилини оборонні й відразу зачіпні становища, як вмів вишукувати найсильніщі для себе місця.
І з другого боку виринають йому перед очима ті десятки жертв українських завзятців із перших днів. Захоплені бенкетом перемоги, вони почули тут і там прорив у весільних своїх радощах. Кидаються, щоб заспокоїти того, хто каламутить їх спокій. І тільки рани собі смертельні завдають... Скільки то з них життя своє клало в змаганнях із потайним ворогом, поки всім не розяснилося, що це плянова, добре приготована, на всі можливости обчислена робота... Що тут вони малою жменькою нічого, нічого не порадять...
ї ось, коли так роздумує над тими подіями, чує, як здавило його коло серця. Почув приплив великого встиду до душі. Не може собі дарувати, що вони так легко втратили головний залізничий двірець...
Що? Легко?... А ті страшні бої на ньому?
П5
Так. Але той магазин зброї! Те страшне занедбання! Той магазин зброї на головному двірці. Той другий у Скнилові... Усе те вбивче знаряддя вони в руках мали, вони з рук випустили, вони ворогові передали. Чи може бути більший насміх над самим собою?
Посміхається над своєю наївністю.
Вони ж увесь Львів у своїх руках мали, все, що було у Львові. І в тому їхньому Львові починають проявлятися огнища бунту. Тут... там... Хто тоді має ініціативу в своїх руках? Вони чи бунтарі? Що вони зможуть у такім випадку робити? Мусять достосовуватися до починів ворога. Мусять іти за ним, вязатися з ним, змагатися з ним... А він тим часом робить те, що задумав. Виконує атаку на ті предмети, які найбільш йому потрібні. Займає їх, робить, що хоче. А вони тільки змагаються.
Узяв магазин зброї. Міг так само починати свою працю на кожному иншому місці. Міг так само добре, де б не схотів завязувати собі свій фронт.
Але без зброї?...
Гіркий біль викривив йому лице.
Так... без зброї... без зброї... Яке це страшне, що вони дали ворогові зброю в руки!...
Хіба ж тільки те? Це ж уже понад усякий сумнів стверджено, що ті перші стріли до беззбройних козаків на вулицях, це не були такі собі... принагідні, випадкові стріли. Це вже для нього зовсім певно, що зараз першого листопада було у всьому Львові безліч малих огнищ, у яких пересиджувало до десятка боєвиків і чатували на те, щоб мордувати наших козаків. Що більше, він має докази, що почин до такого нікчемного способу боротьби дав головний ляцький командант.
І яка відповідь на це з їх боку?.. Переговори!... Нараджування з представниками всіх політичних партій. Тоді, як представники всіх без виїмка політичних партій працюють у найтісніщому обєднанні з нікчемником, котрий дає накази підступно, зза муру мордувати стрільців... беззахистних людей...
Яка ж на це рада?... Чи є взагалі на це яка рада?.. Зміг він кого небудь з наших відповідальних людей переконати про це?... Докази їм давай!... То, бачиться, й докази не внесли б великої зміни. Де є свій упертий погляд на справу, що там поможе инша думка, хоч би й з доказами в руках?...
А все ж таки треба дивуватися тій сміливости, тому завзяттю, тій одчайдушности і польського командування й тих боєвиків.
Зміняється картина перед його очима. Він відлітає думкою на ті снігові поля, по яких, мов тіни, блукаються польські повстанці. Наскакують на ворога, то відступають, перемагають, то падають, без вигляду на перемогу, для* протесту, для документування, що їх снята справа живе, що ніяка сила не заховає її у могилі. Змагаються, шарпають ворога, сами винищують свої сили, як бліді тіни сновидають-си, доки не прийме їх у вічні обійми рідна земля, доки не наложать їм на руки й на ноги оков переможці. Ті з них, хто остається при житті, починають, заковані, верстати далекий шлях до холодної Сибірі, до підземелля в копальнях, до тачки приковані.
Але це не спиняє боротьби за волю. На місце одних наростають инші. Одні програли боротьбу, инші починають її наново. То в рідному краї трівожать ворога, затроюють йому кожну хвилину життя, кожний шматок хліба, — то чужиною скитаються. Кости свої за чужу справу розкидають, щоб тільки через кров розлиту на ріжних побоєвищах зробити свою справу — святою для своїх союзників.
І в боротьбі — ростуть, кріпшають, набіраються сили, вміння змагатися з ворогом!
До чого це? До чого все це міркування! — думає, протвережуючися. — Хіба ж тепер вони йдуть за свою святу справу? Хіба ж це їх земля?
Ха-ха-ха!... Культурнику! Пацифісте! Наївнику!... Самоозначення народів тобі забило цвяха в голову! Відрікаєшся прастарої української землі — Лемківщини, щоб тільки не поневолювати нікого, щоб не стягти на себе закиду імперіялізму?
Смішне! Безсилля — й імперіалізм! Завоювання Лемківщини — коли Львова неможна відвоювати!
А вони?... За які землі робили повстання? На яких землях? На польських?... Ні, на українській. На твоїй рідній землі - за свою справу!... Там, де бачили себе найбільш загроженими, там найсильніще сталили свої серця!
І ми і ми не повинні були забути за всі свої землі! Далеким клином на захід вбитися! Відразу повинні були втягти нашу Лемківщину в гру. Не боронитися — наступати! йти війною! Щоб не мати війни! Щоб, коли буде — виграти! Щоб заставити ворога миритися на нашій національній межі.
Го-го-го! Го-го-го!... Коли то ще буде!... То треба перш усього перейти крівавий шлях боротьби, змагань, падання, поривів — одчайдушних поривів за рідну землю, за рідну націю! Треба в огні змагань викувати, висталити ідеал! Треба йти до здійснення його протоптаними шляхами, политими кровю, вимощеними кістками борців! Тоді нас наше бажання, наша тверда воля, приведе до останніх закутин нашої землі! Тільки тоді ми зможемо простягти до сусідів дружню руку! Для замирення! Для вічного мира!...
А поки-що боротьба, змагання!
Тільки не пасивізмом народньої маси дійдемо до здійснення ідеалу!
Вони вказують нам, як боронити прав не рідної землі — тих острівців рідної нації, що поселилися на чужій землі. І вони, без сумніву, мусять дістати свої права! Але певніщі будуть своєї перемоги, коли права ті забезпечуватимуть собі — боротьбоюі...
Ось що веде їх до змагань! Ось на який шлях пішли, щоб запевнити собі перемогу! Щоб рятувати свої здобутки.
А ми?... Моя хата зкраю...
117
Ох!... Як гірко...
Хоч який ненависний був йому воріг, що став до боротьби від першого дня, хоч яке сильне було бажання здавити його, хоч як з усіх сил мусіли йти на здавлення цього бунту — не міг не дивуватися його завзяттю, тій його меткости, його рухливости. Ой, ще чимало витратять вони сил, поки зовсім його поконають! Поки він, переможений, почне з ними говорити про права своєї нації в їх державі...
А поки-що — боротьба! Жорстока боротьба — до перемоги!
Ох...
Почув холод. Поправився. Почав сильніще загортатися. Проганяв від себе влізливі думки. Хотів би хоч хвилинку задрімати. Спокійно, без думки просидіти...
І справді помалу починає спливати на нього забуття. Дивний чар сповняє його душу. Бачить себе у своїй хаті. На столі шипить самовар. Дружина увихається по кімнаті. Лагодить чай... Що це? Його діти? Справді?... Так підросли? Справді, справді... Це ж його старший синок. Який великий... Виліз на крісло, сперся всим тілом на стіл і будує твердиню з камінців.
«Тату, тут буде башта»...
«Де, де?» — питається молодший, що сидить у нього на колінах.
«Не бачиш?... Тату, а як Ляхи схочуть здобути нашу твердиню?»
«Будеш боронити!»
«Я буду бити Ляхів!... Тату! Я не дам завоювати нашої твердині!»...
Вітовський зітхнув. Картина розвіялася. Перед очима замигали знову вогні крісів. Кров забагрилася. Залунали стогони ранених, конаючих...
А що, як здобудуть нашу твердиню? Як завоюють нашу землю?
«Я буду бити Ляхів, тату!»
«Будеш, будеш, нещасний мій сину! Будеш кінчити діло свого батька!»
Відхиляв од себе такі думки. А вони в-одно до нього наверталися.
«Тільки не будеш таких днів переживати, як я вчора, сьогодня! Не будеш будити зо сну сонної мертвої маси! Бо, поки ти порвешся на діло, скільки то крови потече сторіками з цієї землі! Якими бездонними стражданнями переореться твоя земля! Яка живуща, яка цілюща сила виросте на тій крові, на тому стражданні! Як загориться увесь твій нарід бажанням чину, жадобою помсти! Як звіється бурхливою хуртовиною на перший поклик!»
Порушився стрівожений.
«Що я! Що я!... Звідки ці думки?»...
«А що було в Перемишлі? Що на кожному шматкові нашої землі, який хоч би на одну мить попадає в руки ворога?»
«Не може дійти до цього! Не буде цього ніколи! Ні за яку ціну не сміємо допустити! Не буде цього!»
«А як буде?... Як таки буде»?...
118
Попадав в одчай. Мізок крівавився, від самого уявлення тієї можливости.
«Я хворий, хворий! Мої думки йдуть на бездоріжжя! Я хворий тілом і душею... Але ні! Досить уже блуканини. Завтра починається нова праця, на нових основах. Найвища вже пора проявити силу волі!
Від завтра мусить початися нова сторінка нашої праці».
* * ♦
Добігає вже до кінця другий день перемирря. Виринає питання, чи використовувати ще третій день відпочинку, чи починати воєнні операції.
У великій залі Банку сходяться державні секретарі на остаточну нараду. Прийшов уже головний командант військових сил — полковник Топір. Вітаються. Обмінюються своїми думками, спостереженнями. Поки-що приватно, поки-що по двох, по трьох. Малими гуртками. Не починають засідання. Немає ще сотника Коломийця, який командував полком Січових Стрільців. Він поїхав на Зофіївку, приводити до ладу непорозуміння, що виринуло на цьому відтинкові фронту. Його візвали телефонічно на засідання Держанного Секретаріяту. Тепер дожидалися його приїзду.
Що-хвилини звертає хтось увагу, яка динна тиша в місті. Як уже відвикли люди від такого спокою...
ї враз щось їх усіх трівожить. Бояться, що не довго вже потріває тиша. Годі ждати мирного полагодження змагань. Але чим більш душа тужить за спокоєм, тим болючіще відчуває наближання остаточних жахливих подій. Ще й тепер у німій тиші вчуваються людям грюкоти гармат, скорострілів. Заблукані гомони, що не так легко забуваються...
Починають нетерпеливитися. Хотіли б уже ясно знати, що жде їх за годину-дві, з новим ранком, з новою дниною...
Поки-що мусять бездільно сидіти. Перебалакують про це, про те... Найсильніще вибивається у розмовах оцінка подій у Перемишлі. Найбільшу увагу всіх звертають на себе перемиські події. Хвилюють людей. Бо звідти йде велика загроза для Львова. Все, що діється тепер у Львові — це наслідок подій у Перемишлі. Не можуть спокійно про це розмовляти. Роздивляються в причинах і наслідках завоювання Перемишля Поляками. Та оскільки наслідки відчувають болюче на власній шкурі, остільки безоглядній критиці піддають поведения відповідальних чинників у Перемишлі. Обвинувачують одні — тамошнє військове командування, инші — вмішування Національної Ради у військові справи.
Ці останні беруть в оборону військове командування. Бо хто ж став там при кермі військових справ? Учителі гімназії, студенти. Всі вони громадяне міста і, як громадяне, почували на своїх плечах вагу авторітету дотеперішніх політичних провідників. І хоч упав на них новий обовязок, нічим не звязаний з політикою...
...Або забагато звязаний з політикою...
...Справді важко заявитися чи так чи сяк. Досить, хоч повинні були самостійно думати, самостійно ділати, вони скорилися авторитетові своїх давніщих політичних провідців.
Та все ж таки одно не зрозуміле! — мовлять противники діяльности військового командування. — Одно не зрозуміле: як вони могли не знати, що вся відповідальність впаде таки на них! Як могли не знищити мосту на Сяні, коли вже взагалі залишали Засяння. А вже зовсім годі їх зрозуміти, коли подумаєш, що вони годували своїми харчами вороже військо! Що взагалі дозволяли переходити Полякам із Засяння до міста, вести правильну розвідку. А то, що не вивозили добра, що не перевели організації військових сил повіту...
Тут знов стають їм у захист противники вмішування непоклика-них людей.
Годі знов усе класти їм у вину. Правда. Слідкувати за Поляками — це була їх річ. Берегти переходу через мости — це теж їх річ. Але зібрати військо з повіту — повинна б, як-раз, та Національна Рада, що замісць того роздумувала, чи треба нищити мости на Сяні, чи ні.
 — 	Це те саме, що й тут. Міг би нам хто закинути, що вмішуємося в несвої справи! — промовив один з державних секретарів.
 — 	Е, ні, вибачайте! То не те! Ми тут на своєму місці. В столиці.
 — 	Та знаєте, панове, що я вам скажу? — мовить головний комендант військових сил. — Коли хочете знати, я переловім вам настрої війська. Наші старшини в-одно жадають, щоб Державний Секретаріят перенісся зі Львова до якогось спокійніщого міста. Я вже раз панам про це згадував.
 — 	Пане команданте! — відповідає йому президент. — І ми роздумували теж над тим. І прийшли всі до одного висновку: Львів — це столиця. Хто має в руках столицю, той має право до території. А столицю ми маємо в руках політично тільки доти, доки сидить тут Державний Секретаріят. Від того ми вже не можемо відступити.
Говорив помалу, розважно, твердо, з великою силою, з почуттям власного авторітету. Бо говорив це не так теперішній, свіжо вибраний президент Державного Секретаріяту. Це говорила людина, яка за ввесь час свого життя звикла наказувати і звикла до того, щоб її слова були для загалу святі. Це говорив головний провідник найсильніщої політичної партії в краї, і враз із цим властивий провідник політичного життя нації.
Правда, в останніх місяцях особисті противники відсунули його трохи в тінь. Але при намічуванні премієра його особа знову вибилася на перше місце, а премієрство в Державному Секретаріаті дало йому його давню силу. Він знайшовся на своєму місці політичного провідника так, як би ніколи з цього становища й не сходив.
120
І з самих слів і з тону мови треба було зрозуміти, що ніяка розправа над порушеним питанням не допускається. Це вже не питання — це вирішена, постановлена справа. їй тільки скоритися треба.
Щоб іще досадніще підкреслити значіння слів президента, кидає державний секретар внутрішніх справ, пан Довгий, задирливе питання під адресою головного команданта:
 — 	Чого ж то ви, панове, так наважилися проганяти нас зі Львова? Це — наче б найважніщий ваш постулят... Ми — неначе б головний ваш воріг!...
Державний секретар Довгий став цими словами сильно при постанові Ради державних секретарів, підтримуючи повагу й силу слів президента. Того самого президента, проти якого він не так то давно перевів дуже зручну й витревалу кампанію, яка довела до частинного відсунення президента від проводу в парламентарній репрезентації. Але що провід у політичній партії в краї остався далі в руках теперішнього президента, тепер, при зміні обставин, опинилося в руках відсуненого політичного провідника становище президента у Державному Секретаріаті. Пан посол Довгий відразу примирився з цим за ціну державного секретарства внутрішніх справ.. Умів задержати рівновагу між тим, що було, між тим, що є й тим, що може ще бути. Умів виждати на те майбутнє й для успіхів у майбутньому використовувати все, що попадає помалу під руки.
Тепер найважніща річ, щоб задержати н силі повагу Державного Секретаріяту (ото ж і свою!) проти що-ра і сильніщого становища військового чинника.
Коли після останніх його слів запала хвилева мовчанка, він ще досадніще підкреслює постанову Ради державних секретарів:
 — 	Що ж... Викинути нас не важко! Але чи справитеся, панове, потім із своїм вчинком? Викидайте! Викидайте! Масте силу!
 — 	Викидати вас ніхто не хоче! — оправдується полковник То-пір. — А вже найменше я маю такі наміри. Але постанова воєнної ради старшин таки дуже гостро звертається проти вашого перебування у Львові.
 — 	Чого? Чого?... — нервується Довгий.
 — 	Сказати вам усю правду? Ви вяжете нам, панове, руки! — врубав по-військовому Топір.
 — 	Пане президенте! Прошу починати засідання. Я прошу перший о слово! — спалахнув секретар Довгий. Відчув засильний удар. Не міг не відповісти на нього. Не хотів робити цього в приватній розмові.
 — 	Як думаєте, панове, може починаймо? — питається президент.
 — 	Чого ж ждати? 1 так обговорюємо державні справи! — хвилюється Довгий.
 — 	Ні, пане державний секретарю, не можемо починати без пана сотника Коломийця.
121
 — 	Але ж ви є, пане полковнику! Ви головний комендант! Для нас цього досить! Для нас це зовсім вистарчає!
 — 	Я, знаєте, не хотів би без нього починати. Він їздить усюди на становища, знає ввесь фронт, знає, як ми стоїмо. Може принесе нам що нового. Годі, панове, без нього починати.
 — 	У вас двоєвластя? — питається насмішливо Довгий.
Ні, — посміхається командант. — Я, бачите, колись щось знав, багато знав! Але від першого року війни я був у полоні. Ото ж тепер не хочу робити нічого без порозуміння з тими, що перебули всю війну на фронті, що не відставали ані на один день від новин, які принесла воєнна техніка, фронтовий досвід. Я прислухаюся дуже уважливо до голосу воєнної ради. А сотник Коломієць у мене права рука, як представник нашої нової боєвої сили.
Командант говорив це спокійно, добродушно, щиро. Посміхався при цьому, щоб іще сильніще підкреслити свою співпрацю з иншими.
І говорив з душі. Він прийшов на своє становище в дуже важку пору. Не міг і не хотів брати відповідальности за долю Львова. Хотів ділити її з иншими. Тим більше, що застав уже у Львові ясно скристалізований гурт, що держав у своїх руках керму. Піти проти нього або навіть тільки без нього — значило б відокремити себе, позбавити себе всякої помочи. І він почав шанувати звичай. Для всякої справи скликував воєнну раду й на ній прислухався до голосу тих, що мали там значіння. Прислухався уважливо до голосу сотника Коломийця, що був командантом полку Усусусів. Ось на чому основувалися його останні слова.
Та вони викликали новий насміх на лиці Довгого:
 — 	І все йде в згоді? — питається той погірдливо.
 — 	Як треба... Хіба ж ми не йдемо до однієї мети?
Відчинилися, як-раз, двері й увійшов сотник Коломиєць.
Середнього росту, стрункий, з виголеним лицем, на якому проявляється енергія й рішучість. Очі дивляться спокійно, але уперто. Коли говорить до кого, не одвертає від нього свого погляду, не спускає повік на очі. Міг би їх довго-довго тримати розкриті, втоплені в один пункт, в очі одної людини. Говорить помалу, спокійно, але твердо.
 — 	О, добре, пане сотнику, що ви вже прийшли. Ми тут, як-раз, ждали вас. Як же ж залагодилися? Добре?
 — 	Знаєте, пане команданте, ні сяк ні так. Але — добре! Що ж то панове вже врадили?
 — 	Ще не починали. Розмовляли тільки про це, що панове старшини хотіли б перенести наш осідок до иншого міста, а ми вважаємо це неможливим, — відповідає йому Довгий.
Він сам від себе перенесеться! — заявляє таємничо в словах сотник Коломиєць.
Як це розуміти? — посипалися запити.
122
 — 	Панове! Починаємо засідання! — промовив президент. Сів на своє місце і ждав хвилинку, поки позасідають инші. — На дневному порядку в нас питання про перемирря. За вами, пане команданте, слово.
 — 	Що ж? — мовить командант. — Я можу тільки пригадати панам обставини, серед яких ми взагалі підписували перемирря. Коло пятнадцятого листопада було наше становище дуже немудре. На фронті сили малі. Військо перетомлене. Поляки задумували починати виступати офензивно. Ми випередили їх, помішали їм пляни. Ми мали великі здобутки в терені, який і досі держимо в руках. Але не було в нас сили використати цей частинний успіх на Замарстинові. Потім до хвилі підписання перемирря йшли завзяті бої коло Стрийського парку, цитаделі, коло кадетської школи. Наші удари із зовні на Кульпарків, з Кульпаркова... Поляки вважали наш наступ за приготування остаточної акції й почали заходитися коло виєднання перемирря. Але й нам воно було дуже на руку. Ми мусіли доконче або добути нові сили, або дотеперішнім дати відпочинок. З одного боку і військо і всі ми були тієї думки, що два-три дні відпочинку мусимо мати. Це була військова конечність. Ми бачили, що як не буде відпочинку, ослабнуть зовсім сили війська. Воно не зможе боронитися перед наступом Поляків. З другого боку панове державні секретарі заявляли, що йде допомога. Пан президент навіть забезпечив нас на основі своїх певних інформацій, що велика допомога в дорозі. Повинна прийти вісімнадцятого-девятнадцятого. І ми з огляду на те все підписали перемирря. Просвічувала нам усім одна думка, щоб використати відновлені сили війська й свіжу допомогу. Щоб почату офен-зиву розширити на ввесь фронт, словом зліквідувати одним махом польський бунт. Одного не можемо забувати, що й у Поляків був такий самий рахунок. Тепер по двох днях перемирря мусимо зробити перегляд наших підрахунків. По-перше: військо відпочало. Це добре. Але по-друге: маємо звістки, що Поляки заняли Городок, мають сполуку з Польщею, дістали допомогу, дістали панцирні потяги, правда — ще не всю допомогу дістали, ще здається не таку, якої ждали. На завтра сподіваються головних сил. А тепер — третє, найгірше для нас: ми не дістали ніякої допомоги! От і вся картина сьогодняшнього нашого становища!
 — 	Дістанемо допомогу! — крикнув секретар Довгий.
 — 	Дістанемо — або не дістанемо! — промовив спокійно командант. — Війна вже нас чимало навчила, що значать такі запевнення: дістанемо! Запевнення не то панів міністрів, але навіть найближчого військового командування. Справу ведеш з огляду на те запевнення: дістанемо — а виявляється, що не дістаємо! Ото ж треба думати: чи справді можемо дістати? По-друге, коли не дістанемо, а Поляки дістануть остаточні свої доповнення, розкривається перед нами питання: як ми витримаємо їх наступ? Врешті третє: чи не краще не ризикувати, тільки сьогодня починати наступ і спинити остаточне
переорганізування ворожих сил. Пане сотнику! — звернувся до Коломийця. — За вами слово.
Очі всіх звернулися на сотника Коломийця. Уже ні в кого не було сумніву, що тепер промовлятиме людина, яка скаже останнє слово. Сотник зморщив брови й почав тихим, спокійним голосом:
 — 	Ми зробили чимало помилок з конечности. І тепер мусимо з ними рахуватися. Одною з перших було те, що ми не перетворили Львова в військовий обоз із воєнною дисципліною. Друга помилка, що уряд не переселився зі Львова й не приготовив оборони через загальну мобілізацію й не стягнув війська на фронт. Третя, — що військове командування забагато вірило в запевнення уряду про наближення допомоги.
 — 	Я вам зараз відповім, пане сотнику, — перебиває його мову Довгий.
 — 	Дозволите, що я скінчу?...
 — 	Але я прошу...
 — 	Тепер такий стан: перемирря не принесло нам нічого, але й Полякам ще не багато. На всякий спосіб не все, чого ждали. Коли б ми вдарили на них тепер, правда — не зломимо їх опору. Але спинимо й продовжимо концентрування їх сил. Коли ждатимемо — то при їх загальному наступі видержимо найбільше двадцять чотирі годині. Я скінчив.
Чути було, як кілька постатей порушилося в своїх кріслах. До слова проходить державний секретар внутрішніх справ, пан Довгий. Встає й починає з патосом:
 — 	Пан сотник Коломиєць перечислив нам усі, не знаю, свої чи наші помилки.
 — 	Спільні, пане державний секретарю, спільні, бо від першого дня4 спільно працюємо, на жаль...
 — 	Це ще питання, чи на жаль. Але нехай буде: спільні. Які ж ці помилки? Я придивлюся до кожної окремо й даватиму на них відповідь. Ото ж перша наша помилка — що ми не перетворили Львова у воєнний обоз! Пане сотнику! Львів — столиця! У Львові — уряд. А де уряд — там не може він випускати керми із своїх рук, бо тоді перестав би бути урядом!
 — 	Може виїхати! Повинен би виїхати в инше місце і правити державою! — заявляє спокійно Коломиєць.
 — 	Я знаю, що такі ваші бажання! Я знаю це. Ми всі це знаємо. Але ви, панове, забуваєте, що ми — не стара держава! Ми тільки-що творимо державу! На нас дивиться Европа й питається: що діється зі столицею держави?... Відповідь: у руках українського уряду!... Панове! Доки столиця в руках українського уряду, доти держава в руках українського уряду! Доти той уряд має право до території! А столицею Львів доти, як це добре сказав пан президент, доки влада н ньому в руках уряду... Викиньте уряд зі Львова — ми тратимо морально столицю. Всі — і ми і ви! Уряд на скитанні — не є урядом! Ось
чому ми не видали Львова в ваші руки! Ось чому ми не дали вам можности перетворити Львова у воєнний обоз! Це не була помилка, пане сотнику, — це була свідома праця на піддержку нашого авторі-тету, на вдержання морального впливу уряду на столицю, а через столицю — на державу!
 — 	Але ж того впливу нема, пане державний секретарю! — запевняє його сотник.
 — 	Нема?... Є! є! Я кажу, що є!
 — 	Дай боже, щоб був.
 — 	А тепер далі. Кажете, що уряд занедбав свою роботу!...
Сотник Коломиєць порушився в кріслі. Відгадав його думки Довгий. Почав заспокоювати його:
 — 	Ні... Ні... Ви не цими словами, ви не цими словами! Я знаю! Прошу не нетерпеливитися. Я це дуже добре розумію! Уряд не перевів загальної мобілізації, не стягнув військ на фронт. Правда?
Сотник Коломиєць хитав без думки головою.
 — 	Чи ж треба більше, як те, що сам державний секретар військових справ поїхав у край збірати військо? Хвора людина? Чи ж треба ще більше, як те, що всі ми, хто з нас тільки міг, їздили в цих днях до своїх повітів по військо?
 — 	Де ж те військо? — падає уперте, тверезе питання з уст сотника.
 — 	Буде! Буде! Ви нам не вірите? Ви жалуєтеся, що забагато вірили в запевнення уряду? Пане! Я вас запевняю, що десять-тисячна армія йде! Десятьтисячна армія з одного мого повіту вже йде! Я тільки виїхав раніш, щоб привезти вам цю звістку. Я сам їздив, я сам збірав! Я з людьми балакав. Військо йде! Коли ще нема сьогодня, то завтра напевно буде! Панове! Я свідомо виїхав раніш, аніж прийшло військо, щоб не допустити до скандалу — до здачі Львова! Прошу собі тільки уявити, які очі зробило б військо, коли б побачило, що ми без потреби, без вистрілу, не дожидаючися його, покинули столицю. Панове! Ви уявляєте собі, що це було б? Ми внесли б таке зневірря, що військо кинуло б кріси й розбрелося б! Ви, панове, не бачили того захвату, того палу, що захоплює всіх. Шкода! Шкода! Треба було там бути!... Дім мого батька перетворився у військову канцелярію! Двері не зачиняються — в-одно приходять люди: плачуть на радощах. То годі собі уявити! Це треба бачити, бачити, самому бачити! Самому пережити!
 — 	Пане державний секретарю! Не гнівайтеся!... Я маю вражіння, що ви більше бачили, ніж є на ділі..
 — 	Ні, пане сотнику! Я що иншого міг би сказати. Я маю таке вражіння, що ви, панове, до нас упереджені! — заявляє Довгий нервовим, поздержуваним голосом.
 — 	До кого?
 — 	До Державного Секретаріяту.
 — 	Ми? Хто?... Може я?...
125
 — 	Може й ви. Взагалі — панове старшини. Що значить, наприклад, що ми вяжемо вам руки?
 — 	Пане державний секретарю, — мовить, посміхаючися, сотник Коломиєць, — мені бачиться, ви не зовсім добре зорієнтовані в наших поглядах. Розуміється, я не можу говорити за думку або погляд одиниць. Але збірний наш погляд такий: Всюди мусить бути розмежування між думкою, яка родить чин, і виконанням чину. Візьміть для прикладу військо. Штаб випрацьовує стратегічний плян і дає його до виконання командуванню. З цею хвилиною він перестає вмішуватися в тактичне виконання, у переведення цього пляну. Стратегія не вяже рук тактиці. Не сміє вязати! Плян, випрацьований стратегічно у штабі, виконує командування — самостійно з огляду на його цілість і найменші тактичні дрібнички.
 — 	При чому тут стратегія, при чому тут тактика, пане сотнику? Ми вам не вмішуємося у ваші справи! — перечить секретар Довгий.
 — 	Ви навіть сами не добачуєте того, як дуже ви вміщуєтеся, якраз, у тактику.
 — 	Не розумію, зовсім не розумію!
 — 	Я вам скажу: Ми хотіли б розмежувати військові оперативні справи від політично-адміністраційних. Ці останні ведіть ви, панове! Але ведіть! Ведіть! Шукайте можливости вести їх! Перенесіть свою працю туди, де матимете таку можливість! А військові чи радше воєнні справи лишіть нам.
 — 	Кажу ж вам іще раз, що ми не вмішуємося до вашої праці. І це, може, наша провина. Бо не бачимо успіхів.
 — 	Ви не вмішуєтеся?
 — 	В чому ж те вмішування?
 — 	Панове є того погляду, що треба заняти Львів, треба здушити польський бунт у Львові.
 — 	Так, треба заняти Львів.
 — 	О, як ви сами гарно доповідаєте. Останні мої слова ви пропускаєте.
 — 	Можна заняти й не душити. Не душити.
 — 	І ви не вмішуєтеся в тактику?
 — 	Пане сотнику, шкода нашої балачки.
 — 	Ні, пане державний секретарю. Я мушу вам відповісти. Державний Секретаріат постановляє, що треба заняти Львів. З цею хвилиною його роля скінчилася. Він постановляє, що з стратегічного огляду для удержання Галичини в своїх руках він мусить мати Львів. А як той Львів заняти — це справа тактики. Це вже наша річ. І чи ми будемо душити після заняття, чи до заняття, чи підчас занимання — це справа тактики. Чи ми візьмем закладників, чи уставимо на базарі шибениці, чи повісимо когось на тих шибеницях — це справа тактики! Чи будемо розстрілювати закладників, чи будемо перестрілювати кожну камяницю, де знайдемо зброю — це справа тактики!
126
Говорив нервово. Кидав словами. Кидав руками. Не панував над собою. Виповідав увесь біль свій і всіх старшин, усього війська. Вони бачили, куди котиться справа й були безсилі спинити її над проваллям.
Його слова роздратували секретара Довгого. Та він поздержав у грудях вибух і промовив погамовано, спокійно:
 — 	Дозвольте одно питання. А забезпечування військових обєк-тів — це справа стратегії чи тактики?
 — 	Не розумію вас...
 — 	Забезпечування казарми Фердинанда перед підмінуванням, перед висадженням у повітря, як це було в дні підписування пере-мирря і як це вчасти Полякам удалося, — це наша чи ваша справа?
 — 	До цього треба б іще спеціяльної канальної комісії, — посміхнувся сотник Коломиєць.
В ту хвилину постукано. До залі нарад входить Летивітер і мовить:
 — 	Курієр від пана державного секретара військових справ, полковника Вітовського.
Поява курієра від Вітовського спинила ту бурю, яка могла звіятися після останніх слів сотника Коломийця. Тепер уже всі дивилися тільки на одну людину, на полковника Топора, який перечитував письмо Вітовського.
 — 	Значиться, пан державний секретар не приїхав?
 — 	Ні, остався в Станиславові.
 — 	З вами не прийшли ніякі відділи?
 — 	Тільки те, що вже вислано. Що далі йде — не знаю.
 — 	Який настрій?
Летивітер мовчить.
 — 	Та, я це бачу з письма. Дякую. Більш нічого не маєте сказати?
 — 	Хіба те, що остаюся у Львові до дальших наказів.
 — 	Добре.
Летивітер вийшов із залі нарад.
Хвилинку мовчанка залягала. Командант перебігав ще раз очима письмо від Вітовського.
 — 	Не мудрі звістки. Дуже важко йде справа. Оголошено загальну мобілізацію.
Почав читати ціле письмо, з якого чорні думки падали тінню на очі зібраних. Навіть звістка про зарядження загальної мобілізації нікого не розважувала.
 — 	Оце правдива картина нашої мізерії! — промовив сотник Коломиєць.
 — 	Покуття! Поділля! Багатирі! Дуки! Це для мене зовсім зрозуміле! — мовить Довгий.
 — 	Я не про те. Я кажу, що звідомлення державного секретара військових справ може стати головною основою наших постанов.
 — 	Значиться, ви хочете покидати Львів?
127
 — 	Ми? Ні! Ми Львова не хочемо покидати. Тільки перед самою дванадцятою годиною хочемо й мусимо стати панами Львова!
 — 	Чого ви хочете, панове? Скажіть ясно!
 — 	Хочемо добитися постанови про перенесення зі Львова всіх властей, усіх урядів, вивезення всього маєтку. Щоб тут тільки військо осталося і щоб воно боронило Львова, як вміє й може. Розуміється, про дальше перемирря нема мови!
 — 	Цього не буде! Цього не буде ніколи! Скоритися вашим жаданням — значило б ліквідувати нашу справу! — кричить секретар Довгий. — Панове! Ви вже нам виповіли раз устами пана команданта, як посилали до Поляків протест, а тепер удруге устами пана сотника Коломийця, куди б ви нас завели, як би ми оставили вас самих! Ні, панове! Заповажна хвиля, щоб я цолємізував із словами пана сотника. Ні, панове? Так годі! Переміфря мусимо продовжити! Цього жадає від нас представник Антанти — Віллєм.
 — 	Але ж смійтеся, пане державний секретарю! — вкинув Коло-миєць.
 — 	Він запевняє нас, що не допустить більш ні до одного стрілу у Львові.
 — 	1 ви в це вірите?
 — 	Хоч би й не вірив, то годі противитися післанцеві могутньої Антанти. Зрештою продовження перемирря потрібне й для того, щоб прийшло те військо, яке вже в дорозі! На мене письмо Вітовського не зробило ніякого вражіння. По-перше він сам песиміст, людина хвилевих настроїв. Не повелося йому в одному, в другому повіті — він падає духом. По-друге, я це знав не від сьогодня, що Покуття — то темнота! То тільки багато крику з ним робили! Ви дивіться, панове, на наші повіти: Каменеччина! Радехівщина! Сокальщина! То повіти! Десятьтисячна армія в дорозі. А що ще з них прийде! Панове! Я не можу!...
І звертаючися до свого товариша, питається:
 — 	Ви, пане товаришу, були в свому повіті?
 — 	Був.
 — 	І що ж?
 — 	Я ж казав вам: усе наладжено. Висилають військо.
 — 	Ну, а ви? — звертається до ’другого державного секретара.
 — 	Я тільки не можу з дива вийти, чому ще досі війська нема. Що їх спинило — ні яким способом не зрозумію.
 — 	Але ви бачили військо?
 — 	Ну, та... Хіба будете мені вірити?...
 — 	І я те саме кажу. Мусимо ще день переждати. Або правда все те, що говорить Віллєм і ми справді покінчимо війну та будемо ждати вирішення нашої справи Найвищою Радою, або, коли це, як ви кажете, польський підступ, ми мусимо офензивно виступити після перемирря. Цього вимагає від нас престіж нашої держави! Мусимо увільнити столицю від ворога! — заявив самовпевнено Довгий.
128
 — 	А як заведуть усі надії? — питається сотник Коломиєць. — Як виявиться, що Віллєм дурисвіт, що стоїть на польській службі, а військова допомога не прийде?
 — 	Тоді нас арештуйте, пане сотнику, за неправдиві звістки, за нашу необережність. За те, що ми не доросли до свого завдання.
Коломиєць мовчав. Він заховав своє лице в обидві долоні й думав. Думав — роздивлявся. Одного не міг собі пробачити — тієї податливости на зовнішні впливи. Він, можна сказати, ніс до певної міри відповідальність за те, чого не виконано досі, а саме постанови ради старшин про виселення цивільної влади зі Львова. Тепер уже запізно було.
Перемирря вони мусіли підписати. Справді виявилося, що вони були підміновані з каналів. Підміновано казарму Фердинанда, підміно-вувано цитаделю, приготовлювано підмінування Народнього Дому, Ставропігії, Дністра, всіх українських інституцій. Годі було в першій хвилині зміркувати, як далеко вже посунулася підпольна праця ворога? Що виконає він зараз і що їм ще загрожує? З другого боку той посередник «могутньої Антанти». Він ні на хвилинку не сумнівався, що це пройдисвіт. Але що ж було робити, коли все гнало їх в обійми перемирря...
Тепер — або правда все те, що кажуть держанні секретарі, правда те, що йде допомога. Тоді треба буде піти до рішаючого бою, залишити звільнений Львів урядові й звернутися на західній фронт. Або, як це все неправда — що ж поможе їм викинення Державного Секретаріату? Що ж поможе навіть військова диктатура у Львові? Запізно! Запізно! Заслабі сили! Завелике скріплення противника.
Не він цьому винен, не вони провинні. Прийшли на готове діло. Хотіли від першої хвилини взяти керму в руки — вагалися ті, кого вони висували. Бо, що вони знали, чого хочуть — це певно! Бо, що вони — січове стрілецтво — й ті, що сидять тут — політики — це два окремі, чужі собі ідейно, чужі тактично, навіть ворожі обози — це теж певно.
Вони про Львів. Вони в-одно про Львів!... їм треба Львова! їм треба Львова для престіжу!
Та Львів — збомбардувати, знищити, вибити! Збунтований Львів — це болячка на тілі їх держави!
Ні!... Львів — столиця... Львів — столиця... — чують в-одно з усіх сторін.
Побачимо, як загирите столицю! Чи вже не буде держави? О, ні! Вибачайте! На це вже ми тут!
Але що ж тепер? Що ж тепер?...
 — 	Як довго можемо триматися у Львові, пане сотнику? — питається президент.
 — 	Коли Поляки будуть заховуватися неактивно, ми тримаємося довго. Наші становища не до здобуття: "Цитаделя, казарми, взагалі майже ввесь наш фронт.
 — 	Хіба, що вас підмінують!...
129
 — 	Хіба, що нас усіх підмінують! Так. У цьому ваша правда... — відповідає на злобну замітку секретара Довгого і зараз таки продовжує свої міркування: — Коли ж виступлять офензивно, немає в нас резерв, щоб спинити удар, або, що гірше, щоб забезпечитися перед оточенням. Тоді одна доба — рішає. Панове! В нас немає сил, Поляки що-дня дістають свіжі. Коли так далі піде, вислід усякої польської акції для нас очевидний. Нема що-до цього найменшого сумніву. Де нема резерв...
Ага!... Тепер розумію! — радіє Довгий. — Уся річ у резервах?
 — 	Так.
 — 	Панове! Резерви є! Коли ще не прийшли до Львова — вони під Львовом. Я їду ще раз сьогодня в свої околиці. Завтра третій день перемирря. Післязавтра тих двадцять чотирі годині, що про них пан сотник говорить, що видержить наступ. Як не прийде військо сьогодня — прийде завтра. А ні, то я сам приїду післязавтра, підчас боїв, із допомогою! — заявляє державний секретар внутрішніх справ пан Довгий. — Ми мусимо продовжити перемирря!
 — 	Ми не маємо иншої ради, пане державний секретарю!
Нарада розлізлася. Панове державні секретарі телефонували по
авта, щоб іще раз їхати в свої повіти.
Настрій серед війська, серед старшин у Львові страшний. Перемирря, замісць скріпити сили, внесло духа анархії в ряди. Куди не звертається Летивітер, аж від розуму відходить — так не всилі пізнати своїх товаришів, взагалі не пізнає тієї армії, яку оставляв у Львові. Збідованої, винищуваної, але завзятої, сильної духом, здисциплінова-ної. Тепер чує по всіх усюдах тільки жалі, нарікання, докори, навіть підозрівання одних одними.
Сьогодня кінчиться перемирря. Сьогодня нарада старшин. Мають вислухати остаточних звідомлень з нарад, мають постановити, що далі. Приходять на нараду старшини з усіх відтинків фронту.
Почувають своє безсилля. Хоч радяться — не вони постановляють, не їх воля тут діється. Чого б не бажали, не всилі перевести. Ні одна з їх постанов не виконується.
Вони мали вже час за всю війну звикнути до того. Давніще теж їх старшинська рада не багато могла зробити. Але тоді вони відчували, що чужа сила, наказ тієї чужої сили вяже їм руки. Тепер вони почули волю думки і слова. А проте не мають волі діла. Знов спутані в них руки! Знову вони почувають своє безсилля. Тільки тепер та сила, яка вяже їх у виконуванні постановлених діл — це вже не чужа, це своя власна, своя рідна сила. І тим більша неохота прибиває, придавлює їх духа.
Настрій у залі нарад дуже бурхливий. Чуються з одного боку непримиримі вигуки проти Поляків, що водять наших провідців за ніс, використовують перемирря для скріплення свого становища. З другого боку, тут і там, падають оклики обурення проти своїх,
що не вміють задержати національної поваги і своєю нерішучою поставою ведуть до заглади всю армію.
Слухає того всього Летивітер і попадає в одчай від цих схвильованих вибухів. Бачить ясно, що починає ширитися загальне здеморалізування, яке, не важко, щоб не скінчилося страшною катастрофою.
Найбільш усіх бентежать не провірені чутки, що їх в-одно приносять розвідчики. Від Перемишля йде потяг за потягом до Львова. Кожний наладований військом. Щораз нові сили напливають. Стає ясно, до чого перемирря було потрібне противникові. І з цього приводу приходить до дуже неприємних розмов, вибухів. Більш запальні обвинувачують своїх старшин, обжаловують Державний Секретаріят, кидають камінням на політичних провідників. Розважніщі розпитують, для чого вони це роблять?
Дістають з місця відповідь:
Хіба ж то не було ясно, що перемирря мусить скріпити ворожі сили? А наші розбити?
На такі заяви починають їм инші нагадувати, що діялося в останньому дні боїв. Хіба ж мало зденервування внесла в ряди звістка, що на Підзамче заїхала польська панцирка й почала сіяти смерть на всі боки?
Але мусіла втікати! Наші спустили її зі шляху в рів! Може ні?
А потім її не врятували Поляки?
Дрібниця! Панцирка! Може ще й літаки! Ну, що ж? Острілювали Високий Замок!... І що ж далі? Це ж війна! Чи ж зараз поява літаків, панцирки має розстроювати ряди? Зараз треба миритися?
А скільки то трупів лежало на боєвій лінії?
Ах! Розкисаємо!... Що?... Трупи лежали?... Були б лежали ще два дні. Ще тиждень! Коли ж бо то нашим заскоро розмикає серце. Ляхи хочуть похоронити з парадою своїх героїв — ми маємо для того уступатися зі Львова!
І наші лежали!
І наші були б далі лежали!
Чекайте! Чекайте! Без пристрасти — заспокоюють розважніщі. — А та втіха війська в першому дні перемирря! Те почуття радощів з приводу відпочинку? Після кількох днів наших завзятих наступів! Тільки тверезо дивитися на справи!
А те все, що діється сьогодня? Та розтіч серед козаків, старшин! Та страшна паніка при кожній новій звістці зпоза фронту? Кому ж іще не ясно, що ціле те перемирря було потрібне ворогові для сконцентрування всіх своїх сил і для приготування нам остаточного, рішучого удару? Хто ще може сумніватися, що це був підлий підступ, а ми, дурні, пішли на принаду? Ще можуть бути які сумніви? Не видно того? Але то тепер не так треба! Не в ворога звернути кріси — в своїх — у тих, що довели нас до такого! В тих, що були за перемиррям!
131
Виновників шукати й карати! Своїх, своїх, що запропастили нашу справу!
Розуміється, серед таких пристрасних вибухів нема й мови, щоб можна було радити спокійно.
Летивітрові страшно стало від останніх слів. Виновників шукати й карати? Розпука! Де ж виновники? Хто ж ті виновники?... Ті, що робили все найкраще? Все, що тільки могли зробити? Ті, що скорилися мовчазним бажанням війська? їх за це карати? І що значить карати? Розсаджувати з середини свої власні ряди? Страшне! Просто страшне! Божевілля!
Його роздумування перебиває новий вибух схвильованої людини.
 — 	Хто веде війну? — кричить один з найбільших противників перемирря й тих, що довели до нього. — Хто веде війну? Державний Секретаріят — чи ми? Хто наставляє свої груди? Політики — чи ми? Хто головами своїми, життям своїм відповідає за оборону Львова? Цивільні банди — чи козаки, військо?
 — 	До чого доведе така балачка? Що значить цивільні банди? — кричить подратований юнак.
Його заспокоюють. Прохають, щоб сідав:
 — 	Годі так! Будете кричати — і що з того вийде? Що зробите криком?
 — 	Нехай відкличе образливі слова!
 — 	Ані мені в голові!
 — 	Товариші! Товариші! Спокійно! Розважно!
 — 	Що значить: цивільні банди? Нехай відкличе! Що значить — цивільні банди?
- То значить, що коли хто встряває неорганізовано в несвоє діло, заколочує справи — він сходить до ролі юрби. А в військовому розумінні юрба — значиться: безладна банда!
 — 	Але ж, товаришу! Вважайте! Там мій батько є! Мій брат! Зо мною матимете діло! — кричить далі молодий старшина. Він вимахує вже в напрямку противника бравнінгом.
 — 	Ви мені грозите? Сховай! — кричить той без памяти. — Що значиться в загальні справи вносити родинні сентименти! Хто ви такий? Я вас не знаю!
 — 	Але я вас знаю. І ви мене теж добре знаєте! Або ще пізнаєте! Ви дасте мені відповідь за свої слова!
 — 	Дам! Хоч би й зараз.
Почав шукати зброї коло себе. Зловився за бравнінг, бо більш нічого не мав пригожого.
 — 	Дам!
 — 	Ви мене не знаєте?
 — 	Знаю вас з імени! Що мені говорить ваше ім’я? Що мені говорять минулі вчинки вашого батька? Я дивлюся на теперішню хвилю. Бачу, що робить зграя політиків.
Але ж, товаришу!
132
 — 	Товариші! Товариші!
 — 	Байдуже, хто там сидить між ними — ви, чи ваш батько, чи хоч би й мій! Я дивлюся на їх роботу й суджу. І кажу: Де грають гармати, там вмовкати мусить квиління всіх невійськових. Що вони роблять? Радять? Ухвалюють закони? Для кого? Хто слухає цих законів? До чиєго відома доходять ці закони? Скажіть мені ви, ви, ви — чи знаєте бодай ви, які закони ухвалює ваш батько?
 — 	Товаришу, гамуйтеся! Я хочу розуміти причину вашого схвилювання! Але прохаю вас — гамуйтеся. Бо й я не витримаю.
 — 	Кров мені довкола серця обкипіла, — як я можу гамуватися?... Як ми сміємо мовчати, коли дивимося на таку роботу?...
 — 	Товариші! Спокійно! Спокійно! Лишіть, товаришу, чого його дратуєте! — звертаються до того, що заступався за працю політиків.
 — 	Як можна, як можна! Банди, банди!... Що це таке «банди»! Всі ми йдемо до однієї мети! Всі організовано! Ми з крісами в руках, вони з натугою свого мізку! Як можна таке говорити! Мусить же ж хтось наладжувати життя — законами. Новими законами — у новій державі...
 — 	Ми пишемо закони! Ми пишемо закони для нової держави! Ста-лею своїх штиків! Вогнем своїх крісів! Кровю свого серця! Ми пишемо перші закони нашої держави! І тільки той закон буде твердий, який ми приведемо в життя силою своєї волі.
Вже не говорив — уже кричав. Уже не словами — розпукою своєї душі. І вже ніхто його не спиняв. Тільки лагодили:
 — 	Неможна ж так, товаришу! Неможна так!
Але він був тільки на початку вибуху. З його грудей рвалася далі течія жалів:
 — 	Неможна? Тільки так! Тільки так! Що було з Перемишлем? Вітовський посилає наказ висадити мости на Сяні — а та цивільна банда, замісць, щоб помогти виконати воєнний наказ, спиняє військових у виконанні наказу? Держить їх за руку? Радиться, чи неможна б обминути, бо задорого буде коштувати відбудова мосту?
Раптом замовк і його лице викривилося до спазматичного реготу:
 — 	Га-га-га!...Га-га! Задорого буде коштувати відбудова мосту? Га-га-га-га!
Рвав собі волосся на голові.
 — 	А десятки, сотки, тисячі людського життя не дорого коштує? Не дорожче, ніж сотки таких мостів? А втрата Перемишля і в наслідках можлива втрата Львова, втрата нашої державности — не дорожче коштуватиме, ніж тисячі таких мостів? Я слів для них не знаходжу! Я слів не маю, щоб їх осудити за цю роботу! Вони, замісць виконати воєнний наказ — радяться? Вони сміють задумуватися над наказом? Над святим наказом?
Бє кулаками у стіл, розбиває дошки.
 — 	Вони сміють не виконати наказу?
133
Запала після його слів гробова мовчанка. Тепер уже ніхто не важився перечити його словам. Ніхто йому не противився. Зачепив таку розбільну струну, що всякий мусів замовкнути. І він сам неначе б жахнувся своїх слів. Починає говорити далі зовсім спокійно:
 — 	Війна — страшне лихо. Але раз прийшли ми до війни, до святої війни за свою державність, за життя нації — треба нам перевести її з усею рішучістю, з невблаганою консеквенцією. Вся нація мусить віддати провід у часі такої страшної, такої жахливої війни в руки війська. На всякий спосіб не вязати йому рук. Не обезсилювати його розма-хоної сили.
 — 	Помиляєтеся. Всі сили нації мусять піти в однім напрямку: виборення перемоги.
 — 	Фраза! Пуста фраза!
 — 	А те, що ви говорите, — не фраза? Віддати провід у руки війська — хіба це не фраза? Що значить військо? Хто ви такий? Ви ж сами не військовий! Ви ж припадково стали старшиною.
 — 	Я тепер Січовий Стрілець! Для мене святий наказ командування. Але що я громадянин, маю право й обовязок говорити від громадян. Все для війни! Все в руки війська?
 — 	Кажу ж вам: військо — це громадяне з крісами в руках.
 — 	Неправда, товаришу! У війні військо — це збірна маса громадян, не тільки з крісами в руках. Але ще з почуттям обовязковости виконування наказів збірної думки, що переходить через верхи військового командування до душі збірної маси й перетворюється нею й через неї в діло! Без наради, без розправи, без надуми! Перетворюється в чин! А коли має повстати єдиний, бажаний чин, — всі сили мусять виковувати його. У війську, через військо! Все громадянство мусить скоритися наказам свого залізного, сталевого мізку свого військового командування! Зверхньою виявою того мізку нації в таку хвилину найбільшої небезпеки повинен стати на час загрози небезпеки життю нації — військовий диктатор!... Людина чину! Ідейна, спокійна, зрівноважена, завзята, — ненблагана в своїх зусиллях людина!... Тоді чин, що вийде з залізного мізку нації, вихований обєднанням волі всіх мязів нації — буде збірним чином нації! Диктатора нам треба! Військового диктатора!
 — 	Фрази, фрази і ще раз фрази! Покажіть мені таку людину, в якої руки ви зложили б долю нації...
Мовчанка.
Не може здобутися на відповідь і той прихильник воєнної військової диктатури. І тільки по хвилі питається:
 — 	Ви думаєте, що громадянство піде по лінії наших думок? Не наше, прибите неволею, громадянство...
І.М
*
* *
Ще була темна ніч, як вулицями міста переходив відділ за відділом у ріжні сторони боєвої лінії. Скріплювано дотеперішні становища, на котрі ворог мав найбільший завзяток: Замарстинівський відтинок, Підзамче, казарми Фердинанда, соймовий будинок, цитаделю. І на нові становища висипано людей: у сторону Стрийського парку, Лича-ківського цвинтаря.
Наради над розміщуванням людей на сьогодняшній бій затяглися пізно в ніч. Треба було приготовлятися на удар то тут, то там, в міру того, як доповнювалася картина всього становища. Що-раз приходили нові звістки, кожна вносила нові розяснення, кожна заставляла головне командування до перегляду приготованих уже розпорядків, до пересування сил на ріжних відтинках. Чим далі звістки, що їх приносили розвідники й залізничники зпоза фронту, були більш і більш жахливі. Не тільки з огляду на скріплення ворожих сил, але й з огляду на приготування до удару на ріжних відтинках, майже на всіх місцях. Не було вже найменшого сумніву, що починається загальний наступ Поляків на всьому фронті.
Аж ось по-півночі продирається один залізничник з того боку й повідомляє, що всі свої важміщі й кращі сили пересувають Поляки в напрямку кадетської шоли й Стрийського марку. Починається знову нарада. Її вислід такий, що треба сподіватися найсильніщого удару від полудня в полуднево-східньому	Личаківському напрямку.
Але ніхто не може заперечувати, що загрожений також і відтинок цитаделі й то на лівому його крилі.
Ця звістка вносить відразу повний розгардіяш в оборону. Треба приготовлювати новий сильний фронт полуднево-східній.
Все те, що постановлено тепер у справі цього, досі найменш атакованого, хоч найбільш небезпечного відтинку — було заслабе. Треба тепер, як скрізь, так і тут поставити твердий, сильний фронт. Але загроза противника на всіх инших відтинках і головно невияснені його наміри, куди він схоче звернути найкращі свої сили, зібрані на полудні, коло кадетської школи, — все те наказує командуванню як найбільшу обережність. Бо може він їх кинути всі на схід, щоб намагатися оточити місто від сходу, забрати вільний шлях на Личаків і Винники. Це найпевніще. Це для нього єдино можливе й розумне. Але ворог ударяв від перших днів стільки разів на цитаделю, що й тепер треба ждати цього безглуздого вчинку. Правда, всі його наступи були безуспішні, всі атаки відбивано. Але де ж певність, що там уже зрозуміли недоцільність наступу на твердиню? Знаючи уперте завзяття ворога, треба тепер і цю можливість брати під увагу. Тим більш треба забезпечитися від наступу на цитаделю, бо, хоч як неправдоподібне здобуття цієї твердині, все ж таки нема в війні неможливих річей. А успіх на цьому відтинку, переломання його чоловим наступом, давав би ворогові вигляди на вбиття клина в середину українського
фронту. Давав би вигляди на негайну, повну перемогу. І то не тільки у Львові — взагалі... Коли б йому це вдалося, міг би впасти на плечі двох крил; ліве заперти між Стрийським парком і Личаківським цвинтарем, а праве між соймом, казармою Фердинанда, міською різнею й двірцем на Підзамчи.
Обидві можливости були дуже важкі в своїх вислідах. Більш небезпечна була друга. Бо коли в першім разі треба б до останнього козака боронитися перед оточенням і в крайньому разі впору вийти зі Львова, — переломання фронту чоловою атакою на цитаделю або між цитаделею й Стрийським парком внесло б таку паніку, так розбило б увесь фронт, що не тільки про оборону не було б мови, шкода б навіть і думати про втечу. Коли б знечевя польські відділи зявилися в центрі міста на плечах обох крил, ніхто б не всилі вдержати козаків. Узагалі пропав би не тільки фронт, не тільки Львів, з усим, що було в ньому для війни, пропала б можливість ведення війни взагалі. Пропало б військо, пропав би ввесь наладжений уже апарат, уся спроможність позбіратися після катастрофи.
Але хоч яка страшна в своїх наслідках могла б бути ця можливість, вона являлася неправдоподібною. Як би не звістка про те, що ворог гуртує найкращі свої сили як-раз у цьому місці, ніхто б і не призадумувався над такою можливістю. І тепер ще годі було спинятися на ній, хоч з другого боку годі було не забезпечуватися і перед таким ударом.
Полковник Топір обїздив увесь день становища. Він не багато ваги прикладав до чолових атаків на центр фронту. Не ждав навіть повторення спроб випаду на жидівське передмістя від казарми Фердинанда на міський театр. Хоч проломання фронту в цьому місці могло б бути не менш важке в наслідки, він дуже довіряв залозі казарми й найближче розміщеному на Замарстинові відділові Запорожців отамана До-лотенка.
Затрівожений слабосилістю Личаківського відтинка, намагався доставити сюди, найбільше сюди, за всяку ціну підкріплення. Заїхав до гарнізонового шпиталю при Личаківській вулиці, думав, що там ховаються такі козаки, що зможуть одійти на фронт. Як дуже завівся у своїх надіях. Тільки важко хворі й ранені і то люди ріжних національностей. Лекше ранені Українці зараз сами зголосилися на фронт і відійшли на Личаківський відтинок. Важко ранених казав ко-мандант відвезти грузовиками до Золочева.
Поїхав до Винник. Зпоміж молоденьких стрільців вибрав пятнадцать і вислав їх до Львова — останні, около сорока невишколених юнаків-охітників, осталися залогою у Винниках.
Вернувся до Львова. У штабі сильна праця над приготовлюван-ням оборони. Всі їх резерви — тільки залога ратуша, охітники в казармах при Курковій вулиці і Запоріжці. Згадані відділи дістають по кілька скорострілів, більший запас боєвих припасів і наказ стояти від ранку в поготівлі до виступу на фронт.
136
 — 	Коли видержимо завтрішній ворожий удар, — мовить шеф штабу, — то удержимося ще й довший час у Львові. А там може й край пришле нам яку допомогу!
 — 	І якось то воно далі буде! — підхопив хтось із штабовців.
Полковник Топір подивився на нього з докором. Все в них:
«Якось то воно далі буде»...
Увечері переговори зірвано — починається важка ніч дожидання, ще важчої праці.
Ще вночі пересунено один з кращих відділів між цитаделю й Стрийський парк, для сполуки цих двох загрожених становищ. У цьому відділі опинився й Летивітер, та з ним і Роман Лім-ницький.
Хоч як важко було Летивітрові давати свою згоду, щоб цей хлопчина йшов зараз другого дня свого побуту у Львові у бій, мусів скоритися завзяткові юнака. Заява Романа, що він піде таки сьогодня до бою, байдуже з ким, байдуже куди, — з ним, або з иншим відділом, — так схвилювала Летивітра, що мусів згодитися. Вів його на важке, відповідальне становище. Вів його на становище, яке могло бути тереном найзавзятіщих змагань. Але знатиме бодай, що з ним діється. Матиме його на очах. Уважав себе відповідальним за долю цього юнака, що в такий дивний спосіб вилетів з родинного гнізда й опинився відразу на полі крівавих змагань. Змагань, від яких залежало: бути або не бути... А що безсилий був тепер перемогти одчайдушне завзяття Романа, сказав собі: Нехай діється, що хоче, буду бодай знати, де він і що з ним..
Ще було темно, як вони опинилися обидва на лівому крилі відтинка цитаделі коло вулиці Супінського. Коли скріплено розстрільну на полудневих узгіррях цитаделі, запала німа мовчанка дожидання. Летивітер стояв поруч Романа й не міг вийти з дива, який спокій, навіть радісна усмішка провлялася в тих словах Романа, що він їх промовляв півшепотом. Бачив з того, що ця людина взагалі не уявляє собі всієї загрози їх становища. Правда, Роман не був свідком тих жахливих розмов, що велися вчора до самого вечора, пізно в ніч, у канцеляріях головного командування. Не знає також, що їм загрожує і то як-раз чи не на цьому місці найбільше... Але все ж таки цей юнак вперше в своєму житті на боєвій лінії, вперше не для забавки тримає кріс у руках. Мусить же ж знати, бодай уявляти собі, що його може ждати. У Летивітровій душі родиться подив для відваги й завзяття цього юнака, що так поважно поставився до свого становища козака. Вже кілька разів хотів розкрити йому очі на небезпеку. Але згадував усі дотеперішні відповіди Романа. Хотів спитатися, чи й тепер він не зміняє своєї постанови. Та видався сам собі смішний. Як? Роман, хоч би й почував зміну в своїй душі, признався б до того? Ніколи!
Зітхнув мимохіттю. Якась далека картина мигнула йому перед очима душі й промайнула у засвіти. Не спинилася довше перед ним. Почув жаль, що так його минула. Зітхнув іще раз...
137
Аж ось несподівано чується вибух — просто них десь від кадетської школи. Блискавка прошила повітря. І поки одно й друге прийшло ще добре до його свідомости, падає десь недалеко них граната. Чують, як розривається. Певні того, як би дивилися на неї, що вривається в землю, розсипає її на всі боки. До них ніщо не долітає. Значиться, досить далеко.
 — 	Починається, Романе! Бережися!
Л хіба ж ти міг би вберегтися, як би вона тебе шукала?
Твоя правда, Романе. Ані ми її не ждемо, ані вона нас не мине, як
буде...
Не докінчив. Схвилював його крик Романа.
 — 	Що це? Тьфу!... Ігі! повні уста глини!
 — 	Що такого? Що такого, Ромку? Що з тобою?...
Заскочені першим вибухом гранати, вони не звертали уваги, що за нею посипалися нові. А може й це відвернуло їх увагу, що рівночасно почали грати гармати і тут і там — з усіх боків. Аж ось граната, яка впала дуже недалеко від них, кинула жменю глини на лице і в уста Романові. Він здивувався спершу, потім почав випльовувати глину з уст, врешті, коли схвилювання Летивітра дійшло до краю, Роман зайшовся веселим сміхом.
 — 	А я ще не знав до сьогодня, яка глина на смак.
 — 	Не жартуй, Романе, — відітхнув лекше Летивітер. — Не ушкодила тебе біда?
 — 	Нічогісько мені не зробила! Тьфу! Скільки воно мені землі всадило в уста! Котра це година?
Натужуючи свій зір, дивиться Летивітер на годинник.
- Минула шоста. Го, го! Не спиться Ляхам. Ромку, признайся, ніде тебе не зранило?
Але ж зовсім нічого мені не сталося!
Тепер уже остільки освоїлися з безупинними вибухами фанат, що могли спокійно слідкувати за гарматніми стрілами, за тим світляним шляхом, що його лишали в повітрі набої, за взривами гранат, за спустошенням, яке вони чинили.
Звичне до гураганних гарматніх пострілів Летивітрове ухо від-ріжняло вже, де йде найсильніщий вогонь. Чути його було скрізь. Праворуч чув, як би від площі Юра. Не міг зміркувати, де падають взриви набоїв. Здогадувався, що або на місто, на Народній Дім, або в сторону Високого Замку. А може, може де на позиції. З відрадою в серці чує, що й наші не дармують. На Високому Замкові аж гуде, так бють звідтам. Не знати, чи й сьогодня заціплять Ляшні горло. Згадує з посміхом, як то відважний сміливий гарматник націлився зараз першого дня з своєї гармати на церков Юра. Думали Ляхи, що не зважиться проганяти їх зпід величавої святині. Може й не поважився б ніхто цього зробити. Але зважився на одчайдушний вчинок молодий стрілець, в якого вище всіх скарбів, вище всіх цінностей, вище найбільшої мистецької цінности — храму Юра — добро
держави. Зважився, змірив, казали, зблід, як стіна, стрілив і — замовкла ворожа гармата. Одчайдушний герой!
Згадалася йому позавчорашня розмова на нараді старшин. Як вогнем смагала його мізок думка: «Міст на Сяні...» Викривило йому лице від дикого насміху.
Тепер повертає свою голову ліворуч. Неначе докучлива комашня гуде йому в ухах від безупинного вогню з того боку. Зпоза Стрийсько-го парку. Значиться — з усіх боків. Натужує з усіх сил свій слух, щоб у тій гамарні вловити новий, бажаний серцю, згук. Усі зусилля даремні. Не всилі відріжнити. Там від Личаківського двірця повинна була відзиватися українська батерія. Чи грає вже, чи ще мовчить? Ловить ухом кожний вибух, але не всилі зміркувати, що там діється. Коли б зміг уловити стрілянину тієї батерії, міг би заспокоїтися.
Його думки перемішалися з криком, із стогонами козака, що стояв недалеко від нього. За хвилинку побачив, як двох козаків відносить із розстрільної раненого стрільця. Коли підійшов ближче, мусів заплющити очі з жаху. Віддомок гранати поцілив козака в околицю шлунка. Розшарпав тельбухи. Вернувся, схвильований, на своє давнє місце й почав роздивлятися.
Уже розвиднілося. Тепер уже око могло розпізнавати, що несе їм кожний взрив гранати, тепер мали вже перегляд страшного діла знищення, яке тут чинить ворожа артилерія від досвітку.
Але коли він так роздивляється довкола, чує праворуч, від цитаделі, торохтіння скорострілу і враз із цим цілі сальви ворожих крі-сових стрілів. А в ліску на цитаделі гармати гудуть, гудуть... Ми-мохіттю кидає очима на годинник. Сьома. Та в ту ж мить забуває. Нагадує собі, що має щось зробити. З усієї сили намагається згадати. Аж очі протирає. Надармо. І знову кидає очима на годинник. Знов мимохіттю повторяє в голос: сьома — й далі нагадує собі, що то він мав робити.
Тепер уже чує що-раз сильніщі сальви зі свого боку. Залога цитаделі відстрілюється. Чути крики ворога, як до наступу. Падає вибух з міномету. Гуде гармата. Торохтять скоростріли. Та-та-та-та... І знову: Та-та-та-та-та... А поміж те торохтіння: бух... бах... бух-бух... бах...
Та-та-та-та-та...
Бум...
Тепер уже починає в-одно лопотіти. Без перерви, без уговку. Чим далі, завзятіще. Чим далі, більш без памяти. Бачить уже, як розсипаються сірі постаті. Стають за муром, деревами, кидаються на землю, падають у рови. І тільки: бах, бух, бах-бах — бух...
Здивований заслухається у переміну гомонів у прирівнянні із ранішніми. Чогось не може дослухатися. Чогось йому недостає. І тільки помалу усвідомляс собі, що вже перестали бити ворожі гармати. Значиться, йде загальний наступ на цитаделю. Утверджують його в цьому що-раз то сильніщі крісові сальви, безупинне торохтіння
скорострілів з обох боків, шалені крики ворога, що кидається на дротяні перешкоди, намагається їх зірвати, падає й далі суне атакою...
Та-та-та-та-та... Та-та-та-та-та... — лопотять скоростріли.
Бух-бах... бух-бух... бах-бах-бах... — відповідають їм з обох боків кріси.
Гууурра!... Гууурра!... — залітає від польських боків дикий крик пякого наступу. Мізок на шматки шарпає...
Та-та-та-та-та... — косить без упину скоростріл від цитаделі.
Несвідомий того, що робить, посувається Летивітер вперед. Дивна, непереможня сила підганяє його. Дивиться — уся його розстрільна йде вперед, йде далі... вперед, вперед. Помалу, обережно, роздивляються навколо, — йдуть... Неначе б що тягло їх, неначе б їх що туди закликало... Ідуть вперед...
Летивітер ніколи не міг усвідомити собі, що це було. Не мав ні звідки, ні якого знаку, не було ні якої познаки. А щось повело й його й увесь його відділ вперед. І як тільки посунулися кількадесять кроків, а може й того ні, — сами кріси падають їм на груди, опіраються об рамена. Вони навіть не приділяються добре. Починають заступати дорогу ворогові, що йде на них сюди, в обхід цитаделі. Вони ждали його. Знали, що може вийти на них. Тільки стояли задалеко. Коли б залишилися на місці, мусіли б відстрілюватися, боронитися, полишили б за ворогом почин до наступу. Тепер стояли віч-на-віч. Далеко. Але не мине хвилина...
З Летивітрових уст падає команда. Він починає бігти вперед — до стежки. І він і ввесь його відділ добігає до заглибини, яку творить стежка. Кидаються на землю. Приділяються. Не стріляють на вітер. Пішла боротьба на життя й смерть. Не всіх. Кількох осталося позад них. Ранені? Вбиті?... Кому це тепер у голові!... Перед ними воріг. Не спинять — змете їх. Або підуть на штики. Перетворюються з людей у машини. Викидають раз по разу убийчі кулі. Доцільні. Кожна — додільна. За кожною спиняється в розгоні людська постать. Схиляється. Падає. Або, як силу має, завертається. Нові виринають. І їм заступає невидима сила дорогу.
Аж ось: Та-та-та-та-та...
Починає лопотіти, торохтіти, тріщати скоростріл. Від цитаделі.
Що це?... Уже нікого не видно?... Вже не наступає воріг? Спинився?...
Підводять голови. Бачать, як лізуть, як сунуть, як рачкують назад до своїх рядів покривлені постаті. Тепер уже можуть спамятатися. То в поміч прийшов їм скоростріл від цитаделі. їх крісова боротьба звернула на них увагу розстрільної праворуч них. І ті повернули скоростріл туди... Хто знає, чи здержали б сами наступ, як би не та допомога.
Лежать без руху, без памяти, без думок. Видихають з грудей всю вагу небезпеки. Що зависла була над ними. Що їх уже толочила... Тепер уже ніщо їх не обходить, нінащо не звертають уваги, нічого не бачать, не чують, нінащо вже не вражливі. Одно в них перед очима — ворог. Що його прогнали. Але що в кожній хвилині може ще з більшою силою наступати. Задивляються перед себе. У той пустий простір, з яким вони йно-що змагалися. Тепер він мовчить. Занімів. Але ще лунають у повітрі його крики, ще гомонять крісові постріли тих постатей, що були, йшли, сунули вперед... І поки-що розбрелися, розсипалися, розвіялися... Тільки жахливі гомони за собою залишили. Щоб не було порожнечі між тим, що було, й тим, що буде. Щоб не замовкали в їх мізках постріли. Щоб ті, що падатимуть за хвилинку, обєднювалися з тими, що тільки-що тут гомоніли...
Минає час. Помалу. Довжиться в безкрай.
Лежать на землі схвильовані постаті. У німому дожиданні.
Аж ось загомоніли дві відразу ворожі потвори. Скажено загуділи. В повітрі чути пронизливе дзижчання. Пролетіли... І зараз, як на команду, всі, хто не лежав на землі, повертають позад себе голови. Заглушують їх два нові вибухи на ворожих становищах. І в ту ж мить чують два взриви біля себе. Скотилася земля. В пісок перетворюється. Літає в повітрі. У безвісти розсипається. А на її місці остаються два видолинки, дві ями, вириті вибухами гранат. Тепер уже й не повертають голови. Не всилі. В-одно гремлять гарматні вибухи. В повітрі скрегоче безупинне дзижчання. Пролітають гранати далеко, далеко. А инші без приготування, без вижжання вибухають із шаленим гомоном біля них. Лопіт торощеного муру. Тріскотня розшматовуваних, розшарпуваних дерев. Крики людей...
Ставало всім ясно. Перший наступ заломався. Відбито. Починається приготування нового. Гарматній вогонь мостить йому дорогу. Буде завзятий бій.
Тепер уже ні лежати, ні вставати. Ні на місці стояти, ні ховатися. Куди? Де? Хто дає забезпеку, що там — не тут збережеш життя? Хто заручить, що тут — не там знайде граната? Однаково... Байдуже... Коли вже пішло на те, буде, що мусить бути. Де збережеш життя — однаково. Чи збережеш — однаково. Пропадеш — чи там, чи тут — байдуже.
Повна апатія. Спокійне дожидання неминучого. Схилення голови перед долею...
Вічність тріває те дожидання...
Зболіла, приголомшена голова хилиться до землі. Очі туманом мряки заходять. Груди задихаються від димів, од задушливої воні...
Тільки серце бється, товчеться, як птаха в сільці...
Аж ось помалу проявляються перші проблиски життя. Спершу доходять до свідомости далекі, слабкі гомони-лопоти. Захоплена ними голова починає підводитися, очі роздивляються. Ще нічого не бачать, але вже проглядають захований від них простір. По тілі розпливається нова сила, нова енергія. Одна за другою підводяться знеможені у розстрільній постаті. Наближаються одна до одної. Перешіптуються. В-одно задивляються в напрямку праворуч, де вже торохтить скоростріл, другий, третій... Де бють малі гарматки. Між гомонами скорострілу, між ударами гарматок виріжняють-ся вже й розсипані крісові стріли. Наче перепели перекликаються. Врешті заглушує всі гомони вибух міномета. І знову: та-та-та-та-та... Рівномірне, дошкульне, пронизливе торохтіння...
Грає вже на цілій лінії вся зрадлива музика. Від неї кров у жилах починає бистріще кружляти. Стає — то холодно, то жарко.
 — Почалася друга, дія! — мовить Летивітер. — Не знати, чи довго нам доведеться ждати?
Не було відповіди. В ту ж мить страшний крик роздер повітря праворуч од них. Летивітер побіг, щоб роздивитися, що діється. Побачив. Лавою передерлися ворожі сили. Уже з цього боку. Сипнули стрілами. Але не спинили в бігу залоги цитаделі... Ще хвилинку стоїть. Дивиться. Дивиться... Жахається. Пішла боротьба на штики. Счіпилися дві маси. Потонули в крівавому танку.
Далі не роздивлявся. Зміркував усю небезпеку. Зрозумів, що остання гармати я підготовка розбила дротяні перешкоди. Крізь них продираються одинцем то купою вороги. Але рівночасно з цим уявив собі: Коли там таке, що ж тут, у них, де вже були? Що ж тут може зараз бути?... Побіг, яко змога, до своїх. Добіг в останній хвилині. Коли вже його розстрільна лежала на землі. Починається стрілянина, хитаються перші ворожі ряди. Але це ні до чого не веде. Йдуть масою. Йдуть далі. Ні на що не вважають. Ідуть до загального наступу. Летивітер кидає оком по своєму відділі. Звідусюди бє в його очі блиск штиків. Ще йде крісовий бій. Короткий, завзятий. Вже не спиняє ворога.Ніщо вже його спинити не всилі. Ще тільки хвилинка. Щоб ближче... Щоб менший простір...
Шалене: уррааа!... роздирає повітря. Як вихор, зриваються із землі людські тіла. Ураганом летять. Вперед! Засліплені блиском штиків, у яких сонце мерехтить. Заглушені ревом власних грудей. Непритомні. Не спиняються. Летять. Вихорем летять. Лявіною падають на ворожі груди. Твердими скелями. Торощать противника. Сами розбиваються об блискучу сталь холодну. Пурпуром забагрюють себе. Карби у своїх рядах сами собі карбують. І далі йдуть пощербленими рядами. Сплітаються в диких обіймах. Божевільних. Силою свого розмаху ломлять опір противника. Торощать його міць. І знову спиняються в змаганнях. Ті падають. Ці стогнуть. У инших очі кровю запливають. Кричать. Хриплять. Штики на штиках брязкотять. Падають удари прикладами. Завзяті. Гатять у ворожі черепи. Боротьба диких звірів. Кіхтями. Зубами.
На одну мить проснувся Летивітер із крівавого сну-опяніння. З жаху розкрилися його очі. З усієї сили кинувся в бік — перед себе. Не встиг відвернути нещастя. Одно врятував: не Роман у плечі, ніп сам у рамя дістав штиком. З останньої сили замахнувся
крісом. Тільки ще всього бачив, як схилився до землі противник. Ьільш уже нічого не памятав.
Не знає, як довго билися, хто прийшов їм у допомогу. Не знає, коли викинули ворога на віддаль стрілу. Не знає, чи ще стріляли, чи вже ні... Проснувся в кімнаті цитаделі, пізно зполудня.
Здивований, нагадує собі, що це таке з ним було? З більшим іще зачудуванням кидає очима на пошарпану свою сорочку, всю в крові. Тепер уже бачить бандаж на рамені. Намагається рушити рукою — чує сильний біль.
Його очі спиняються на розясненому лиці Романа. Чує його дзвінкий голос:,
 — 	Ти вже не спиш, Остапе? Що з тобою?
Тепер уже згадує ту жахливу хвилину, яка кров йому зморозила. Коли то він побачив серед бою білий штик, звернений до Романових плечей. Без сумніву, був би його друг лежав пробитий. Сльозами заплили його очі. Сльозами радощів. У припливі великого щастя схоплюється з ліжка. Аж тепер почуває, що його рука безсила. А може тільки стерпла?
 — 	Що ти? Що ти робиш? — кричать товариші.
 — 	А що? — дивується Лети вітер.
 — 	Та жди хвилинку. Підвяжуть тобі руку.
 — 	Хіба не менії — крикнув і закусив зуби. Хотів махнути рукою, але мусів залишити.
 — 	Знаєш, Остапе? Велика перемога! Від полудня залишили Ляхи всі спроби наступів!
Очі Романа ясніли, коли розповідав другові про щастя своєї душі.
 — 	Значиться, це був наш останній бій сьогодня. Ах, коли б ви знали, який я щасливий, коли б ви знали, який я сьогодня щасливий! — промовив у захваті Летивітер.
 — 	Певна річ. Коли тільки рам я тобі скалічили! — підхопив хтось із товаришів. — Могло бути гірше.
Летивітер посміхнувся.
Наблизився до Романа, обіймив його правою здоровою рукою за шию. Промовив:
 — 	Але ж ти хвацький козак, Романе!
А до товаришів:
 — 	Ви знаєте? Ця дитина вчора ще на шкільній лавці сиділа! А сьогодня стояв у бої, як старий досвідний стрілець!
 — 	Де тут між козаками дитина? — питається Роман.
Веселий сміх усього гурта був відповіддю на його жартовливі слова.
Летивітер лежить на ліжку в освітленні вечірнього соняшного проміння. На його душу спливає від того розніження. Він забуває
хвилинами про дошкульний біль, що час до часу дає про себе болюче знати. Й не тільки сяйво сонця розяснює його душу — в кімнаті стільки радощів, стільки проявів безжурного життя, такі свобідні вибухи веселощів, що, слухаючи їх, він усією душею в них потопає.
З кожного слова, з кожного вигуку відчувається сила перемоги, яку видерли сьогодня ворогові з рук. Недоладно, навперегони оповідає всякий свої вражіння, свої переживання цієї великої днини. Бо де ж? Ждали найгіршого! Ждали навіть переломання свого фронту.
І слушно ждали. В такому вогні були мало коли й у світовій війні. Хіба ті, що верталися з італійського фронту, мали такі переживання. Але тут, у Львові — смішне все те, що було! Такого ще не бувало. А потім ті атаки! Те безпамятне завзяття ворожих відділів! Та боротьба на штики!
При спогадах пережитих подій хвилюються в кімнаті пошарпані шматки боєвих картин зперед полудня. Миготять у соняшному промінні білі, срібні блиски стали, забагрені пурпуром крови. Ворожої, власної... Лунають дикі вигуки. Божевільні вибухи зранених грудей. Стріляють блискавки жахом роздертих очей, коли вкриває їх покров смерти.
Та ці розбільні картини тільки на одну мить схвильовують людей. На одну коротку хвилинку навівають сум на душу. Й зараз таки нові почування родять: радощів, веселощів, одчайдушности. Минулося жахливе! Пройшло побіля них сподіване, дожидане! Осталося роскішне почування перемоги, осталося при них життя! Молоде, дороге, цінне, нічим уже не загрожене. Бодай сьогодня не загрожуване!
Вибухи переживань душі „чергуються з описами бою, з оповіданнями про події на кожному відтинкові цієї частини фронту, з малюванням ворожих втрат, тої безлічи поляглих противників за дротами, з цього боку дротів, на дротах. А всякий, хто не встряває в розмову, не може не висловлювати свого подиву до сміливого завзяття, з яким ішли ворожі відділи на кулі, на штики.
Тим часом у кутку засів невеличкий гурток і від довшого часу вже наспівує, ледви чутно, тужливу пісню. Чи втомило їх уже оповідання про змагання, чи такий далекий од них цей захват останнього гурта? Чи таке те все для них звичайне, що тут діялося, й що ще може прийти за годину, за хвилину?
Чим раз голосніще розтинається в повітрі їх спів. Починають приставати до них инші, врешті їх тиха, безгомонна пісня, виява тужливих почувань душі, стає власністю всього гурта, всієї кімнати. Підхоплюють її Січові Стрільці, старі козаки. Вливають у слова пісні стільки жалю, стільки туги, з такою силою переповідають біль новиків, що пісня, — виливом своєї туги, — насміхом стає над журбою душі рекрутів.
Україна з Польщев та й в незгоді жили,
На самого Дмитра войну родпочили...
144
Підкреслюють прикмети місцевого говору, щоб тим ближче підійти до душі новиків-Гуцулів зпід Косова.
І поки ще один гурт скінчив останні слова, вже вскакує молодий юнак з новою строфою. Та так жалібно, так розбільно, що коли й инші підхоплюють цю строфу, в очах чи одного блищать уже сльози. Насміху, чи жалю, смутку?...
А в ві Львові місті кров си проливала
Неодная мати слізьми си вмивала...
Я ж гадала, сину, буду тьи женити,
А ти пішов, сину, Вкраїні служити...
Я ж гадала, сину, невісточку мати,
А ти пішов, сину, на війну стріляти...
Пісня, що зродилася в глибині серця, що мала заспокоювати тугу одірваних од своїх гір Гуцулів, стала спершу предметом насміху «старої войни», Українських Січових Стрільців. Вони, хоч мали зрозуміння для болів душі своїх братів, але сами, загартовані в боях, сами із запертими в серці родинними й ближче ніж родинними почуваннями — почуваннями кохання, намагалися виявляти гарт свого духа в насмішливому виспівуванні тієї пісні. Але чим далі плили слова пісні, чим більш вони добіралися до душі співаків, — так тужливо вони до неї промовляли, що помалу починає щезати насміх, родиться в душах усього гурта ніжне тепло. Вони сами того не спостерігають, як захоплюються новим почуванням. Пісня стає виявою почування власної душі кожного з них. Нову, останню строфу підхоплює увесь гурт ураз, із чуттям, з переконанням, з могутньою силою:
Ой, не плачте, мамо, не плачте за нами!
Бо ми на Вкраїні будемо панами!...
Ще не замовкли слова пісні. Ще лунають по кімнаті її гомони, заглушують вибухи гарматніх стрілів, що падають в одно на місто, але вже пісні кінець. Вже проспівано її останні слова...
Ні! Не останні!... Молодий стрілець, що в його душі зродилася чи одна стрілецька пісня, починає сам один снувати далі невмірущу пряжу пісні. Коли заслухуються в його голос серця слухачів, він співає в захваті:
Поляки втікали, ходаки губили!
А за ними скоростріли наші били!
Був це вислів переживань сьогоднішнього бою. Він знайшов такий щирий відгомін у серцях усіх учасників дополуднішніх змагань, так вірно віддавав усе, що почувалося в душі кожного з них, що зараз увесь гурт підхопив і відразу, співаючи, виправив нову, поки-що останню строфу:
Поляки втікали, ходаки губили!
А за ними наші скоростріли били!...
Після переспівання цієї строфи залунав у кімнаті сміх — потвердження вірного вислову переживань, правдивого змалювання свіжої події. Потім почалася суперечка, чи приймати цю строфу до пісні, чи відкинути. Але так вона їм відразу до душі прилипла, що вже й не думали її залишати. Ще кілька разів переспівали, щоб звязати її сильно з цією українською рекрутською піснею.
В останній їх спів вмішався трівожний голос старшини, що прийшов знадвору до кімнати. Тим більш трівожний, що очі були в нього дуже непевні, лице сполотніле:
 — Знаєте, щось недобре діється. Чуєте, як сильно бють крісові стріли на схід од Стрийського парку?
Замовкли. Почали прислухатися... Йде завзята крісова пальба. Не вмовкають гармати. Чути крики.
Відчиняють вікна. Не задовольняє їх це. Виходять з кімнати перед будинок цитаделі. Поки прислухаються до тих безупинних, нервових гомонів: бах... бах-бах... бах..., того пронизливого: та-та-та-та-та... без памяти, без уговку, без віддиху, — мусіли жахнутися. Оце недалеко них падає граната. Котиться її гомін довкола. Дивляться в сторону кадетської школи. Прислухаються, чи не почнеться знову гураганний вогонь. Тихо... Живчики бють так голосно, що чути їх хвилювання. Поза тим нічого. І тільки згодом чують вибух гармати.
Дз-дз-дз-дз... Бум...
Ще один постріл...
Починають сипатися накази старшин. Хто живе, вибігає, стає на своє становище. Йде між иншими й Летивітер. Його спиняють. Перечаться. Він не хоче й слухати, щоб завертався. Йде без кріса. Не міг удержати в руці. Не всилі орудувати ним однією рукою. Тримає бравнінг у правій руці. Йде, йде на своє ранішнє становище...
Уже всі в найбільшому ладі. Стоять. Притаїлися. Дожидаються. Ждуть ворожого випаду. Всякий натужує всі свої сили, щоб бути готовим на бій, на змагання, на відбивання наступу. Млісно стає їм від німої тиші, нервового дожидання. Ще більш толочить їм мізок тиша, коли заслухаються у безупинне гудіння гармат ліворуч них. Здавалося б ось-ось, таки коло них.
Так гуде, так клекотить, як у літню тучу, коли наближається градова хмара, а поперед неї летить із свистом, шумом вихор, змітає все, що зустріне на шляху, під хмари гонить, сполучує у шаленій куряві небо з землею.
А потім починає гриміти, рокотіти, гудіти. Вже губляться поєдинчі громові удари. Спливаються одні з одними. Сполучують. Зливаються. В один безупинний гомін, що — раз сильніще рокотить, раз слабше гуде, на те тільки, щоб зараз таки з дужчою скріпленою силою задудоніти під облаками.
А блискавиці вже в-одно роздирають темряву, якою сповила землю чорна хмара.
146
Так там ліворуч од них гуде, клекотить, дудонить, рокоче. Без віддиху, без перерви, без кінця...
А тут тиша...
Та від тієї тиші ще більш хвилюються їх нерви. Старшини даремно дожидаються гураганного вогню на свої ряди. Даремно ждуть наступу. Починають хвилюватися, бентежитися. Не розуміють, що діється. Що це було — тих кілька заблуканих стрілів? Не всилі встояти на місці. Починають ходити нервово перед своїми відділами. Звідусюди силляться до них запити підстаршин, козаків. Вони не знають, що відповідати. Хитають раменами. Виявляють свою непорадність. Незрозуміння того, що діється.
Починає западати вечірня темнява. Знетерпеливлений командант цитаделі теж не всилі всидіти на місці. Обходить становища. Найбільш там, де пробитий отвір. Не може нічого цікавого сказати. Нічого не дізнається. Найменшої познаки, що вказувала б на підозрілий рух. Хоче ще раз сам переконатися. Ні — все в ладі. Годі чого небудь ждати. Та ще й тепер, як уже ніч западає...
Що ж це було?... Здається, так собі, кинули скілька стрілів. Щоб не нудьгувати. Йде до міномету. Посилає вечірнє привітання. Чує, як скілька крісових пострілів падає йому у відповідь. Видно віднехочу. Стрівожених. Збентежених. Заскавулів ворожий скоростріл і замовк.
Нема нічого. Командант перебалакує із старшинами. Радиться. Кажуть усі в один голос, що годі мучити козаків. Вистарчить залишити сторожу на найбільш висунених місцях. Тільки на двох отвертих відтинках їх фронту треба скріпити стійки...
Розпускають людей. Тим більше, що м скрізь у місті втихає пальба. Видно був це останній наступ. Відбили! Відбили, коли замовкає ворог! Пустив собі сьогодня крови! Чи мало пустив! Не зараз забажає відновлювати наступ.
Помалу сходяться козаки й старшини в забудованнях цитаделі. Починається вечірній відпочинок. Невияснене поки-що становище не дає змоги віддихати свобідно. У всьому, що роблять, вчувається нервовий настрій. Зараз сполудня пішло до штабу звідомлення: «Поляки наступали від восьмої рано до дванадцятої в полуднє. Понесли дуже великі втрати. Маса убитих висить на дротах і лежить на вулицях. Наші втрати мінімальні. 21.XI. 1918. 1 год. пополудні»... Від-повіди ніякої. Наказів ніяких. Вказівок нема. Нема навіть повідомлення, що діється на инших фронтах. Посилають вдруге звідомлення про кілька гарматніх стрілів над вечером і про тишу та спокій на їх фронті. А що й далі немає звістки із штабу, вкрадається зденерву-вання.
Тим часом кухарі лагодять їжу для залоги. В дожиданні вечері сходиться гурток Січових Стрільців до кімнати, в якій лежить на ліжку Летивітер. Починають переконувати його, щоб пішов до шпиталю. Він ані в думці не має оставляти їх. Коли таки насилу хочуть його
відставити, він підводиться з ліжка в доказ, що зовсім здоровий. Ніхто йому не вірить. Очі в нього горять. На лиці хворобливі, гарячкові румянці.
 — 	Пиймо, друзі, грай, музико! — починає то речитативом то співом Летивітер. — Не можна від вас діждатися чарки? Що це
таке?
 — 	Ов! Він справді хоче вдавати хвата!
 — 	Ну, немає ні в кого в вас чого напитися?
Засуятилися стрільці. Зявляється пляшка коняку. Витирають чашки, що з них пють чай. Стають у півколі. Тримають чашки в руках. З грудей усього гурта зривається могутнє:
Пиймо друзі, грай, музико, нам вже все одно!
Бо правдиве тільки в світі музика и вино!
Поки випорожнили чарки, починається сольовий спів, одна з найлюбіших стрілецьких пісень, що їх співали залюбки, коли були в такому настрої, як сьогодня. Починає веселий юнак. Але мусить двічи переривати й кричати, щоб не підтягали.
 — 	Сольо! Сольо! — кричить.
 — 	Тихо! Сольо! — заспокоюють инші.
Врешті пливе мельодійна, сентиментальна пісня, оправдання одчайдушного взриву першої строфи:
Був собі стрілець, що дівчину мав.
Як квітки весну, він її кохав.
1 кохав її і любив її,
В своїх думах, в своїх мріях золотив її.
Ще не скінчився добре сольо-спів юнака, як уже ввесь гурт підхопив:
Був собі стрілець, що дівчину мав.
Як квітки весну, він її кохав..
Захоплений своїм співом, юнак соліст починає вже співати другу строфу. Вже переспівав слова: «Та занялось раз небо від гармат», — коли знетерпеливлений гурт підіймає чарки догори та починає співати з усієї сили:
Пиймо, друзі, грай, музико, нам вже все одно!
Бо правдиве тільки в світі...
Не доспівали. Вмішався до їх забави-співу телефон, який почав з усієї сили дзвонити.
 — 	Бісова морока! Спокійно випити не дадуть!...
З сусідньої кімнати влітає телефоніст і просить коменданта цитаделі до телефону.
Вже без співу, без веселого настрою вихилили чарки й один за другим ідуть до канцелярії команданта.
Що таке? Що таке?
148
 — 	Не знаю, — мовить командант. — Чогось взивають до штабу на нараду старшин.
 — 	Тільки нехай вас бог боронить, як би мали знову миритися і Ляхами! Досить нам уже того перемирря. Сьогодня насилу відбили скріплений ляцький наступ! Чи знову доводити до того, щоб переживати такий день після нового перемирря?
 — 	Не знаю, нічого не знаю! Кажу вам, нічого не знаю. Тільки одно: шряджую на час своєї відсутности строге поготівля! Як найстрогіще. Панове товариші! В цій хвилині починається!
 — 	Що ж такого? Кажіть, що вам телефонували зі штабу?
 — 	Не знаю ще нічого! Товариші! Я дав наказ! Прошу виконувати.
Почувся сигнал. Одні за одними виходять до своїх відділів.
 — 	Товаришу Летивітер! Ви останетеся при телефоні.
Вийшов. Ждало його вже авто. Полетів до Народнього Дому.
* * *
В Народ ньому Домі від самого ранку великий рух. Відчувається в душній атмосфері, що сьогодня йдуть дуже важкі бої — чи не рішаючі для Львова. Люди ходять, шепочуть, переповідають одні одним нові звістки, що відбилися об їх уха. То знову кричать широким, діловим голосом, щоб усяке знало, які в них важливі діла, яка відповідальна робота.
Хто за чим не вибіжить на коридор, мимохіттю заглядає до кімнати, де приміщена осередня телефонів головного командування. Розвідують. Або нічого не дізнаються, або ще більш хвилюються від уриваних пів-слів. Це ті, що повинні б гуртом давати напрямок, тримати керму в руках.
Звістки з фронтів що-раз більш трівожні. Від шостої години йде загальний наступ. Ворог бє звідусюди на всі місця відразу. Годі зміркувати, чи та гарматня стрілянина з усіх боків — це тільки для відвернення їх уваги від того місця, де приготовляється головний удар усією силою, чи справді це наступ на всьому фронті...
Сполука з ріжними відтинками в-одно працює. Дзвонять телефони, їздять курієри, розвідчики. Йдуть накази й повідомлення в ріжних напрямках.
Час минає. Становище — далі дуже непевне.
Аж ось помалу починає вияснюватися, що ворог іде до загального наступу. Ця звістка вже зовсім певна, без ніякого сумніву. І найбільш вона неждана, найбільш неправдоподібна, незрозуміла. Рівночасно з цим приходять з усіх фронтів звідомлення про появу нових сил. У людях, у воєнному матеріялі. На Підзамче й на цитаделю бють крім дотеперішніх польових батерій — гавбіци. На Підзамчи з явилися дві патрулі кінноти. Така сама звістка приходить з полудневого сходу — кіннота появилася аж в околиці Лисинич — просто жахливе! Врешті починають в-одно сильніще дошкулювати три панцирки, які бють з усієї сили на Підзамче.
149
Стає в-одно видніще, що ворог хоче тримати ввесь фронт у непев-ности. Шукає щастя. Чи не знайде слабкого місця до прориву...
І рівночасно приготовляється до оточення Львова — з двох боків. Від Стрийського парку й в обхід Личаківського цвинтаря йдуть найбільш завзяті сили, скріплювані кіннотою. На Підзамче бють панцирки, щоб захопити залізничний шлях Підзамче-Личаків.
У головній кімнаті штабу сидить від ранку при праці сотник Коломиєць. Усією силою панує над своїми нервами. Намагається задержати спокій духа. Приймає звідомлення, робить записки на карті Львова. Дає зараз накази. В натузі праці дратує його поведения двох людей. Головний командант сьогодня дуже діловий. Він спокійно, але все ж таки неначе з недовіррям передивляється у всіх розпорядках Коломийця і спиняє через те виконування наказів. І другий — шеф штабу. Він, досі, хоч з імени шеф штабу, мав бодай почуття своєї сили, чи радше безсилля, неспроможности. Всим иншим займався, тільки не оперативними справами. До цього не було в нього ані спокою, ані зрівноваження. Сьогодня, сам до краю схвильований, вносить у ділові справи настрій паніки. Коломиєць насилу поздержує себе, коли доводиться йому відповідати на запити шефа штабу. Більш усього заявляє: вже зроблено. Буває, замісць відповісти, посунеться на свому кріслі, вдарить ним до помосту з досадою. Починає сам хвилюватися, але вмить перемагає вибух чуття, заспокоюється.
Аж ось приходить перша відрадна звістка: наступ на міську різню й Збоїща здержано. Що більше: зліквідовано. Друга: Підзамче борониться. Немає мови про переломання цього відтинка.
Найбільше загрожували Підзамчеві панцирки, що з них вискакували відділи польських жовнірів і ставали зараз до бою. По залізничім шляху пішов проти них у наступ відділ Усусусіб з Підзамча. Спинив ворога. Увязнив його на захоплених ним станобищах.
А від Замарстинівської вулиці почали гуляти Запоріжці, що стояли в замарстинівській казармі. Помогли прогнати ворога. Втікли панцирки обстрілювані підчас утечі гарматами з Високого Замку.
 — 	Тримаються наші! Я то казав! Я то заздалегідь казав! Нема чого трівожитися! — захоплюється цими звістками шеф штабу, ввесь червоний, як буряк. — Пане команданте! Бачите?... Мусимо виграти!
 — 	Спокійно, пане товаришу! Перетриваємо і найбільшу біду!
 — 	Ну, товаришу сотнику? Що ви на це?
Та сотник Коломиєць мовчить. Ці звістки минули безслідно в його душі. Він ждав їх. Ні на хвилинку не сумнівався, що звідси не загрожує їм небезпека. Але ось усією душею він наслухає, що діється на полудні, на сході... Чого мовчить Личаків? Чому звідти немає звісток? Це ж їх найслабше місце. Чого вони мовчать?
Починає телефонувати. Жадає сполуки з казармою Петра й Павла. Не може довго діждатися.
Що там діється? Чому звідси ніяких звісток немає? Таке важне становище. Така велика сила — триста людей! Чому не видно їх роботи?
 Чому не відчувається наслідків їх удару?... Страшно стає йому ю цей відділ. Люди певні, завзяті. Девятнадцятий полк — Львів, Жовква! Будуть триматися, будуть битися. Але командант, командант! Ніколи неможна на нього числити!
Згадує з гірким насміхом, як ця молода людина — четар, перше, що зробив, нашив собі на ковнір полковницькі бляхи й звізди.
Це було найбільш характеристичне для всієї його діяльности. Щоб зверхній вигляд бив в очі. У всій його роботі тільки поверховність!
І вже від першої хвилини виявлялися найбільші недомагання в цьому полку. Як-раз завдяки тому, що той «полковник» ні командувати не вмів, ні не міг порадити собі у важкому становищі.
Сотник Коломиєць уже від ранку денервується тим, що одно з найбільш відповідальних становищ у руках такої нездарної, необовязкової людини. А ну ж змарнується вся сила девятнадцятки? Вона ж мала боронити доступу до Личаківського цвинтаря. Забезпечувала Львів під того боку. Мала йти в наступ.
Чому від них ніякої звістки немає? Чому ніхто не відзивається?...
 — 	Гальо, гальо!... Казарма Петра й Павла?... Ага!... Хто? хто... командант?... Ви сами при телефоні, пане команданте?... Що?... Ви ще не на становищі? Як?... Десята година — ви ще в казармі? Пане!
Я вас роблю відповідальним!... Я, я при телефоні — я! Сотник Коломиєць! Я при телефоні! Я вас роблю відповідальним! Я поставлю внесок, щоб вас під суд віддати — за невиконання наказу! Ви ж від ранку мали стояти на становищі. Ви досі в казармі?... Пять годин?
Пять годин змарнували?... Що?... Ви приготовляєтеся? Але ж пане! Нам горить під ногами!
Не міг далі говорити. Прикликає курієра. Посилає до казарми Петра й Павла.
До сотника Коломийця підходить командант, шеф штабу. Розлигуються. Руки ломлять.
Як можна? Як можна?
Під суд! То давно треба було зробити з ним лад!
Сотник Коломиєць кається, що на сьогодня, як-раз на сьогодня, не віддали команди над тим полком в инші руки. Та його думки перебиває телефон.
Тррр... Тррр... Тррр...
Слухає... слухає... Мовчить і слухає...
Звідомлення з відтинка Стрийського парку. Є... є, врешті, те, чого так ждали, чого бажали. Дуже завзята боротьба коло Стрийського парку. Наші вдерлися до нього двічи й двічи їх виперли ворожі сили. Там наступає лєгія польських старшин. Важка справа.
 — 	Фу! Погано! — мовить прибитим голосом шеф штабу. — Хто ж тепер у Стрийському парку?
 — 	Байдуже, — мовить сотник. — Хоч би й наші були — не вдер- * жаться. Гірше, що йде проти наших лєгія старшин. А ми маємо
на підмогу тільки стариків і рекрутів.
*
151
Не надумуючися, піддає головному командантові плян вислати на цю частину фронту рекрутів з Куркової вулиці.
Починається нервова розмова між штабом і казармою. Пояснення. Накази.
За хвилинку приходить повідомлення, що рекрути вже в дорозі на становища.
Сотник Коломиєць хвилюється. Не може спокійно працювати. Починає дратувати його гук гармат з полуднево-східнього боку. Чим далі — більш від сходу. Розмова з командантом стрільців девятнадцятого полку відобрала йому ввесь спокій. Ще раз жадає сполуки з казармою Петра й Павла. Не може добитися.
Є... є...
 — 	Хто при телефоні?... Ага... Стрільці відійшли? Коли? По десятій? Які вісти?... Ніяких?... Послати на становища! В цій хвилині!
Починає заспокоюватися.
А все ж таки, — думає, — страшне! Страшне! Пять годин пізніще! В такий відповідальний час! Коли-то пять хвилин може рішати!
Тррр... Тррр... Тррр...
 — 	Канцелярія штабу. Так, сотник Коломиєць! Що?... Личаківський цвинтар у польських руках? Щооо?... Нема там девятнадцятки?... Не було? Нікого не було?...
Перериває сполуку. Дзвонить.
 — 	Осередня. Получити з казармою Петра й Павла...
Ходить по кімнаті. Денервується. Не відповідає на запити. В голові йому шумить. Колотиться. Ніяк не всилі зрозуміти того всього.
Дзвонить до осередні. Кричить, чому не дістає жаданої сполуки з казармою Петра й Павла. Кажуть йому, що ніхто не відзивається.
 — 	Дзвоніть! Дзвоніть!... Що? Є?... Добре...
Слухає...
Кидає слухавку на стіл. З обуренням. З почуттям зневаги. В його ухах дзвенить насміх польського телефоніста: «Пшийдзєми зараз до вас!»...
В одну мить опановує своє схвилювання. Дає наказ перекинути до Личаківського цвинтаря відділ Запоріжців із Замарстинова.
Ще не виконано цього наказу, як уже нова звістка: ворог захопив уланські казарми й Личаківський двірець. Іде здовж шляху на Личаків.
Кидають останні резерви — охоронний булавний відділ штабу під командою одного з штабових старшин.
Починається нервове дожидання.
Сотник Коломиєць не всилі всидіти на місці. Горить земля під Встає. Закидає наопашки кожушок. Жадає авта.
 — 	Пане сотнику! Куди ви?
 — 	На Личаків. На фронт!
- Пождіть, пождіть! Годі! Треба щось думати.
Сотник кидає кожух на крісло й кричить, схвильований:
152
 — 	Де наша підмога? Де наша підмога? Де панове державні секретарі? Запевняли нас про десятки тисяч війська! Де те військо? Де державні секретарі?
 — 	Пане товаришу, хіба ж можна було чого иншого ждати? — дивується головний командант. — Я ані на хвилину не вірив у їх запевнення. Але що ж нам оставалося робити? Робили, що мусіли.
 — 	Хіба ж я того не знаю? Але хотів би я їх тепер бачити! Хотів би висловити їм своє поважання до правдивости їх запевнювання! Хотів би я їм тепер подивитися в очі.
 — 	Мале задоволення.
 — 	Ніякого задоволення не мав би я. Але цікавий я, чи й тепер поважилися б грати ролю уряду!
 — 	От, бідні люди...
 — 	Пан Довгий!... Десять тисяч війська йде! Де це військо?...
Не міг встояти в кімнаті. Підходить до телефону. Дзвонить. Жадає сполуки з личаківським фронтом. Не може діждатися. Кажуть, що ніхто не відзивається. Це ще більш його хвилює.
Втратив увесь спокій. Починає відчувати вагу відповідальности. Завелике довірря було в них у свої сили. Замало приготовилися до залишення Львова. Майже нічого не вивезено.
Блискавками пролітають йому крізь голову думки, невирішені питання: відступатимуть? Чи зможуть удержатися?
Остання думка що-раз більш віддаляється. Починає тратити віру в те, щоб можна було спинювати ворога. Та й то коли б спинено!
 — 	Та зволоч! Та зволоч! — падають з його грудей вибухи. — Найкращих триста людей! Що він з ними зробив? Де він дівся? Що він робить? Цілий фронт на Личакові заломиться через нього!
Прикликає двох курієрів — старшин. Одного кидає на Личаків: За всяку ціну, хоч би до останнього стрільця, — спинити наступ! І рівночасно другого до команди Підзамча: Вивозити, що важніще й що тільки зможуть. Обидва мають оставатися на становищах. Тільки звідомлення присилати.
Одчиняються нагло двері й влітає посильний від розвідки з околиці Піскової гори. Приносить письменне донесення, що на північ від Личаківського двірця і в районі самого двірця згуртовуються ворожі сили — два куріні піхоти з кількома скорострілами. Ворожа розвідка вже в дорозі на цісарський лісок.
 — 	Оточують! Оточують! Забірають нам останній вільний шлях між Пісковою Горою й Високим Замком! — вибухає шеф штабу. — Пане сотнику! Рятуйте.
Сотник Коломиєць уже телефонував до казарми при Курковій вулиці:
 — 	Ще не всі? Тільки молоді охітники? Спинити, що ще не відійшло!... Скільки? Сто пятьдесят людей... Байдуже! Всі до одного! Всі старі ополченці до цісарського ліску!
І звертаючися до командант а, мовить:
153
 — 	Пане команданте. Самі тільки старики осталися в казармах на Курковій. Треба відтягти одну чету Усусусів з Підзамча.
 — 	Маємо ще залогу ратуша.
 — 	Це ж уже таки останній наш резерв! Зрештою шумовиння як дізнається, що місто без залоги, зараз вибухне в самій середині.
 — 	Ви ж казали...
 — 	Залогу ратуша кинемо на оборону Піскової Гори в крайній потребі. До того часу мусимо повідтягати з усяких відтинків ранених стрільців для сформування провізоричної оборони осередку міста.
Тепер уже в-одно більш розяснюється йому в голові, що наближається початок кінця їх безцільних змагань у Львові. Вони мусять відступати. Мусять... Але, на диво, коли впевнився у цій свідомости, перестає його це хвилювати. Війна, яку вели у Львові, чим далі, була більш для них неприємна. Вони увязнили тут свої сили, порвали всі звязки з краєм, осталися островом на морі, оазою серед пустині. Та й коли б то оазою! А то вони вже починають уподобнюватися до розбитого корабля! Ні! Тепер пора вже починати свіжу працю, працю на нових основах! Вирватися зміж мурів міста! Творити фронт! Фронт у краї! І проти ворога і проти власного недбальства! Треба на широкий простір! Нехай Львів остається розбитим кораблем, але нехай на ньому потопають не вони — Ляхи! Нехай Ляхи у ньому ду-сяться. Вони одійдуть. Оточать Львів. Мусять оточити! Мусять перервати сполуку з Перемишлем, з Польщею! Виголодять його! А тим часом наростатиме їх сила! Більшатиме армія! Творитиметься армія! Полки, корпуси! Стануть залізним муром, сильною сторожею на заході української землі. Грудьми звернені проти ворога. Думками при своїй споконвічній столиці — при Київі.
Тільки зі Львова! Тільки увільнитися від примар Львова!
Тепер уся річ, щоб як найдовше витримати! Щоб вивезти все добро!
 — 	Пане сотнику! Є які звістки з Личакова?
 — 	Сами бачите, пане команданте, що жду.
 — 	Нічого?
 — 	Нічого.
 — 	Де ж девятнадцятка?
 — 	Скажіть ви мені, пане команданте, де девятнадцятка? Я цього не розумію! Що той собі думає?
 — 	А знаєте? Треба б нам подумати про всяке.
 — 	Що ж? У найгіршім разі будемо відступати.
 — 	Щоб не спізнити.
 — 	Я приготовлюю. Хотів їхати на фронт — мушу ще тут приготовити все для відвороту.
 — 	А накази до відділів?
 — 	Як-раз, думаю, чи вже пора?
 — 	Підпишіть, не виповняючи дня й години.
Тррр... Тррр... Тррр...
154
 — 	Гальо! Тут сотник Коломиєць... Ага... Так... Так... Так... Добре?... У нас теж... Усе добре.?. Нема небезпеки... Поки-що — нема... Гаразд...
Поклав слухавку телефону.
 — 	Звідки? — питається командант.
 — 	Цитадели відбила всі наступи! — мовить з легковаженням Коломиєць. — Цікаві собі люди. Чого ж вони хотіли? Щоб ми ще ними журилися? Цитаделею?... Я взагалі не всилі зрозуміти бездонного безглуздя Поляків! Чого вони пориваються на цитаделю? Уже їм порозсаджували наші з гарматок всі вікна, стіни камяниць, понищили цілі мешкання...
 — 	Та що кажете?
 — 	Сам бачив. Не байку ж говорю. Били на наших з вікон камяниць при вулиці Лазаря. Що стрілять — а наші з гарматки: фу! Вікно розсадили! Що стрілять... фу! Розбили мур! Понищили, кажу вам, так, що тільки руїни! А вони знову! Чую йшли на штики! Божевільні. Безглузді!... Чорт їх знає, яке в них командування! Хіба, може, як то бувало в Польщі: найбільшу зроблять дурницю, щоб допекти суперникові. Бо зрештою — я не всилі цього зрозуміти.
 — 	Пане команданте! Курієр з Личакова.
 — 	А що? — питаються обидва разом.
 — 	На Личакові йде ще бій. Але вже спинено наступ. Заслабі в нас сили, щоб йти вперед. Ми заняли камяниці й здержуємо ворога. До вечора будемо триматися.
Почали розпитувати про подробиці. Небагато веселого дізналися. Дуже великі втрати. Доконче б треба допомоги.
 — 	Мусять триматися поки-що своїми силами.
Коли курієр одійшов, сотник заявляє:
 — 	Треба приготовлювати програму відступу. Тим часом я визначу, в якім ладі і в якій черзі має відходити кожна частина, яким шляхом. Початок відходу допишемо пізніще. Я поїду зараз на становища. Хочу бачити все власними очима. Тоді рішимо сяк, або так.
І не дожидаючися відповіди, заглиблюється у свою працю. Тепер уже ніщо його не обходить. Дзвонить кілька разів телефон, він бере механічно слухавку в руки, дає відповіди й не багато вже прикладає уваги до тих нових звісток. Ніщо не може спинити його в праці. Навіть неприємні звістки його не хвилюють. Кидає короткі рішучі накази: видержати!... І знову вертається до своєї праці. Це ж найважніще, щоб визначити лад для відвороту.
Було вже зполудня. Сотник лекше віддихає. Наступ починає на всіх місцях фронту або заломлюватися або ослабати. Тільки в ліску коло Піскової Гори йдуть ще не вияснені бої. Дає наказ залозі ратуша, щоб готовилася до походу на Піскову Гору.
На сьогодня зроблено, що можна було зробити. Зараз він виїде на фронт. А тоді знатиме, що далі? Вся річ, щоб ще день, іще день передержати. Щоб, яко змога, більше захопити, вивезти добра.
155
Починає розяснювати головному командантові становище. Передає йому виготовлені, але остаточно ще не виповнені накази для виїзду з міста. Рішучо заявляється за тим, що годі відступати, доки немає докладного звідомлення з перебігу сьогодняшніх боїв. Командант погоджується з ним. Буде дожидатися, які звістки він привезе з позицій. Сотник Коломиєць закидає на плечі кожушок, одягається. Наближається до дверей... У дверях зустрічається з гуртком людей, які входять, або яких радше впроваджують з великою парадою. Ди-журний підстаршина відчиняє широко двері, сам відскакує на бік. У дверях зявляється поважна здорова постать президента Державного Секретаріяту. За нею ще дві-три постаті. Але президент так сильно звертає на себе увагу всіх, що тих його товаришів ніхто навіть не спостерігає, на всякий спосіб мало хто відріжняє їх як окремі індивідуальносте Дивляться на них, як на панів з оточення пана президента.
Сотник Коломиєць спиняється. Вже не відходить. Відчуває, що буде тут потрібний. Кладе на стіл шапку, вітається з президентом.
 — 	Що ж то, панове, так сьогодня граєте нам здорово? — питається спокійно, одначе схвильованим голосом президент.
 — 	Ге-ге-ге... — сміється головний командант. — Маєте, панове, страха? Ге-ге! То війна! То вам, панове! Не забавка! Нагнали вам страху?
 — 	Страху?... Ну... Жінок нам перепудили, от що! — намагається на спокій президент. Але в ту ж мить питається: — Ну, що ж? Як там буде? Тримаємося?
 — 	Буде так, як ми казали. Двадцять чотирі годині боронимося. Що далі — ніхто ще не знає! — мовить сотник Коломиєць.
 — 	Ей... панове?... Ви хіба жартуєте? — дивиться на них непевно президент.
 — 	Де ж та підмога, пане президенте, що в-одно йшла? Де ж те військо? Де ж ті тисячі? Ми ждемо, ждемо...
 — 	Не прийшло нічого, пане сотнику? Ну, то напевно прийдуть ще над вечір. Сказано: сьогодня — то можуть ще до півночи прийти — все ще буде сьогодня! Державні секретарі ж це казали!... Заявляли: йде військо — то йде! Казали: буде — то буде!...
 — 	Тільки що ми його вже не діждемося!
 — 	Як це розуміти?
 — 	Залишаємо Львів.
 — 	Що?... Що?... — почали ті, що прийшли й стояли досі в тіни, допитуватися то у військових старшин то в свого президента.
Президент звернув лице до сотника, розкрив широко очі, поправив цвікер на носі.
 — 	Ви жартуєте, пане сотнику!
 — 	Пане президенте! Ми на це приготовлювали. Ми своє зробили. Хоч як було сьогодня вже важко — спинили Ляхів. До завтра — спокій.
156
 — 	Панове хочете справді відступати?
 — 	Мусимо.
 — 	Але ж, жарти! Панове жартуєте...
 — 	З вами, пане президенте? — дивується сам собі сотник.
Тепер уже стало все ясно і президентові і ще більш його
товаришам. Вони починають щось балакати між собою. Ніхто не звертає на це уваги. Чути тільки: авто, жандарми... Не слухає їх і президент. Мовчить:
 — 	А що ж я маю робити? Лишатися не можу, бо розстріляють. Виїздити не можу. Бо фронт... Теж кулі падають... От, маєш, бабо, книш! До чого досиділися!
 — 	Пане президенте! Як треба буде, ми дамо авто, сторожу. Поїдете спокійно. Нема жури!
 — 	А по дорозі гримне на нас граната! Що я маю робити? Що я маю робити?... Ціле життя тримався завсігди на верху. А от врешті у своєму Львові не знаєш, що робити. Ані сиди, ані втікай. Фу! Як мені душно.
Мимохіттю мусів сісти в крісло.
Тим часом командант вийшов до сусідньої кімнати. За хвилинку вернувся. З ним прийшло кількох штабових старшин. Внесено за ними лікери, коняки, чарки.
 — 	Що ж будемо робити, панове? — питається вже трохи заспокоєний президент. — Будемо загибати? Спускаємося відразу на дно, чи мемо ще якось рятуватися?
 — 	Мусимо покріпити сили, пане президенте! Це найголовніще! — промовив командант, наливаючи чарки лікеру. — Підемо старим випробованим австрійським ладом! Просимо, пане президенте. Дивіться, якої благодати лишили нам Австрійці. Prosit!
Цокнулися чарками. Випили.
 — 	Нічого! — мовить президент. — Гарна в вас благодать. Добре вам тут сидиться, панове!
Нові чарки.
 — 	Ви думаєте, пане президенте, для чого це все було? Так собі? Штука для штуки? Лікер — щоб напитися доброго лікеру? Е, ні! Не дурні голови над цим працювали!... Це для загострення сили мізку, для відваги. В таких ситуаціях, як наша! — пояснює командант, підводячи вгору чарку. — Prosit! — крикнув твердо, бадьоро.
 — 	Варто!
 — 	Правда, пане президенте, що варто? — питається хтось із його оточення.
 — Таки, що варто! Не жалую, що зайшов до вас! Варто!...
 — Коли варто, то пробуймо цієї. Ця ще ліпша. Pros’t... — уже чисто з-австрійська цокається командант.
 — 	Гм... Кажете: для відваги? А я завсігди думав: для розваги, для приємности.
Посміхнувся стримано.
157
 — 	Яка там може бути приємність у війні? — питається командант, посміхаючися. — Посилаєш мужву до штурму на штики — підуть з приємности?... А ну — не дай руму! Підуть?... Ані в думці! А розігрій їх гарячою — яка то в них відразу фантазія! Як то вони завзято кидаються на смерть!... Або й ми... Залізеш у таку ситуацію, як оце наша — не постав лікерів — знайдеш вихід? Ага... Го-го! То не дурні голови придумали! Наш батько Хмель також знав цей лік на скрутну хвилю... Pros’t, панове!...
Коли випорожнили чарки, почали курити.
Президент мовить:
 — 	То правда, що не всякий має вісімнадцять років, щоб вогонь ідеалів кидав його на білі штики!... Було, й ми колись газардували! Не так, не так... Але газардували!
 — 	Ви, пане президенте, й сьогодня не можете нічого собі закинути. Стільки енергії, стільки завзятку до праці, стільки витревалости, що ви проявляєте, вже серед нашого молодшого покоління зо свічкою не знайдеш... Prosit, пане президенте!
 — 	Хо-хо-хо!... — почав сміятися грубим сильним голосом президент, ставляючи твердо чарку на стіл. — Добре кажете: серед молодого покоління! То тепер самі харлаки, дегенерати, неврастеніки! О! Дивіться на мого товариша! Якого страху набрався! Від ранку мене ворохобить: Ходім, ходім до головного командування.
 — 	Бачите, пане президенте, що треба було таки прийти! — показав на чарки товариш.
 — 	Правда! До цього б вони були за нами не послали! А як би втікали, то ще готові б були й забути про нас.
 — 	Вас, пане президенте, ми не були б оставили.
 — 	Я то собі думаю! А ті молоді пани: «Ходім, ходім!» Ой, нема то вже тепер, панове, тої сили, що була в нас, у старих! Від досвітку до пізньої ночи за бюрком, при праці! Як робучий віл! Ціле життя!... І спокій, спокій — головна річ! Життя не заяць — не втіче! Все в ньому прийде в свій час. А ти сиди — й своє роби. Помалу. З розвагою. Ввечері — напєшся пива, щоб видихати важку роботу. На легкий сон! І завтра знову до праці. Все життя!
 — 	Скажіть мені, пане президенте, звідки в вас тої сили стільки набіраєтьс я?
 — 	Ха-ха-ха!... Хо-го... Звідки в мене сила? — питається, піднімаючи обидві руки догори й натужуючи свої мязні. — Стара родова сила! Стара, попівська, книшами вигодована! Хо-хо-хо... То не те, що нинішні харлаки! То від віків росла в нас сила, міць. З роду в рід! З покоління в покоління переходила! Ми — стара попівська генерація! Законсервовані ми! Дужі! Могутні!... Го, го! Нема такої сили, щоб мене зломила! Старого дуба не погнеш... і не зломиш! Хіба що сам скру-шіс... зі старости!...
Справді. Хто знав президента з його дотеперішнього життя, з йот праці, витревалости, з його спокою у найскрутніщих хвилинах
особистого життя, і, як політичного провідника, у найбільш трагічних хвилинах нації, той не міг ніколи видивуватися його спокоєві, холодові й рівновазі, що їх задержував тоді, коли всі голови тратили. Тепер, слухаючи спокійної його мови в таку незвичайну хвилину, міг зрозуміти, де береться в нього та рівновага, той холод, та сила, та певність перемоги. Це живлова сила українського народу промовляла тепер крізь його уста. Ті, що спершу хотіли насміхатися з неприємного його становища, тепер зовсім втратили охоту до насміху. Дивилися на нього з подивом. Заслухалися в його лагідні слова. Відчували, як то їм далеко до того, щоб дорівняти цьому велитневі, не то щоб його перемогти.
 — 	Що ж, панове? Будете відступати?... Га! Ви нам тут старшина! Робіть, як вам каже ваш закон! Тільки не попадайте в розпуку! Ха-ха-ха!... Ляхи думають, що виграли! Го! Не з нами! Від віків вони з нами граються. Від віків ми правуємося з ними. Але тепер заговорили й ми раз кулаками: твердо, по-мужицьки. Крісами, гарматами!... Треба посунутися?... Ну, що ж? Нехай! Коли треба місця до ліпшого розмаху — посуньмося! Але вже їм тут не панувати на нашій землі! Ого! Скінчилося... Але ж тут у вас душно...
Скинув футро й почав крутити папіроску.
 — 	Буде добре, панове! Мусимо виграти війну!... Го, го! Твердий ми нарід! Хо-хо-хо...
Нові чарки зявилися на столі. Але сотник Коломиєць уже не доторкався до них. Чув, що вже досить з нього. Далі небезпечно. Не прощаючися ні з ким, вийшов з кімнати.
Уже мав сходити вниз, коли підходить до нього дижурний:
 — 	Пане сотнику, тут один пан хотів би бачитися з вами. Жде вже довго.
 — 	Який пан? Я не маю тепер часу.
Але поки пішов далі, вже підійшов до нього добрий його знайомий ще від тоді, коли вони стояли під Бережанами. Пізнав відразу повітового організатора, визначного патріота. Хоч як не в пору була ця зустріч, привітався.
 — 	Що доброго, пане добродію?
 — 	Клопіт маю, пане сотнику. Вибачайте, що вас задержую. Я знаю, що в вас кожна хвилина дорога. Га! Ми це знаємо. Я чую, чую. Ви тут головна особа! У вас час дорогий... Але коли я вже приїхав до вас, то мусите мене вислухати.
Коломиєць нетерпеливиться:
 — 	Прошу, що ж такого?
 — 	Пане сотнику, ви знаєте наші родинні відносини. Я мав двох синів. Один поляг на італійському фронті. Остався тільки один у цілій родині.
“ Ну...
 — 	Він тут у Львові — на позиції. Знаєте, як мені впаде — не маю вже чого далі жити. Я до вас, як до нашого доброго знайомого.
159
Рятуйте нас, пане сотнику! Врятуйте мені мого сина. Батько до вас говорить! Батько вас благає. Дайте йому яке назначения, дайте йому яке доручення. Пішліть його до нас, до Бережан. Всяку роботу вам зробить. Організаційну. Військову. Найгіршу службу буде робити, щоб тільки остався при житті. Пане сотнику! Рятуйте батька!
 — 	Пане добродію! Дозволите, що я вас одно спитаюся: Хотіли б ви мати Україну?
 — 	Чи я хотів би мати Україну? Адже ж я все своє життя віддав на працю для України! Адже ж я свого останнього сина послав боронити України! Він же ж Січовий Стрілець від початку війни! Сам пішов — я й не знав про це!
 — 	І він хоче вертатися додому?
 — 	Він?... А нехай мене бог боронить, як би я поважився йому це сказати! Він життя б дав за Україну. Ну, і я кажу: не має він чого вертатися з війська, як не виборе нам України. Але инша річ ідеали, а инша річ батьківська журба про життя сина! І ви, пане сотнику, як будете його висилати зі Львова, то ані словом не згадуйте, що я, був у вас! Він не дарував би мені цього ніколи! Я його задобре знаю!
 — 	Пане добродію, я не маю часу з вами багато говорити. Ваш син доконче потрібний нам тут у Львові. Ми даємо йому найбільш відповідальні й найбільш небезпечні доручення. Він нам тут доконче потрібний! Прощайте!
 — 	Пане сотнику! Пане сотнику! Батько до вас говорить... Батько...
Та сотник уже не чув. Стрілою злетів по сходах більш від схвилювання, ніж від поспіху. Хотів бігом здавити досаду, яка скипіла в його душі.
 — 	Патріот! Організатор! Світоч! Послом буде в українській державі!...
Кидав в-одно вибухи гніву й ненависти з грудей.
Уже добіг до авта. Мав уже вскочити, як почув за собою знайомий голос:
 — 	Сотнику! Сотнику! Ах, який я щасливий, що зустрів тебе!
 — 	Вибачай, товаришу, я дуже кваплюся.
 — 	Я бачу, я бачу! І тим більш мушу з тобою говорити. На хвилину. На хвилинку. На одну хвилиночку ходи побалакати зо мною в чотирі очі.
Був це його шкільний товариш — інженір. Хоч молодий — уже славна людина. Сам спосібний, і ще й визначного роду — син посла. В гімназії сиділи обидва на одній лавці. Приятелювали. І потім задержалася між ними дружба із шкільної лавки. Не міг відмовити його проханню. Відходить з ним скілька кроків від авта.
 — 	Прошу тебе, скажи мені, як на сповіди святій: ви залишаєте Львів?
 — 	Що тобі до голови приходить?
 — 	Скрізь таке балакають по місті. Кажуть, що вже втікли державні
секретарі. Президент ще вчора мав виїхати. От раз наші державні мужі! Корабель потопає, а вони, як щурі перші з нього повтікали.
 — 	Ти подумав над цим, що говориш?
 — 	Як? Щоб державні секретарі втікали зі Львова?
 — 	Товаришу! — крикнув сотник. — Вони давно повинні б були виїхати. І як би нам прийшлося покидати Львів, ми ні одного б з них не залишили. Коли б хто й хотів оставатися, ми вивезли б його під багнетами! Це ж наш уряд, ти розумієш? Лишати його ворогові в зуби?
 — 	Та це ваша справа. Робіть собі, як хочете. Тільки ти скажи мені, що ви робите? Прошу тебе. Коли це ще таємниця, що ви кидаєте Львів — то під присягою задержу. Нікому не скажу. Але мушу, мушу знати сам, що робити з собою. Втікати — чи ще ні?
 — 	Товаришу? Чому ти не в армії? — спитав нагло сотник.
 — 	Я?...
 — 	Ти ж інженір? Ти ж добре знаєш, яка ти цінна для нас сила! Ходи зо мною. Приділять тебе до праці. Відразу знатимеш усе.
 — 	Що ти? На голову впав? — питається молодий інженір. — Що ж то? Инакше ви не уявляєте собі праці для України, як тільки у військовому однострої?
 — 	Але ж нам інженірів треба, товаришу! Нам інженірів треба! А ти в тім віці, що повинен би й під крісом стояти! — хвилюється сотник.
Інженір викривив своє лице. Мовить холодно:
 — 	Ні, знаєш. Ви вже на фронті від початку війни, ви — звикли. Ви почали війну — ви її кінчайте. Мусить же ж хтось і для майбутнього життя заховатися... Ні?...
А потім уже як до зовсім чужої людини:
 — 	То я таки нічого від тебе не дізнаюся? Що ж ти так задумався?... — заскреготав зубами.
 — 	Думаю, котру кулю тобі впакувати в голову.
І не дожидаючися ніякої відповіди, зловився за бравнінг за поясом, в ту ж мить шарпнув руку в бік, як би вжалився. Скочив до авта. Полетів на становища.
На цитаделі минають хвилини у страшному дожиданні.
Що-раз хтось із знайомих вбігає до канцелярії команданта. Питається Летивітра, чи є які вісти. Немає. І знову дожидання.
 — 	Що там могло статися? Що там таке приготовляється? Знаєте, така в місті тиша, як перед великою бурею. Ви нічого не чуєте в телефоні?
 — 	Не сижу на це, щоб підслухувати! — мовить спокійно Летиві-тер. — Будемо, товаришу, дожидатися.
 — 	Коли ж бо нема терпцю спокійно ждати.
 — 	Товаришу! Бачите мою руку? — питається Летивітер. — А я сижу при телефоні й не рухаюся.
161
 — 	Ви цим докоряєте мені, що я не на своєму становищі?
 — 	Я вам не командант. Сами знаєте, що робити.
Хорунжий хотів оправдуватися. Але роздумав. Вийшов непомітно з кімнати. Летивітер сидить задивлений у телефонічний апарат. Хвилини для нього — віками. Він сам вслухається в ту зрадливу тишу вечора й починає тремтіти. Не може всидіти. Встає. Ходить нервово здовж кімнати. Тепер уже жалко йому, що позбувся останнього товариша. Починає дошкулювати йому самота.
Аж ось: тррр... тррр... тррр... тррр...
 — 	Гальо! Тут цитаделя! Хто при телефоні?
Мовчанка.
 — 	Гальо! Тут Летивітер!
Знову мовчанка. Довга. Летивітер слухає, слухає...
 — 	Що? Гальо? Що?... Вистріляти всю муніцію? Гальо... Куди?... Ага!... Ага! Розумію! Починати з усіх крісів пальбу на ворога! На сліпо з усіх гармат?... І з міномету?... Розумію... Що сталося?... Не добре?... Що є?... Ага... А коли будете?... Зараз?... За дві хвилини почнемо вогонь...
Кидає слухавку. Алярмує старшин.
 — 	Наказ од команданта цитаделі: починати зараз вогонь з усіх крісів, скорострілів, з усіх гармат, з міномета.
Дивуются. Нетерпеливляться. Хотіли б чогось ближче дізнатися.
 — 	Нічого більше не знаю. Є наказ: стріляти на ворожі позиції, на сліпо, хоч би до останнього патрона.
 — 	Того! То не зараз вистріляємо!
 — 	Однаково, товаришу! Такий наказ! Прошу до двох хвилин починати. Я скінчив. Командант зараз буде.
Хотіли ще щось розпитувати. А він так рішучо відповів, що всі почали відходити до своїх відділів. Постягали варти, уставили роз-стрільну. Почали стріляти. Зараз по перших стрілах почулася така сама шалена, дика, непамятна стрілянина і тут і там, в усьому місті. На всіх відтинках фронту. Уже й гармати ревуть із Високого Замку! Куди той ранішній гураганний польський вогонь.
Летивітер вернувся вже до апарату. Сидить, сидить, увесь тремтить не всилі переслухати того, — що діється довкола в усьому місті. Пекельний вогонь. А найгірше, що нічого не знає. Догадується чогось найгіршого. На всі свої запити не дістав від команданта ніякої відповіди. Казав, що зараз буде. Треба ждати.
Ох, та непевність! Скільки вона надошкулювалася йому за час війни. Чи то раз так бувало, як сьогодня? Стояли ввесь день у вогні, витримували атаки, сами йшли у протинаступ. Здобували ворожі окопи, ворожі становища. Здавалося — підуть вперед... Приходить вечір — наказ: відступати! Як? Що? Чому?... Адже ж вони перемогли ворога! Пішли вперед! Могли б іти вже далі вперед без стриму... Але на сусідньому відтинкові фронту все розбите. Вони оточені.
162
Як не відступлять упору, у ту ж мить, до ранку будуть у руках ворога.
Чи ж би?... Чи ж би й тепер?...
Почув, як починає дошкулювати йому біль руки. Він мав перевязати собі її на ніч, мав вимити рану. Досі цього не зробив. Тепер рука починає сама за себе говорити. І то, як-раз, тепер, коли не знати, що буде!
 — 	Ох! — починає стогнати.
Пішов би. Перевинув би собі рану. Годі. Не лишить свого становища! Чого його командант оставив при телефоні? Чого? Чого?...
Відчуває жаль, що його увязнили, — хвору людину...
А до його ушей залітає тріскотня скорострілів, крісів. Вибухи гармат, міномета...
Та-та-та-та-та... — лунає в темноті ночи.
Бух... бах... бах-бах... бух...
Бум! — репетує міномет, аж в ухах гуде.
Бовх, бовх, бовх!... — бють одна за другою гармати.
Ось чому! Ось чому! — відповідає сам собі. — Щоб ти, чоловіче, не суятився непотрібно між рядами! Де ж така сила, що задержала б тебе в кімнаті, коли там така стрілянина! Хіба тільки наказ! Хіба наказ, що увязнить тебе, як цей, у кімнаті, при телефоні.
Хитра штука!...
Але що це? Що це? Не може ж це бути відступ!... А може підемо на всьому фронті до протинаступу? Може мові сили прийшли? Казали ж — десятки тисяч.
Ні. Заслабі сили до протинаступу. Ніч. Камяниці. Оставлятимуть за собою ворога.
Ну, вони, вони! Але ж инші становища. Може не дослухав у телефоні?... Що це таке?... Може справді приготовляється в одному місці прорив ляцького фронту? А вони тільки баламутять ворога?
Справді. Щось на таке виглядає. Небувала, нечувана стрілянина... Божевільна...
Та-та-та-та-та...
Бух... бах-бах... бух...
Т а-та-та-та-та...
Бум!...
Летивітер заслухається, заслухається у гру цієї воєнної музики.
Раптом чує якийсь рух біля себе, якісь голоси.
 — 	Що таке, товаришу команданте? — питаються з усіх сторін. — Що такого?...
Не завважав навіть того, що відчинилися двері, що увійшов командант цитаделі, а з ним старшини, підстаршини.
 — 	Що таке сталося? — питається й Летивітер.
 — 	Біда. Відступаємо.
 — 	Звідки відступаємо? Що таке? Що таке? Ми ж тримаємося як найкраще! — падають голоси розпуки з усіх сторін.
163
 — 	Відходимо зі Львова! — промовив розбільним голосом командант. — Постанова ради старшин. Скликав головний командант нараду. Робіть, каже, що думаєте.
 — 	А ви?
 — 	Я, розуміється, був проти того. Але не було нікого з личаківського фронту. Там щось страшне діється. Поїхав сотник Коломиєць. Ще не вернувся. Але й він не зміг би змінити постанови. Нема за що вхопитися. Мусимо відступати...
 — 	Не може бути! Це ж безголовя! Не може бути!
 — 	Не сміємо відступати!
 — 	Команданте! Ми не лишаємо Львова!
Говорили, кричали один наперед другого. Плакали, без сліз, розбитими грудьми, розбитими надіями. Кидалися. Скакали один одному до очей. Заявляли рішучо, що не відступатимуть. Почали тут і там блискати дула револьверів. Ще більший розгардіяш вносили в розмову.
Командант був безсилий. Він сам мав сльози на очах. Три тижні стояв на становищі. Три тижні з таким завзятком боронив цитаделі. Безліч наступів ворога відбив. Стояв, як орел, на верхівї столичного міста. І об твердиню грудей його стрільців відбивалися всі наступи ворожі. Стоїть твердо й сьогодня. Переможцем вийшов. 1 він і його гурт. Перемогли у завзятому бої. Стояли б так далі. Відбивали б усі наступи, всі атаки! Немає такої сили, що змогла б чоловим наступом здобути цю живу твердиню. Що перемогла б залогу цитаделі.
З розбільними, пошматованими грудьми він, як на раді те казав, так і тут ще раз повторяв. Даремно. Запізно.
Але мусить вилити ввесь біль із своїх грудей! Мусить розпуку свою словами з серця викинути! Бо трісло б йому з жалю! Бо в шматки порвалося б, розсаджене непомірним болем.
Вони мусять, мусять залишити свою твердиню! Своє становище трьохтижневих змагань! Терен безупинної перемоги, вічної слави своєї! Мусять залишити! Мусять одійти, бо ворог од сходу дістався їм на плечі. Оточив їх. Забрав Стрийський парк, забрав уланські казарми! Забрав Личаківський цвинтар, Личаківський двірець. Іде далі, далі. До міста суне. Йде на Високий Замок. До ранку, або завтра до полудня оточить їх зовсім. Мусять відступати, щоб рятувати, що дасться ще врятувати.
 — 	А що ж артилерія під личаківським ліском? — питається Летивітер. Найбільшу свою журбу виповідає.
 — 	В руках ворога! — мовить з одчаєм командант. — Від ранку!
 — 	І нічого, нічого неможна порадити? — падають оклики розпуки.
 — 	Нічого, товариші! — заявляє розбитий командант. — Всього пробували. Послали в бій новобранців з казарм при Курковій вулиці! На те, щоб розтратити останні сили! Післали залогу ратуша до проти-наступу... Здержала. Здержує. А що буде вранці?... По правді, все розбите. Ворог захований у камяницях, наші наступають чистим полем. Майже всі наші протинаступові відділи розбиті. Куди не рушаться, все
на них стріляє. Кожна камяниця. Кожне вікно. Увесь Львів пішов до останнього наступу на нас. Дістали велику допомогу. І тепер увесь Львів змобілізував усі свої сили проти нас! Немає вже фронту. Перед фронтом, на фронті, за фронтом, всюди, куди не рушишся, скрізь усе бє, все стріляє, все несе нам смерть. Увесь Львів, що причаївся був, тепер ожив і йде на нас, іде проти нас.
 — 	Ох! Ой-йой! Волосся на собі рвати! Волосся собі на голові рвати! — кричить старшина, шарпаючи збурене своє волосся. — Так нам і треба! Так нам треба! Коли не вміємо дивитися на кров, не ведім війни! Коли не вміємо зважитися на чин, нехай пропадає наша справа! Ооо!... Куля в голову!
Шарпнув бравнінг, підвів його до голови. Товариш ударив його по руці. Впав стріл. Пролетів поміж голови.
 — 	До чого це? Чого ви вносите ще більше розладдя, як уже є! Божевільний! Чого ти стріляєш! Кому потрібна твоя смерть? Кому вона поможе?... Божевільний!
 — 	Нехай не дивлюся на те все! Нехай не бачу того пекла, нехай не бачу страждання, що тут прийде.
 — 	Панове товариші! Що це все нам поможе? — просить командант.
 — 	Я не можу! Я не можу! — кричить у найвищому подратуванні старшина, що хотів стрілитися. — Чому було не взяти закладників? Чому було не вивезти? Чому було не загрозити, що за кожну українську голову у Львові впаде дві ляцькі? Чому? Чому? Чому цього не зробили?...
 — 	Що ж ви сього дня порадите? Що ж ви порадите тепер?
 — 	Товариші! Позір! Мусимо виконати накази. Вистріляти всі набої, що зможемо до півночи вистріляти. По півночі підпалимо все й починаємо відходити.
 — 	Не будемо відступати!
 — 	Товаришу! Тепер уже мовчіть! Я тут тепер командант! Хто не виконає наказу...
Простяг перед себе бравнінг. Його очі горіли. З його грудей вилітав такий дужий голос, що ніхто не важився противитися.
 — 	Тепер як найбільший лад задержати. Старшини й підстаршини відповідають особисто за свої відділи. До півночи один наказ — стріляти. Готово! Дальші накази дістане кожний відділ окремо.
Старшини й підстаршини почали виходити помалу, кожний до свого відділу.
Командант задержав одного й обмірковував з ним, що треба б доконче забрати. Два грузовики ждали наказів.
Морозну темну ніч розсвітлювали крісові й гарматні вогні. Вплітали в загальну метушню свої стогони, зойки.
Палили насліпо перед себе в простір, серед якого сподівалися ворога, в мури камяниць, у вікна. Байдуже куди, щоб тільки найбільшу метушню викликувати. Палили без ціли — бо єдина їх ціль:
вистріляти, яко змога, більш патронів. Знали, що тут і там обірветься ворогові. Та ще й хотіли нагнати йому страху. Тримати його віддалік. Щоб не сполошив відвороту. Щоб не спинив праці коло рятування майна. Щоб не спинив приготування діла знищення. Щоб не вскочив на плечі відділам, які відходять.
Коли перемогли перше вражіння, коли примирилися з думкою про доконечність відвороту, виконував тепер уже всякий, здавалося б, зовсім спокійно свою роботу. Навіть голос не тремтів, коли давали накази.
Але це був спокій, який мусить хтось із рідних задержати, коли виносять небіщика з хати. Був це похоронній спокій, який тим сильніще рве душу, чим більш силкується людина до виявлювання рівноваги. Був це дуже сумний похоронній обряд. Заховувано в могилу темного невідомого простору рожеві мрії, великі надії, засипувано оловом світляні дні волі. Приготовлювано визволеній, відродженій столиці Західньої України розбільні похорони.
І не було між ними, між тими, що суятилися в цю ніч між мурами, на площах, здовж вулиць Львова — ні одного стрільця, ні одного козака, який не мав би почування, що й він є одним із гробарів рідної столиці, що й він вкидає в могилу волю Львова, що й він засипує її, ховає...
Чого він? — стогнала в кожного душа. — Він же ж робив усе, що в його силі, життя своє давав, щоб закріпити за рідним містом волю. Груди свої наставляв, кров проливав, щоб оживити духа рідної землі. Чого ж, за яку кару, він має тепер гробарем волі бути? Чого він мусів дожити такої хвилі?...
І зараз родилася в душі друга думка, що твердою постановою ставала: Не буде воріг довго радіти з перемоги! Прийде, дуже скоро прийде край його радощам! Це не смерть. Це важкий сон. Це лєтарг. З якого мусить проснутися рідний дорогий город! Це страшний сон! Це не похорони!... Вони не в могилу, вони до сну глибокого вкладають хворе, зранене місто. Щоб підчас його сну сами сил набралися! Щоб, сами жваві, скріплені взялися тим завзятіще за його лікування! Щоб довели його волю до соняшних вершин...
Страшні, жахливі почування душу рвуть, думки гнетуть.
А уста дають спокійні накази, а руки виконують ще більш спокійну, зрівноважену працю.
Ці стоять на становищах — в-одно стріляють. І тільки як відзивається ворожа гармата, як шукають їх ворожі кріси, переходять, пересуваються з місця на місце.
Инші блукаються по кімнатах будинків, по складах, магазинах, одно виносять, одно кидають, сами не знають, що залишати, що брати. Все для них цінне, все має вагу, значіння, все їм дороге, в душу за цих три тижні вросло. Не уявляють собі, як їм без того бути. І знають, що мусять усе добро оставляти, що не сміють залишити його ворогові, знають, що мусять знищити все, що остається, віддати на паству вогневі. І ще хотіли б рятувати, що можна. Всього добра така тут
сила-сила! Годі зважитися, що важніще, що цінніще, що можна б вивезти без шкоди для иншого, що треба б доконче рятувати.
А тут уже приходить повідомлення: годі більше! Два грузовики наладовано — більше нічого на них не приміститься.
Кінець роботі! Кінець думкам! Кінець ваганням! Що тут є — все остається.
Западає біль одчаю. Приходить остання хвилина розставання.
Наближається північ.
Перші відділи вже покидають місто, ті, що не стоять перед ворогом.
Починається відворот.
Чути гамір, гомін. Між гук гармат, мінометів, між тріскотню крісів, торохтіння скорострілів вплітається новий гомін: гуркіт возів, грузовиків...
Так гуде, клекотить далекими гомонами. Зливається в один згук із стріляниною.
Але ухо стрільців виразно пізнає клекотіння обозів, що гудуть у віддалі на брукові вулиць міста.
Починає перепадувати сніжок. Рідонький грубий пластовець. Як сльози...
То плаче небо над долею галицької столиці. То зорям сльози з очей спливають — козакам на прощання. З журби, що намарне пішли всі їх зусилля, з болю, що даремно витратили стрільці-завзятці стільки геройських змагань.
Білі, хрустальні сльози зорі ронять...
Тепер ідуть довгі хвилини безсилого дожидання. Залога цитаделі має одійти остання. Уже не знати, що з часом робити.
Ходять, слухають. Сновидають. Блукаються. В одчаї голови руками здавлюють. Мусять ще покінчити останню роботу. Немає в них сили починати.
Ще ні! Ще ні! Ще хвилинку підождуть...
Врешті приходить їх час.
Розносять по кімнатах бензину. Зносять довкола неї все, що легко запалюється. Проводять сполуку з магазином вибухових матеріялів, з харчами.
Запалюють.
Вогні бухають могутньою силою. Перескакують з кімнати до кімнати. Вся велика будівля стає в полумї. Розжеврілі вікна кидають снопи червоного, крівавого світла довкола.
Остання хвилина.
Прощання.
Військовим ладом відходять відділи. У всякого сльози на очах. Тверді, козацькі сльози. Сльози, що помсту накликають. Заціплені зуби, щоб вибухи прокльонів з грудей не зривалися. Бліді лиця. Схвильовані душі.
Відходять.
167
Шлях їм розяснюють живі вогні, що їх сами власними руками розпалили. Прощають їх оглушливі вибухи розсаджуваних пожаром набоїв.
Ідуть рівною ходою. Тільки хитаються... Чи як лан жита од вітру? Чи од непомірного болю душі?...
Плаче за ними чорна ніч. Місяць, що вирине із темряви, жахнеться, й знову хмарою заслонює собі лице...
Йдуть вулицями, застеленими свіжим снігом.
У німій тиші сумують за ними покинуті мури цитаделі. Вмовкають праворуч них крісові постріли. Тільки гармати з Високого Замку ревуть, ревуть, бережуть їх від наскоку ворога...
Врешті й вони вмовкають...
Тут і там вибухають пожежі. Палають яркими вогнями магазини, казарми. Загорівся сойм. Дими бухають під хмари, вітер розносить їх по всьому місті.
І тільки гомін возів, шум та свист авт, гудіння грузовиків не вмовкає...
Чують, як в-одно далі переходять ці гомони, як в-одно слабше гудуть...
Коло Народнього Дому пусто. Вже вивезено все. Немає ні живої душі. Значиться, витримали до останка.
Зза рога Галицької вулиці заступає їм дорогу військовий відділ. Здивувалися.
 — 	Гаразд! Гаразд, товариші! — падають до них оклики від того відділу. — Чого нас лишаєте?
 — 	Ви хто?
 — 	Жидівська міліція.
 — 	Ходіть з нами!
 — 	Не можемо. Стоїмо на сторожі наших рідних. Захищатимемо їх перед шумовинням вулиці.
 — 	Гаразд, товариші! Дай вам, боже, щасливо діждати нас!
 — 	Дай, боже, дай, боже! Як найскорше! Гаразд, товариші! До побачення!
 — 	Гаразд! Гаразд!...
Проходять одні повз других. Ці в напрямку Підзамча, ті здовж Галицькою вулицею до ринку. Ще падають якісь оклики, якісь запити, відповіди. По хвилині мішається одно з одним, вмовкає...
Йдуть далі.
З камяниці вилітає якась постать.
 — 	Чого ви нас лишаєте? Чого ви втікаєте? На кого ви нас оставляєте? Чому не сказали всім, що будете відступати?
 — 	Ходіть з нами! Кріс у руки! В дорогу!
 — 	Що ви? Що ви? А жінка? А дитина? На кого я їх лишу?
 — 	Бери авто! Забірай усіх із собою!
168
 — 	Або лізь під перину!
 — 	Ви — люди? Ви — люди? То й звірі не сміялися б з моєї біди! Чому було нам не сказати? Чому було нас не приготовити? До чого така таємниця?
 — 	Бери кріс у руки! Гайда з нами! Все, що живе — під кріс! Як Ляхи роблять!... Бабії! Спідниці тримається, замісць вбрати штани, йти до бою! Бабіїіі!...
Постать щезає в брамі камяниці. В відділі родиться пустий сміх. Кричать:
 — 	Атюуу!... Га-га!... Тікай!... Лови! Ловиии!... Фііі-фіть!
Чується посвист. Падають зневажливі слова. Жарти. Нові вибухи
сміху. Свисти. Пересипаються веселою розмовою. Як у найкращий час. Потім кидають образи. Обурюються...
 — 	А я вам кажу, як би не такі, як цей, ми не відходили б звідси сьогодня!
 — 	Ая! Скільки їх тут у Львові! Ходить, швиндяється, місця не може собі знайти, від розуму відходить зі страху!
 — 	Чому не зголошується до війська?
 — 	У Ляхів, хто живе — стріляє!
 — 	Наші мудрагелі! Дивляться, як би краще вивтікати!
 — 	Автами заїзди по них! З перинами їх вивози! Мордувало б вас!
 — 	Як треба людей на фронт, то їх нема! А тепер будуть гнити в ляцьких тюрмах!...
 — 	Добре їм так! Свинопаси! Бабії!
 — 	Він каже до нас: втікаєте?... А ти, месій сину, не втікав цілих три тижні від нас? Від кріса? Гааа?...
 — А хто знає, що було б, як би він і такі, як він, ще вчора стали до бою на Личакові! Була б нас, може, Ляшня обійшла?... Ніколи!...
Тепер уже судили всіх і все. Не завагалися кидати найбільших образ, зневаг під адресою молодих громадян, що відхилялися від свого найсвятіщого обовязку — служби з крісом у руках, коли горіла рідна хата. Такий жаль душу їм шматував, така їх брала досада, що раді були, коли знаходили виновника своїх невдач. Не роздивлялися — слушно, чи ні? Бачили, що по ворожому боці все, що живе, бється, стріляє. А по їх боці — жменька. Гурток. Від першого до останнього дня той самий гурток — з малою ріжницею. А ті, хто міг би разом ставати з ними до бою, тільки страх розносили. Трівогу сіяли! Коли б хоч тепер не показувалися на очі! Коли б хоч тепер ще більшого жалю не додавали!
Чим далі йшли, тим більше таких постатей зустрічали. Вистраше-них, зрозпучених. То бігли наперед них, то заверталися. Щось їх розпитувалися. Одним відповідали, других так минали — мовчки. Були молоді й старі. Були такі, що жалко дивитися на них. Тепер уже замовкав їх насміх. Не докоряли. Помалу починали розуміти страшне становище цих людей.
169
То попадалися на вулицю тільки такі, що мали ближчі звязки з кимось із військових. Повідомлені принагідно, дізнавалися в останній хвилині про катастрофу. Инші зовсім припадково доходили до того. Чули страшну стрілянину. Виганяв їх із хати на вулицю гуркіт возів, рух автомобілів. Бачили, як лопотіли по брукові вулиць наладова-ні грузовики. Виходили на місто. Розкривалася перед ними вся гірка правда. Не знали, що робити з собою. Йшли, йшли перед себе. Попадалися в вир возів, авт, відділів стрільців, козаків. Ішли далі, далі... Поки не приводили їх до памяти вогні пожарів. Тоді усвідомлювали собі, що наближається край усьому. Зараз одійдуть останні відділи. За ними наступатиме польська сила. Захопить їх на вулиці. Не зможуть рятуватися. Заверталися. Йшли якийсь час додому. Потім знову спинялися. Здержував їх страх. Хотіли втікати з військом. Питалися, чи на довго відходять? Ніяка відповідь їх не задовольняла. Попадали в одчай. Знали, що єдиний для них рятунок — з міста! З військом! Ішли перед себе далі. Далі від страхіть міста! А потім згадували своїх рідних. Полишених, незабезпечених, неприготованих. Не попрощалися з ними. Не повідомили їх, не сказали, куди йдуть, що з ними діється. Жаль їм душу рвав. Хто більш спокійний був, хто холодніще міркував, ішли перед себе, за місто. У кого слабше, вразливіще серце — верталися до хати. З такою думкою, щоб бодай повідомити родину, що живі, що з військом відходять. А зустрічали військовий відділ, за яким уже нікого не бачили, попадали в страх: а ну ж це вже останні? Спинялися. Знов заверталися...
Коли такі стрічалися далі залозі цитаделі, вже ніхто не сміявся з них, ніхто їх не збиткував.
Вже переходили Жовківською вулицею. Тепер зустрічали чим раз більше військових відділів то сильніщих, то слабших, що звідусюди спливали бічними вуличками до Жовківської вулиці. Звичайно спинялися, пропускали одних за другими. Вони ж мали відходити останні з міста.
Аж ось заступає їм дорогу з лівого боку чималий відділ.
 — 	Хто йде?
 — 	Залога казарми Фердинанда. А ви?
 — 	Залога цитаделі! Гаразд, товариші!
 — 	Гаразд! Гаразд!
 — 	Ото раз доля! Га?...
 — 	Діждалися!...
 — 	Ви вже останні?
 — 	З того боку останні. А ви?
 — 	Йдуть ще в-одно з боків — запізнень Гаразд! Ми остаємо.
Спинилися. Тим більше, що від доброї хвилини чують, як гуде
щось позад них. Гаркотить. То як би гриміло, то знов як би хто камінням перекидався по брукові вулиць. А між гуркіт великих, дужих коліс вплітається брязкіт заліззя, дзенькіт стали...
170
Що це?...
Зближається. Ще хвилинка-дві, доскочить до них...
Гармати! З Високого Замку — гармати. Стояли до останка. Вони ж чули, як ще били, чули, як замовкли... І аж тепер докотилися з верхіввя міста до Жовківської вулиці. Старшина спинився коло команданта залоги цитаделі. Розвідував, хто вони. Розпитував, які відділи проходили. Висловив своє задоволення, що поперед них залога казарми Фердинанда. Тепер він безпечно проскочить з гарматами попри Підзамче. Все, як найкраще. В найбільшому ладі.
 — 	Чи всі?
 — 	Що?
 — 	Гармати всі?
 — 	Всі. Наші останні. Инші спустилися в низ із Високого Замку, з Піскової Гори. В низ на Знесіння.
 — 	Щасливо?
 — 	Одна загатила дорогу. Пропала! Бувайте здорові!
 — 	Щасливо! Щасливо!...
Тепер уже залога цитаделі посувається вперед, зараз за гарматами. До Підзамча. Там жде їх ще останній бій. Там вони мусять спинитися до ранку.
Аж ось сопе, гуде позад них припізпене авто. Свище, пищить, що не міра.
 — 	Стій! Стій! Хто їде?
 — 	Державний секретар!
 — 	Аж тепер? — дивується, кланяючись, командант цитаделі.
 — 	Добре ще, що й тепер! Забули!... — крикнув один із Січових Стрільців, що вивозили останнього державного секретара.
фу-фу-фу-фу... — звіялася машина й покотилася по дорозі. І далі свище, сопе, пищить..
Уже доходили до залізничого шляху. Йшли боєвою лінією. З крісами — готовими до стрілу. Ще раз загуділо поза ними. Здоганяв їх грузовик, наладований високо-високо.
 — 	А що?
 — 	Однострої веземо. Скільки їх там осталося! Скільки осталося!...
 — 	Оставили ворогові? Не знищили?
 — 	Спалили! Дивіться, як там горить! Та що з того! Стотисячну армію можна було одягти! Не на одну зіму, на кілька років. Скільки їх там осталося в огні, скільки їх там згоріло!... Аж серце рветься...
 — 	Чи тільки те? А в инших місцях? А сам Львів!... Ой, будемо ми довго памятати наше перемирря!...
 — 	Бодай ми були не дожили до нього.
 — 	Гайда! Бо пізно!
Тепер уже стояли в огні.
Спершу у крісовому. Потім уже пішло на штики.
Прошибають повітря ляцькі крики:
171
 — 	Гууурра! Гууурра!...
А їм відповідають козацькі:
 — 	Урррааа! Бий Ляхів! Урррааа! Бий! Ріж Ляшню!...
Без памяти. Дико. Суворо.
За криками брязкіт зброї. Удари штиків. Хряскіт сталі. Вибухи криків. Стогони. Удари грудей. Сплети рук. Гарчання людей — неначе звірів.
Відбили перший удар... Починається кісьба скоростріла. Заходить з боку, гаркотить, косить, косить... А трупи стеляться, стеляться...
Йде боротьба не на життя — на смерть. Останній бій.
Відбили ворога. Поки знову не вдарить...
До команданта зголошуються розсипані останки розбитих відділів.
 — 	Товаришу, беріть мій відділ. Сотню мав уранці. Осталося тридцять пять людей. Радехівська сотня. З гавриїлівськнх піль ідемо! Одні лягли головами, одні замерзають на полях — ранені. Беріть, товаришу! Я ранений. Нікуди не годжуся.
Стояли в огні до пятої вранці. Коли вже ніхто не йшов, не проходив, вважали своє завдання за скінчене. Але тепер і вони вже не мали виходу.
Куди не звернуться, всюди ворог. Оточені. Відрізані. Заперті. Один шлях — у бій! Один спосіб — наперелім!
Там на горбах мерехтять уже вогні багаття. Там спинилися вже їх рідні. А перед ними ще ворог.
Одна хвилина. Атакою. Завзятою. Одчайдушною. Штиками.
Промостили собі дорогу.
Не памятаючи того, що робить, ішов Летивітер у наступ. Вимахував одною рукою. Бив нею? Колов? Чи взагалі зустрічався з ворогом?... Не знає. Не памятає. Мрякою очі йому заступило. Затемнило память. З болю. З шаленого болю у рамені. Памятав тільки одно. Щоб не оставатися позад своїх. І йшов, ішов вперед.
Розплющив очі на возі, як вїздив на верхіввя горбів, що околюють Львів.
Розплющив очі й побачив, як їм назустріч зпоза обрію виринає червоне сонце.
Звернув свій погляд на Львів — місто в вогнях. Затоплене в димах, у смутках. Помалу починає його забагрювати крівавою загравою — сонце.
Такий жаль підплив йому до серця, що голова скотилася додолу. Била, била, товкла до драбини возу. А груди стогнали в безсиллі...
Лежав без памяти...
* * *
В повітовому комісаріяті що-дня велика глота. Юрба селян: чоловіків і жінок залягає коридорі. Хто не може дотиснутися, вистоює на площі перед будинком. До канцелярії повітового комісара дібратися годі. На всякий спосіб дуже важко.
Пішли ріжні розмови по селах між людьми. Найбільш про ті воєнні причинки. Заворушилася жінота. Приходять до староства, бо зачували, що виплачують військові причинки родинам тих, що то їх батьків, синів покликали на українську війну.
Виплачувала Австрія, чому ж би не мала платити Україна? Забрали пани робочу силу з хати, нехай платять за неї! І байдуже тим жінкам, мамам, бабкам, що їх чоловіки, сини, внуки тільки-що пішли. Ще й не змогли доїхати до фронту. Вони вже йдуть до староства, вистоюють тут цілі дні. Дожидаються виплати причинків.
Тут зустрічаються з тими, що їм належаться гроші за жовнірів іще з великої світової війни. Ті теж дізналися, — так бодай всяке балакає тепер по селах, — що в старостві лишилися гроші ще з австрійських часів. Як-раз ті невиплачені причинки... Людям належиться більш, ніж за пів року, а пани не виплачують. Накипає в людей в-одно більша досада.
Ідуть розмови між одними й другими.
От, як би то за Австрії були добре пильнували старосту, не було б пропадало стільки людської праці між панами!
Та як було доходити свого права, коли розганяло військо. Зберуться жінки під староством, ого! Дивися, вже йдуть Мадяре з наїженими штиками. Починають розганяти... Втікай, втікай, куди лекше, бо не втічеш од біди...
Але тепер уже скінчилося! Нема вже на людей Мадярів. Ого! Не буде тепер ніхто розганяти...
Тепер уже добре треба пильнувати своєї кривди. Бо не забереш грошей, хто знає, що ще може бути. Не страхають же ж людей усякі панки? «Беріть, бабки, гроші, бо як прийдуть наші, оближетеся!»
Ніби то хто: «наші»? Ляхи? Ой, не прийдуть вони, ні!
А все ж таки безпечніще за гроші, коли вони в скрині! Менше жури...
Наддністрянські громади приходять до староства за допомогою. У них усе знищено. Люди не мають де мешкати, не мають що їсти. Прохають — одні про збіжжя на харчі, одні про поміч при засівах. Ці йдуть за дровами на паливо, ті за матері ялом на відбудову хат. За цвяхами, заліззям — з експозитури.
Там знову, в самім кутку повіту, ще гірша біда. Кинувся тиф. Косить людей без уговку. Нема ні ліків, ні доктора не допросишся. Навіть нема дощок на деревища. Як тут ховати людей! Мруть, як мухи. Вимірають цілими родинами. Ніхто до них не заглядає...
173
Усі нещастя, всі злидні світової війни, що пішли від безупинного пересування то свого то ворожого війська через землю цього повіту, від довших постоїв військ на становищах, від битв і сполученого з ними винищування, майже зметення з землі наддністрянської частини повіту, від викидування людей із сел, розміщування їх по бараках, від їх повороту до спалених, зрівняних із землею сел, до переритих окопами піль — все те жахливе страхіття великої війни починає визіплювати тепер свої схвильовані, грізні, зрозпучені очі. Розгарячковані, голодні... Не могли ці збідовані люди знайти вже виновника свого лиха — австрійського старости. Але остався той самий будинок, звідки йшли страшні накази. А в ньому засів новий староста, пан посол Лисовський.
До нього то йдуть хмарою люди з усього повіту. Хотіли б упімнутися за свою втрату. Хотіли б виповісти йому всі свої болі, всю свою кривду, як виповідали йому чимало давніми роками. Він завсігди казав: «Не моя сила! Люди добрі, не моя сила! Терпіть, терпіть! Прийде колись слушний час!»
І той слушний час уже прийшов. Тепер він — староста. Все в його руках. І сходяться до нього з усіх сторін. Хотіли б пожалітися на свою нещасну долю. Хотіли б прохати його про рятунок.
Це ті найбільш прибиті горем. Ті, що він про них ніколи не забував. Він їм завсігди обіцяв, що прийде час, коли він буде гоїти їх рани. Тепер вони приходять до нього із своїми болями. Приходять і ждуть, ждуть... Але така їх сходиться сила, що ні він не може з усіми переговорити, ні їм не щастить до нього дотиснутися. Ждуть увесь день до вечора. Відходять сумні, щоб знову завтра напливати під будинок староства. Щоб знову ждати, ждати, терпець тратити і — зневірятися.
Але враз із ними приходять сюди й такі, що почувають, у душі кривду то за невиплачені військові причинки, то за незаплачені реквізиційні квіти. Ще инші подавалися в гурті з сусідами по допомогу. Одні з них дістали, одні ні. І в останніх накипає в душі почуття кривди. А ще, як пішла по повіті чутка, що в одному селі — де, як казали, були найбагатіщі люди з усього повіту, що нічого за війну не втратили, — комісар виплатив належні ще за Австрію причинки, така буря звіялася в повіті, що годі було її влагодити. Було раз так, що Лисовський мусів, як від облоги втікати задніми дверми з будинку староства.
Він почував всією своєю душею, що не всилі дати собі ради. Годі йому прийти з допомогою всьому повітові; кожній людині в повіті. На це ні грошей, ні сили нема. А зробить комусь яку дрібничку, як те, що виплатить для одного села причинки, або кине там якому знайомому марницю на рахунок відшкодування (він же ж був у їх селі, знає, яка в того господаря втрата!) — ого! Як не злетяться до нього з усього повіту! А кожний покликається на той його добрий вчинок.
«Люди, годі ж усім! — проситься. — Нема грошей, нема грошей! — 
починає кричати в почутті свого безсилля! — Платіть податки, то будуть гроші на допомогу, на причинки! На все будуть гроші!»
Ще більш розярював людей своїми словами.
Та й коли б то тільки це! Ба, починають приходити до нього представники дворів. Ті вже не жадають від нього грошей. Ні! Вони вже досить набралися — ще за Австрії. Двори в першу чергу дістали всякі відшкодування, допомоги. Але тепер вони йому більш лізуть в очі, ніж хто.
Від мужиків оборониться. Зачинить входові двері. Або коли напхається без ліку до сіней, поставить коло своїх дверей варту й люди вже не налазять. Стоять на коридорах, сідають на землі і ждуть. Ждуть, поки їх не покличуть, поки їх не впустять. Ніхто їх не кличе. Навіть не впускають. Виходить комісар. Встають, кланяються. Засипають його з усіх боків питаннями. Він здоровить їх рукою, каже, що квапиться. Мусить іти. Зараз вернеться. І так втікає. Вони стоять, сидять, ждуть вечора. Потім, коли вже смеркається, втікають хутчій із міста, щоб ще не дуже в ніч заганятися, щоб іще загоді добитися до свого села.
Якось Лисовський дає собі раду з мужиками. По-добру.
Але ці — пани, всякі ржондці, економи, заступники, представники дворів, о, ці не такі! Вони лізуть просто до його канцелярії. Зюрбляться в почекальні. Щастя, що він має другий вихід. Але не завсігди пощастить йому втікти. А вже як з них один за другим починає вдиратися насилу до його канцелярії — нещастя!
Замучують його. Кажуть, що військо забірає збіжжя. То знову, що люди рубають ліси. Приходить відразу кількох. Кожний говорить своє. Всякого що иншого болить. Він слухає й не може зрозуміти. Не то, щоб дати відповідь. Щоб полагодити справу. І почуває одно: що на все він мусить знайти раду. Нікого вони не знають, ні до кого не звертаються, тільки до нього.
Коли вже розбереться у всіх їх жалях, коли вже зрозуміє, чого хто хоче від нього, попадає в одчай. Яку ж він може дати їм раду? Що він їм всилі помогти? Він, безсила билинка, в вихорах бурі-війни?
Аж голова йому сохне від того всього.
Ще не переслухав жалів двірських представників на військового команданта, як входить військовий командант. Жадає грошей на потреби війська.
«Добре, що ви є, пане команданте! — радіє Лисовський. — Буду з вами сваритися! Будемо дуже сваритися сьогодня!»
Командант дивиться на нього холодно.
«Ви мені жити не даєте. Ви мені життя затроюєте! Через вас я не маю хвилинки спокійної!»
«А то чому?» — дивується командант. Сідає й починає крутити па-піроску.
«Чого ви реквіруєте так немилосердно збіжжя в дворах?»
175
«А у кого ж маю реквірувати? У мужиків?»
«Треба трохи й від мужиків брати!»
«Що? Ви казали б мені дерти шкуру з мужиків?»
«Добрий господарь розкладає тягар на всіх порівну».
«Пане комісарю! Пане комісарю! Не встидно вам?»
«Що ж я? Що ж я такого? Що хотів би мати лад у повіті? Чому ж ви все те робите без мого відома? Чому не даєте мені виказу, у кого ви й скільки ви взяли? В якому дворі? Чому я не знаю того, що ви берете? Чи лишаете що на засіви?»
«Хто буде сіяти? Пани? Смійтеся!»
«Пане команданте! Ви мусите повідомляти мене про реквізиції».
«Еее! Вибийте собі, пане, з голови, щоб я заходився з вашою канцелярщиною! Ви знаєте, які я дістаю телеграми, одну за одною? Два вагони жита на фронт! Три вагони вівса! Два вагони пшениці! Пять вагонів кукурудзи! Вагон сіна!»
Командант встає. Починає нервово ходити по кімнаті. Кричить:
«Що ви собі думаєте? Мені вже вуха попухли від телефонічних розмов.»
Починає дзвонити телефон.
«Ану, чи не до мене?»
Лисовський, що підходить до телефону, мовить:
«Є, є. Зараз... Прошу, пане команданте!»
Дає йому слухавку телефону. По хвилині командант кричить:
«Що? Всі латри вивезли з Потоків? Рубати нові! Ще тим маю журитися, щоб були дрова до пекарні? Пять підвод післати!»
Кидає слухавку й звертається до Лисовського:
«Бачите? Й тут мене знайшли! Дров мені треба! Дров, пане комісарю! Де маю рубати дрова? Кажіть! У котрім лісі? Кажіть!»
«Ви мене питаєтеся? Ви мене питаєтеся? Або ж то я тут господарь? Або ж то я знаю, що ви, пане, робите?»
«Ви собі думаєте, що війна то забавка? Що я буду присилати службові листки і ждатиму, аж ви надумаєтеся прислати мені плян вирубу лісів? Ну, ну! Гарно то я виглядав би! Як мені в-одно в голові гуде: «Два вагони, три вагони, два вагони, пять вагонів! Жита, пшениці, вівса, хліба!» Чуєте, хліба! Хліба жадають! Хліба!... А я дров не маю! А ви до мене з пляном вирубу лісів? з пляном реквізиції збіжжя в дворах?»
Починає кричати:
«Що ви собі всі думаєте? Я буду прохати вас? Переписуватися з вами? Торгуватися, у кого брати? кільки брати? Де рубати ліс? — Коли фронт голодує? Коли я мушу посилати не тільки збіжжя, але й хліб? Вагонами хліб?... Ви собі уявляєте це все? Ви собі уявляєте мою відповідальність? Як ми не будемо фронту годувати, то хто його прохарчує?»
«Що ж я маю робити з тими всіми, що налазять до мене?»
«Гнати! Гнати до біса! Гнати до чорта! Або відсилати до мене! Я з
ними розмовлюся! Я їм скажу коротко: Пани! Скінчиться війна, тоді прийде час на порахунки. Побачимо, що хто кому винен. Ми вам, чи ви нам? Ми платили податок крови, ви — тільки вагони збіжжя. Побачимо, чи вирівняється одно з другим?»
Засміявся сухо.
«Ну, я до вас по гроші, пане комісари)!» — докинув спокійно.
«Добрі ви собі, команданте! Звідки ж у мене гроші?»
Починається торг. Довгий, завзятий. Пів міліона... Чверть міліона... Кінчиться на сто тисячах.
«Але це вже в-останнє?»
«На цей місяць в-останнє! — сміється командант. — І то. як не буде надзвичайних видатків.»
«Дайте мені слово чести, що вже взагалі в-останнє!»
«Смійтеся! Звідки ж я візьму грошей, як не від вас?»
«А я звідки?»
«Податки стягайте! Починайте правильно господарювати! Ваша сила в повіті! Ви комісар!»
Лисовський аж дріжить із злости. Але — що робити! Командант завзятущий. Не важко, щоб зважився на одчайдушний вчинок. Відгрожувався, що всіх шкідників стрілятиме на базарі, як собак.
Іде. Виплачує.
Що дня в нього наради з усякими людьми. Приходить Заячківський, Зубатий, налазять до канцелярії всі ті нові провідники, всі що вважають своїм обовязком все знати, що робиться, що діється. Працювати йому не дають, тільки час забірають. Приходять. Починають завсігди одно й те саме. І слухає їх, і бачить, що нічого путнього не виходить з розмов із ними й не має сили ані відваги викинути їх з канцелярії. Слухає їх докорів, лайок — не знаходить ніякої відповіди. Тільки час марно тратить і денервується. Не може в додатку залагодити спокійно найбільш пильних справ. Зовшім згубився.
Почуває великий тягар свого уряду. Перед кожним жаліється, всякого прохає про поміч. Нічиєї ради не слухає. Робить сам, що напливе йому до голови під вражінням хвилі й що-раз більше заплутується у всіх справах.
В добавок лиха не стає йому ніколи часу на полагодження хоч би того, що найпильніще. Не може розірватися. З одного боку мусить висижувати в повітовому комісарі яті, ходити на наради, на всякі переговори. З другого боку не може занедбувати своєї адвокатської канцелярії. Напливає до неї в-одно що-раз більше справ. Треба не тільки в канцелярії їх полагодити. Мусить бігати за ними до суду. Мусить де-які перевести чим скорше через бюра повітового комісаріяту. Дає всім людям чимало роботи. І сам врешті бачить, що зроблено дуже мало. Почуває незадоволення, знеохоту.
Пригнітає його дошкульною вагою вся та особиста, власна, адвокатська праця, а ще більше, ще сильніще — державна служба.
І хоч як не підлещує йому це, що чує всюди, куди не піде: «Пане комісари)», «пане старосто», — що з того коли що-раз менше в нього душевного задоволення з такого бурхливого, неналадженого життя...
Ходить в-одно прибитий, схвильований... Не може вже спокійно з людьми розмовляти...
До канцелярії повітового комісара увійшов управитель маєтку Зворів. Він уже від довшого часу писав і переказував до пана комісара, що селяне рубають ліс у їх селі. Але всі його прохання були безуспішні. Вже двічи приїздив до комісаріату — раз не застав комісара в місті, а раз не міг дотиснутися до нього. Була якась нарада. Потім комісар вийшов з військовими старшинами. Навіть не звернув ні на кого уваги, навіть не дав до себе говорити, «Не маю часу! Не маю часу! Навіть не слухаю. Прийдіть завтра!»
Аж ось він врешті таки дотиснувся до канцелярії комісара.
Починає оповідати, що діється в них у селі, в лісі. Лисовський слухає й не слухає. Не знати, чи не має часу, чи не має охоти зацікавитися цією справою. Тріпає руками. Каже, що звалилося на нього з повітовим комісарством так багато всяких справ, що він не всилі обігнатися. Кожний собі думає, що його справа най-важніша! Як? Він має журитися такою дрібничкою, як ге, що там комусь рубають ліс? Відсилає управителя двірського маєтку до громадського комісара.
 — 	Та комісар теж рабує нас разом з людьми! — була відповідь управителя зворівського маєтку.
 — 	Як? Що ви говорите? — кричить Лисовський. — Я ж скликав був сесію війтів до староства. І ваш війт був! Я повчив їх, що мають робити! Я ж їм виразно наказав, щоб берегли двірського добра, головно лісів! Ви знаєте, що таке для нас ці ліси? Та ж то маєток у повіті. Це цінність, якої значіння ви сами собі, панове дідичі, не всилі уявити. То ви, пани, нищили наші ліси! Ми починаємо опікуватися ними.
Управитель слухає слів Лисовського і не знає, що на це все сказати. Раз каже так, раз сяк. Зовсім неповажно. Бачить, що не договориться ні до чого. Найбільше смішно йому з тієї опіки Лисовського.
 — 	Ви розумієте, яка це цінність для повіту ліси?
 — 	Та я знаю, пане старосто. Але люди того не знають. Люди того не хочуть знати.
 — 	Люди того не знають7 Що ви таке пусте балакаєте? Хіба ж я надармо говорив до них дві годині на сесії війтів? Ви йдіть, спитайтеся вашого війта із Зворів, чи я не наказував їм, як вони мають шанувати ліси! Що ви будете мені пусте балакати!
Лисовський обурений до дна душі. Як хтось може робити йому закид, що він не повчив людей?
Роздивляється трівожно довкола сполоханими очима, шукає
рятунку. Нагадує собі, хто то був свідком тієї його розмови з війтами... Заячківський!... Він же ж чув кожне слово.
Де ж він? Де ж він? Чому не приходить? Як його не треба, то сидить тут цілий день. А сьогодня його нема! Мусів би потвердити.
 — 	Я вам, пане, поставлю свідків, що війти все знають! Я їм про все на сесії говорив!
 — 	Але ж я кажу вам, пане старосто, що війт сам нас рабує!
 — 	Що? Рабує? — кричить Лисовський в скрайньому обуренні. — Я повинен, пане, покликати жандармерію й узяти вас під ключ за те, що ви ображаєте такого порядного війта.
Кричав, скільки сили ставало. Стукав кулаками до стола. Але управитель тільки посміхався. Йому вже було забагато слухати таких дивних слів з уст старости.
 — 	Пане старосто, — мовить. — Я вам теж поставлю свідків, що у нас війт дає провід усьому. Він найбільший рабівник у селі. То не той старий, порядний війт, що то був за австрійських часів. То новий. Молодий. Тільки-що вернувся з війни. То такий, що тепер став війтом, або, як вони кажуть, громадським комісаром, відколи настала Україна. То зійшлися самі військові на збори й вибрали собі комісаром найгіршого драба в селі. Найгіршого бунтівника. Пан староста не будуть його й знати. То такий з молодих...
Лисовський дивиться на нього безпомічно. Не розуміє, чого хочуть од нього, що до нього говорять.
Управитель має вражіния, що переконав його. Починає далі розяснювати відносини в їх селі.
 — 	То прошу пана старости, були в нас у селі порядні, статочні господарі — і була голота. Давніще та голота не мала ніколи слова. А тепер статочніщі або ще не вернулися з війська, або сидять у полоні. А як який не був у війську, то не дай боже йому показуватися в селі. Тепер дезертири взяли все життя в свої руки. Нехай хто проти них скаже слово! Зараз відгрожуються так, що всякий врізує полу й утікає від них. У нас і в громадській раді самі дезертири й комісара собі такого наставили на війта. Голодранця, що нічого не має й хоче всіх обрабувати. Може б пан староста приїхали до нас та навели в нас лад?
Лисовський аж тепер зрозумів, чого хочуть од нього. Оце йому кажуть до очей, що він відповідає за все, що діється в них у селі. Він затвердив громадську раду, він затвердив вибір комісара. А тепер кажуть йому, що цей комісар злодій, рабівник.
Мороз пройшов йому поза шкуру. Ясно стала йому перед очі вся відповідальність за те, що діється в повіті. Зрозумів, чого жадають од нього... Він староста! Він повинен їхати на село й наводити там лад...
Жахнувся. Ні. Ні. Цього не буде. Нема дурних пхатися між таких злодіїв, що рабують ліси! Що він там зможе порадити?
179
 — 	Ні, не можу! Не маю на це часу! Що ви собі думаєте? Я тільки вашим селом маю журитися? В мене тільки ваше село на голові? У мене на голові всі села повіту! Сімдесять сел! Ви, пане, знаєте, що значить наводити лад у сімдесяти селах? Як би я хотів до кожного села поїхати, то треба б на це трьох місяців! А хто ж буде робити за мене роботу тут, у старостві? Ви думаєте, що то так легко виїздити? Коли до староства сходяться з усіх сторін люди? Ви не бачили, що там діється перед староством? Та й ви сами! Не будете ви їздити до мене? А як я буду їздити на села, не будемо минатися? Не будемо шукати один за одним? Ні! Ви не можете від мене того жадати.. Забагато собі розбіраєте, панове! Прошу... Досить. Досить уже. Я вже й так задовго з вами балакаю. Там ждуть мене ще й инші справи.
Управитель не вступається. Він починає говорити з докором:
 — 	А що ж я винен, прошу пана старости, що всі наші зажалення досі не полагоджені. Нас, як рабували, так і далі рабують.
 — 	Рабують вас? — питається з зачудуванням Лисовський, як би вперше про це почув. Йому розяснюється в голові. Від нової думки, яка наскочила на нього, він так зрадів, що аж посміхнувся непомітно. — Рабують вас?... А чого ж ви приходите з цим до мене? Та це ж до суду справа, не до староства! Ні, ні, пане! Йдіть собі з цим до суду! Мені не забірайте дорогого часу. До суду! До суду!
При останніх словах зловив уже управителя за плечі й викидає його з свого бюра.
З управителем села Зворів Лисовський справився. Викинув за двері. Але на цьому не скінчилося. Приїхав дідич з Чернівців. Повідомлений про все управителем, навіть не заїздив до села, тільки йде просто до комісара. Приходить до Лнсовського й чемно, але дуже рішучо починає його прохати, щоб зробив лад у нього в лісі. З його перших слів, з тону голосу, з самопевности, з якою промовляє дідич, побачив Лисовський, що це не з управителем справа. Не спекається його так легко.
Він усіх двірських, навіть управителя, приймав біля порога. Дідича прохає сідати. Це вже була инакша розмова. Дідич почав узагалі нарікати, що не чується сильної руки в повіті. Селяне нищать, рабують ліси, військо забірає безправно збіжжя, призначене на засів.
 — 	А я ж того не кажу? А я ж того в-одно не кажу, що військо знищить нам повіт, приведе нас до руїни... Коли б ви знали, скільки я мушу гризтися з нашим командантом! Бог один свідок, скільки я маю жури на голові. То собі такий легкий пан! Що в нього там на думці! Хіба ж він дивиться на те, що двори не обсіяні? Реквірує, молотить, забірає. То ще добре вам, що у вас лишився управитель. Але де нема управителя! Скільки я там маю клопоту?
 — 	Пане старосто. Мені так з моїм управителем, як і без нього. Що він мені поміг, коли військо забрало все збіжжя?
180
У його душі кипіло, коли згадував собі всю свою втрату. То було понад сили перенести те все! Відколи почалася війна — всі засіви пропадали. Або не засіяно, або засіяне скосило військо, або врятоване вимолотила експозитура й забрала за безцін. Цього року вперше сподівався зарятуватися. Чим далі — надія починала його заводити. Посуха знищила засіви. Лсдви зібрав стільки, що було б на прожиток і на насіння. Ні! І це пропало! Забрали все. Уже нічого не виходить.
Розповідає те все Лисовському. І має вражіння, що шкода кожного його слова. Що йому це поможе, що Лисовський разом з ним нарікає на військову управу? Як-раз навпаки. Може ще вийти з того халепа. А ну ж піде це далі і його слова зрозуміють як виступ проти держави?... Все може бути...
Намагається злагодити свої слова. Говорить покірливо:
 — 	Я не хочу казати, що ми незадоволені з України. Я не беруся критикувати. Але мене це болить, що йде намарне моя праця. І ваша праця, пане старосто. Пан староста душу дав би для повіту — ми це знаємо, ми це бачимо. Але, як то кажуть: бог високо, царь далеко! Таке й тут. Пан староста хотів би завести лад, а такий обідранець, що став тепер війтом, що то до війни я й на форналя не взяв би його, бо боявся б, щоб мене не обікрав, вій тепер пан життя й смерти всіх людей у селі.
Почав їхати з усіх сил на війта. Думав, що помагає цим Лисовському. Дає йому розвязку загадки, чому немає успіху з усіх його зусиль... Чому йде намарне вся його важка праця...
І справді Лисовський як би віджив. Ловиться за цю щасливу думку, що він не може справитися з повітом, коли в ньому не він господарює. Коли вся сила в повіті в руках таких непевних елементів, що тепер понаставали по селах. Він хотів би як найкраще. Дає розпорядки. А їх не виконується.
 — 	Чого то було зміняти! Чого то було людей зміняти! — починає кричати. — Не казав я — не робім змін! Нехай остаються старі війти. Досвідчені люди! Ні й ні! Доктор Заячківський вперся і переміг мене. Я по правді не знаю, хто з нас господарь у повіті: я чи він? Я своє — він своє. А потім, ось яке виходить! Він собі сидить у своєму селі, а я мушу перед вами світити очима. Але наварив, нехай тепер покоштує, яке то смачне. Пане дідичу, я вас запевняю, що до вас приїде доктор Заячківський. Вже я ного вишлю! Не бійтеся! Вишлю! Моя рука вам! — простягає до дідича руку.
Дідич приймив простягнену руку, але це його не заспокоювало. Каже, що не їде до села. Не хоче дивитися на знищення своєї праці. Прохає Лисовського, щоб його сам рятував. Щоб допоміг йому. Покликається на давні їх взаємини. Обіцяє, що може ще колись стати йому в пригоді. Лисовський бентежиться. Дає йому тверде слово чести, що полагодить справу. Хоче його хутчій збутися з канцелярії. Цей дідич — то докір його сумління.
181
 — 	Що ж? Задоволені, пане дідичу?
 — 	Я вірю, що пан посол зроблять усе, щоб мене не скривдити.
 — 	Маєте моє комісарське слово!
Із цим запевненням дідич відходить. їде просто до Чернівців, з такою думкою, щоб робити крик про страшний нелад, про вибух большевизму у Східній Галичині.
Коли Заячківський заглянув до повітового комісаріяту, Лисовський накидається на нього:
 — 	Що ви мені, докторе, накоїли? Що ви начинили в повіті?
 — 	Що ж такого, пане комісарю? — питається Заячківський, посміхаючися. Він звик уже до тих безупинних жалів Лисовського.
- Ви мені зревольтували повіт. Всі ви підміновуєте мене. Я сижу, як на вулькані. Військо нищить нас з одного боку. Ви з другого. То не може так далі йти! Хто тут господарь у повіті?
 — 	Ви, пане комісарю! — мовить поквапно Заячківський.
 — 	Я? Я?... Ви смієтеся з мене?... Ви, може, скажете, що то я понаставляв злодіїв, рабівників війтами? Хто переводив по селах вибори? Я — чи ви?
 — 	Ані я, ані ви. Я тільки в трьох селах помагав людям дійти до згоди.
 — 	Ви робили згоду? Ви робили згоду?... Гарну то ви згоду робили! Порядних людей повикидали, а всяких дезертирів понаставляли війтами. І я мусів їх позатверджувати! Я вам того ніколи не забуду, що ви прогнали старого війта в Сливці.
 — 	І не сором вам, пане после? — питається Заячківський з докором. — Такого хруня, що його вже двадцять років Поляки тримали війтом проти волі всього села, ви хотіли залишити революційним громадським комісаром?
 — 	Революційним! Революційним! Чого ж революційним? Всюди у вас тільки — революція! А чому ж би то неможна по-людськи?
 — 	Пане после! Ви не знаєте, який був настрій у селі?
 — 	То ви зробили! То ваша вина! То ваша справа! Люди хотіли залишити його далі війтом. Я маю заяви на письмі.
 — 	Від кого?
 — 	Від людей з того села. Не бачили? Я ж вам показував!... Але то ви це зробили на свою руку, проти волі людей.
 — 	Пане комісарю! До чого ви це говорите? Для мене або й для вас має це бути міродайне, що родичі, кревняки хочуть задержати свого родича війтом? Що письма до вас у цій справі пишуть? І ви — хотіли б ще скріпляти його становище? Ви не бачили, як усе село збунтувалося, коли ви залишили його комісаром?
 — 	Ну, лишім це. Лишім цю справу. Вона останеться за вашою головою. Як і ввесь той нелад, що ви внесли в повіт.
Який нелад?
Ну, лишім, докторе! Прийде час — будете відповідати.
182
 — 	Я буду відповідати?
 — 	Будете. Будете!
 — 	Перед ким, пане комісари)? — питається з насміхом Заячківський.
Лисовський зацокався.
 — 	Перед ким? Перед ким?...
 — 	Ну, перед ким? — повторив твердо питання Заячківський, дивлячися уперто в очі Лиеовському.
 — 	Перед опінією Европи! Ви собі не думайте, що то ніхто не бачить того, що ми тут робимо! Очі всього культурного світу звернені на нас, як то ми господарюємо! Ми маємо скласти тепер іспит зрілости перед Европою! 1 від того, як ми справимося з цим, залежить у будучому наша державність.
 — 	Ха-ха-ха! — бухнув сміхом Заячківський. — Европа зажадає від нас рахунку, чи ми оставимо громадським комісаром польського-старостинського хруня, старого війта, чи дозволимо людям вибрати собі на комісара порядну людину! Ото, не мала б роботи!
 — 	Пане! Я вам кажу: ви ще бога за ноги не зловили!
 — 	Я спокійний що-до цього.
В ту ж мить Лисовський зміняє тон:
 — 	Пане докторе! Я до вас, як до сина. Поможіть старому. Поможіть мені.
 — 	Прошу. Дуже радо. Як тільки це в моїй силі... Що ж такого?
 — 	Поїдьте до Зворів. Мені дихати не дають. Що-дня приїздить хтось із двірської служби. Кажуть, що вирубали вже пів лісу. Плачуть. Кажу вам — пекло маю з цим селом. Пане докторе, я не можу вже жити- через тих людей... А вчора був у мене дідич. Він, як знаєте, сидить у Чернівцях. Нехай наробить крику в європейській пресі — гарно ми будемо виглядати! «Рабівники чужого добра! Грабіжники!...» Гарну ми опінію будемо мати в Европі! І через що? Через таку дурницю, як знищення лісу в Зворах? Як би то неможна встерегтися від цього закиду... І подумайте собі, пане докторе, ліс, ліс... Скільки ми тратимо... Я дав дідичеві слово чести, що полагодимо цю справу. Він трохи заспокоївся. Думаю, що буде якийсь час мовчати. А що, як ми нічого не зробимо? Як заговорить про нас світова преса?
 — 	Лишіть це, пане после, із світовою пресою. Всюди революція. Всюди нелад не нашому пара! А ви хочете, щоб хтось журився одним або другим поміщиком? У нас, можливо, ще кращий лад, ніж у всіх тих зревольтованих краях і державах!
 — 	Докторе! Ми не порозуміємо один одного! Ви инакше думаєте, я инакше дивлюся на справу. Лишіть ви мене в спокою з моїми поглядами. Я вас теж не буду переконувати. Але ви поможіть мені доконче рятувати маєток повіту. Маємо ту маленьку смужку лісів над Дністром. Як винищимо — цілі покоління будуть нас проклинати. Ви ж хіба знаєте, що значать для нашого повіту ці нужденні ліси! Рятуйте добро повіту, докторе!
Заячківський дивився на нього, вглиблювався в душу цієї людини. Читав у його думках, як у розгорнутій книзі. Дав слово чести дідичеві й прикривається рятуванням цінности повіту — лісів. Насмішка грала на його лиці. Але погамувався. Сідає в крісло й мовить спокійно:
 — 	Коли так будете зо мною балакати, то можемо договоритися до чогось! Я можу поїхати. Але ви дасте мені повновласть зробити все, що я вважатиму за відповідне?
 — 	Моя рука, докторе? — мовить із штучним захватом Лисовський. Простягає до Заячківського енергічно свою руку. — Робіть, як би то ви сами були повітовим комісаром! Рятуйте повіт від руїни. Маєте моє слово, що я вам піду на руку!
Заячківський не міг не приняти простягненої долоні. Придержав Ті від нехочу у своїй руці. Мовить:
 — 	Пане после, я не знаю, що там діється. І не уявляю собі, що треба буде зробити. Але я не буду берегти інтересу власників лісів, тільки дбатиму про забезпечення лісів від винищення. Буду рятувати ліси для повіту.
 — 	Бої нам цього не забуде ніколи! їдьте, їдьте, докторе! Робіть! Що зробите для повіту, сторицею вам вернеться! Дивіться на мене! Тридцять літ працюю в повіті. І моя праця не пішла намарне! Народ наділив мене великим довіррям! Ви — молода людина. Сійте зерно! Колись, як збіратимете плоди — згадаєте батьківські слова старого Лисовського...
Шпаркі коні вїхали бистро широкою вулицею в село. Вїхали радше між румовиїда повалених, спалених хат. Між руїни.
Заячківський роздивляється з свого візка. Хотів би обхопити очима цілу місцевість, рад би з того, що побачить, зрозуміти настрій мешканців села.
Дивиться... Тут розбита хата. Розібрано з неї все дерево, осталася купа глини, румовища. Видно, на стовбурі печи задержалися ці останки колишньої хати й лишили слід по ній. Румовище поросло вже травою, хабазом. Тут і там чорніються останки звуглілих бальків.
Минає її. Жаль стискає йому серце. Але зараз у другому дворищі бачить такий самий вигляд. Тільки осторонь від купи румовища склеєно-зліплено маленьку комірчину з пруття, обкидано її болотом. Видно пізно в-осени викінчував господарь свою хатчину, бо перші морози постягали сире болото, полущили його. Почало обсипатися.
їде далі. Знову така сама картина. Розібрані плоти. Город поріс буряном. У садку кілька стовбурів — вишень. Обсмалена від пожарища груша. На подвіррі була колись цямбрована криниця з журавлем. Із журавля остався зрізаний пеньок. Дошки з криничної огорожі розібрали чиїсь руки. Відай спалили. Тепер тільки прозирає кринична яма. повна води, нічим не обложена, ніяк не забезпечена. На подвіррі стоїть недскінчена клітка. Так з на сяжінь ширини й на півтори завдовжки сплели господарі з нерівних, кострубатих платвів вязания стін і там, де мали прийти стіни, понастромлювали поздовж від гори до долу кілля. Приготовили стіни до валкування. Здається, заскоро захопили їх морози. Вже не встигли скінчити праці. А може то якийсь, що припізнився з поворотом, тільки тепер придбав кілька платвів та трохи кілля й почав приготовляти собі ліпянку на весну.
Де ж він тепер сидить? Де господарь цієї хати? Цієї загороди?... Не бачить. Нема сліду.
Відповідь на ці питання дістав зараз таки, коли минав найближчу оселю. І там такий самий вигляд знищення. Тільки ні найменшого сліду відбудови, рятунку, праці для віднови життя. Але дивиться, аж ізпід землі куриться дим. Придивляється ближче, аж там вирили в землі яму. До неї веде невеличка діра — вхід до землянки.
От, які гаразди! От, як живуть ті, що все своє майно віддали для війни, для невідомих собі цілей, що життя своє кидали в челюсти воєнної потвори! Коли осталися в живих, тепер мусять ритися далі в землі. Нічого! Звикли в окопах — тепер продовжують своє життя зперед кількох місяців. Приучують до нього ще й родину. Вирили собі в землі яму, накидали до неї хабаззя, палять багаття, його теплом та димом з нього сушать стіни своєї землянки, сушать свій берліг, те хабаззя, що має служити їм за леговище. Вкрили свою яму зверху землею, забезпечили себе від осінніх зливних дощів, від снігу, морозу.
Заячківського стиснуло сильніще за серце. Ніде не бачить ні живої душі. Де ж ті люди? Що вони роблять? Куди діваються?... Хотів би увійти з кимось у розмову. Рад би зустріти когось знайомого, щоб розбалакатися, щоб дізнатися чогось ближче про життя людей у цьому селі. Нікого не бачить.
І зараз згадується йому, чого він сюди приїхав. Він має наводити лад у лісі. У панському лісі. Значиться, правда це, що казав управитель двора, що люди ввесь день сидять у лісі. Справді. Ні живої душі в селі.
Іде далі.
Тепер розстеляється перед його очима нова картина. Він бачить уже той беріг Дністра, за рікою. Високий, стрімкий. Вищий, ніж цей, що на ньому лежить село Звори. Там, на тому березі, довший час були московські становища. Видно голим оком довгу лінію московських окопів. А тут у Зворах стояли австрійські війська. Ріка Дністер розділювала обидві боєві лінії.
Лівий беріг Дністра, на якому стояли Москалі, — вищий. І становище московського війська було краще. Воно мало добрий перегляд всього того, що діється по ворожому боці. Мали перегляд не тільки воєнних окопів край Дністра, але й усього села, де розіклалося австрійське військо. І не так на окопи вони наважилися, як на те сельце, що давало захист ворожим помічним силам. Тут були штаби, тут кухні, тут склад муніції й харчів. Тут був обоз.
Як тільки прийшли Мадяре до села, зараз першого дня прогнали з нього всіх людей і розтаборилися по хатах. Та поки ще добре
загосподарювалися, почали сипатися на село московські іранати. Треба було ховатися, яко змога. Побачать з московського боку якого жовняра коло хати, зараз посипляться на ту хату шрапнелі, гранати; до кількох хвилин зметуть її з лиця землі. Пішов наказ ховатися. Не виставляти себе непотрібно на небезпеку. Всі важніщі пересування війська, обозів відбувалися вночі. В день село завмірало. Тоді Москалі починали націлятися до одної хати за другою. За той рік, що тут стояли бездільно проти себе два ворожі війська, зістрілили московські гранати майже все, що було в селі, майже все до останньої хати.
Про це, що діялося в Зворах, ішли по всьому повіті всякі чутки. Уява людей могла досхочу працювати. Творила собі найдивоглядніщі картини знищення. Але се те, що уявляв собі Заячківський з оповідання людей, дуже мало наближалося до тої реальної правди, яка тепер розкрилася перед його очима.
Тепер хіба одно змінилося: починали проявлятися познаки життя і праці людей. Але самих людей він надармо шукав...
Як Мадяре вигнали мешканців із села, погнали їх до таборів збігців на Мадярщині. Де-кому пощастило втікти. Хто заховався на сусідніх селах, той ще сяк-так врятувався. А ті, що їх відставлено на Ма-дярщину, що їх заперто в таборах, — каралися там цілих три роки. Вмірали з голоду, з холоду, від тифу, віспи. Діти майже всі вимерли. Врешті цього року на весну поталанило недобиткам достукатися дозволу на поворот у рідне село.
Як хто вмів і міг — радили собі. У кого більше сили й завзятку, той, бачиться, брався сплітати клітчину з пруття й обкидав її болотом. У кого не було рук до праці, викопував, випорпував собі яму в землі і так пересиджувала там уся родина влітку. Нуждувалися, бідували. Загналися в зіму.
Заячківського стрівожив цей вигляд села. Аж тепер на добре заглянула йому вся небезпека в очі. Вигляд зруйнованого села, більш криївок дикого звірря, ніж людських осель, виявив йому, з ким і в яких обставинах він буде балакати. Зрозумів, які можуть бути настрої в людей, що вихопилися з цих землянок до лісу.
Допитався до хати громадського комісара. Не міг нікого докликатися. І тільки по якомусь часі вибігла з сусіднього подвірря молодиця й сказала йому, що її чоловік у лісі.
 — 	Ваш чоловік громадський комісар?
 — 	А як же.
Значиться, правда все те, що говорив йому Лисовський, — подумав.
 — 	Де в лісі? — питається.
 — 	А хто ж то може знати... Та там десь, де рубають латри. Він там з людьми.
 — 	Куди ж їхати?
 — 	Та можна й сюди, право. Потім пан візьмуть вісьта понад ріку,
вже таки лісом. Та й там десь буде вже чути, де рубають дрова. А можна б і ближчою дорогою, зараз таки вісьта попри двір. Полями.
 — 	Нема тут нікого, хто провів би мене? Показав би дорогу?
 — 	А хто ж тут у нас є? Дітей нема. А люди в лісі. На роботі.
Чим раз краще, — думає Заячківський. — Немає вже ніякого сумніву.
 — 	У кого на роботі? — питається.
Молодиця не вміла відповісти. Тим часом наближається господарь сусідньої хати. Почув останні слова Заячківського і мовить:
 — 	А в кого ж би на роботі, пане докторе? Хто тепер дає яку роботу? Кожний робить для себе. Дров собі врубують на зіму..: Доброго здоровля панові.
 — 	Нема тут нікого, хто поїхав би зо мною до лісу? — питається Заячківський ще раз. Йому дуже не до вподоби були насмішливі слова господаря.
Господарь мовчить. Чи роздумує, кого б то можна послати з паном? Ні. Він розмірковує спершу, чого то Заячківському так пильно до комісара. Потім починає брати його цікавість, що буде в лісі, коли доктор побачить, що там діється. Тепер уже передумує, чи має він яку пильну роботу, що була б важніща, ніж заспокоєння цікавости. Однаково! Що має зробити — ще зробить. Каже:
 — 	Та нема нікого, прошу пана доктора. Де тепер кого шукати! Але я можу показати дорогу.
 — 	Добре. Дякую вам. Прошу, сідайте.
 — 	Гей! Вйо! — мовить господарь до парубка, сідаючи на візок. Ноги лишає поза візком над колесами.
 — 	Та сідайте добре!
 — 	Ей! Болота панові натрясу до брички.
Потім помалу перекидає одну ногу до візка, за якийсь час другу.
їдуть далі. Минають двір. Спалений, знищений. Тільки камяні стіни вкрито черепом і відновлено одно крило. Нові рями вікон проглядають із сін, почорнілих від диму пожару.
 — 	Бачуть пан доктор, який пліт вгатив наш дідич?
 — 	Угу.. — продерлося крізь уста Заячківському.
Він не зрозумів добре, що хотів йому сказати своїми словами господарь. У його очі вдарило велике знищення в двірських будинках. Все попалено, повалено, тільки камяні стіни стирчать. Коло двору був колись великий сад. Тепер тільки тут і там осталося яке дерево, що його не обчімхали гранати. Більшість овочевих дерев поламана, повирубувана, позрізувана високо, так, що осталися тільки пні на метер заввишки. Те, що осталося — самі каліки. Всю ту площу, що колись садом називалася, обведено довкола трьома рядками кільчастого дроту з окопів.
 — 	Кажуть, прошу пана доктора, що дідичі позабірали ще за Австрії великі тисячі на плоти. Та й от, які плоти понаставляли. Добре собі порадили! Дроту мали, скільки схочеш, в окопах. За роботу кинули
людям по патикові з лісу, а гроші сховали до кишені. І на це треба було панам виплачувати такі гроші?
Тепер уже зрозумів Заячківський, до чого йшла розмова про пліт. Відчув причину насміху цього селянина. І в ту ж мить збентежився. І він теж подався був про допомогу на огорожу й корови. Відповіди не дістав ще до першого листопада. Давніще відказував на нелад: одним полагодили справу зараз і виплатили по десять до двадцять тисяч корон, йому ще й не відповіли. А тим часом староство роздає державні гроші тим, хто не потребує... Тепер почув полекшу на душі, що ці слова селянина не відносяться до нього. Він нічого не дістав.
 — 	Така то правда на світі, — чує далі. — Пани позабірали гроші на плоти — і, замісць плотів, понасотували дроту з окопів. Подіставали гроші на корови — і тих коров ніхто не бачив. А ну, чи купив наш дідич бодай одну корову? Де там! А для хлопа нема не то грошей на корівчину, хоч нас однаково скалічила війна, як пана так і хлопа! Хлопові й дерева ніхто не хоче дати на хату, що йому та війна знищила!...
 — 	Буде все, буде! Не журіться! Будуть і хати й корови... Своя держава подбає про своїх людей.
 — 	Ей, коли якось мала надія, пане докторе...
Іще одна причина розладдя між селом і двором визіпилася до Заячківського з повищих слів селянина, здавалося б дуже поважного господаря. І тепер ще більш важким видалося йому те завдання, що його піднявся перевести. Він же ж їде до панського лісу захищати його перед грабіжжю селян. Правда — він їде в імя культури повіту, в імя збереження тої великої цінности, якою являється ліс у безлісному покутському повіті. А хіба ж його хто зрозуміє так, як він це думає? Хіба ж ті, до кого він їде, будуть бачити в ньому громадського діяча, якому на серці лежить добро повіту?.. Не скаже з них усякий: «Ади! Приїхав пан заступатися за пана!...» А хоч би й не сказав, то подумає...
їхав пригноблений. Роздивлявся мовчки на всі боки.
Виїхали за село. їхали польовою доріжкою посеред пустих піль, снігом вкритих.
Перед ними засинів ліс. Коли наближалися до нього, побачили тут і там на снігу дивне зявище. Якісь постаті порозбігалися з лісу по всіх усюдах. Кострубаті, широкі, довгі... Неначе б купки ріща котилися по снігу. Почали придивлятися. І тут і там ще далі несуть люди хмиз на плечах, тягнуть його за собою. На всі боки розпливаються хмизові річки з лісу.
Заячківський казав спинити коні. Став на возі. Крикнув. Що ближчі до нього купинки хмизу — спинилися. Попадали на сніг. У мряці почали втікати від них якісь люди. Побачив жінок, підростків-дітей... Але більше з них не звертало уваги на його слова! Котилися далі по сніїу. Не слухали його крику. Як би його й не чули. Він іще раз
крикнув — тепер уже диким голосом. Луна покотилася по лісі. Але це не зробило ніякого вражіння на тих, що йшли з лісу. Ані думали спинятися. Це вивело його з рівноваги. І враз таки стрівожило. Побачив, що ті люди роблять свою роботу свідомо й спокійно. Наближатись до них не дуже то приємно. Почав кричати що-сили. З його горла вилітали слова лайки. Якась постать спинилася. Побачив, як погрозила йому сокирою й посунула далі по снігу. Замовк відразу.
Господарь, що сидів на возі, увесь той час дивився то на тих людей із хмизом, то на Заячківського. Дожидався, що буде. Хотів зміркувати, що думає робити доктор Заячківський. Дуже цікавий був, як він балакатиме з людьми.
Коли падали на сніг купинки ріща, а від них починали втікати жінки, він муркотів собі під носом:
 — 	Втікаєш? Втікаєш?... Втікай, бо обідруть! Втікай!...
Але говорив це так тихцем, що ледви чути було його слова на возі. Це стара, давня звичка говорила так крізь його уста. Але теперішній час не дозволяв йому помагати «панові» кричати. Він, що більше, почував де-яке задоволення, що не багато таких боязких. Посміхався. Ждав, що далі буде? Бачив змагання двох сил. Чия дужча?... Та й дуже цікавився, яку силу виявить Заячківський.
Аж ось бачить: блисла сокира. Його душа замліла з нетерплячки. А що, як доктор схоче кинутися? Як стрілить?... Дивився з запертим віддихом перед себе. Що буде? Що тепер буде?
Але чує:
 — 	Поганяй, Петре! Хутчій до лісу! — крикнув Заячківський на візника.
Ага! Втікаємо! — подумав господарь.
 — 	Агааа! — вихопилося з його уст.
 — 	Що кажете? — питається Заячківський.
 — 	То, пане докторе, не дуже безпечно зачіпати цих людей. Такі прийшли, кажу вам, люті... люті на ввесь світ, що не говори до них, не займай їх. Отак накиває сокирою та й роби, що хочеш. Думаєте, в нього багато треба, щоб пустив сокиру в голову? Що з таким народом робити? Ти до нього, як до людини, а він тобі сокирою помахує!... То дичіло на війні, а що вже який з полону вернувся, з Росії, то не дай, боже! Затратили люди геть сумління...
Так розважав Заячківського словами. Але вигляд його лиця, його злорадна посмішка зовсім не те говорили. Він бачив, яке вражіння зробив на доктора той рух сокирою. Вважав, що треба оправдувати людину, яка вернулася йно-що з війни.
Але в-одно прикусував уста, що на них грався сміх.
Заячківський мовчав. У його грудях товклося серце. Він не звик до того, щоб приймати спокійно таку дику погрозу. Мимохіттю зловився за револьвер, що висів у нього з лівого боку. Він міг би був умить зламати завзяття того гоабіжника. Вистарчило підійти до нього, виняти бравнінг, — той кинув би й хмиз і сокиру й почав би втікати. Одначе
йому не вільно було цього робити. А ну ж натрапив би на завзятого? А ну ж який схотів би ставати до бійки кидався б із сокирою на бравнінг? Довелося б стріляти. Пропала б тоді вся його праця. Не було б уже чого їхати до лісу. Стерпів. А тепер їла його образа й злість. Не міг заспокоїтися.
Дратував його голос селянина, що їхав з ним на возі. Ще більш дратував його насмішливий вигляд його лиця. Як необачно зробив, що взяв собі свідка. ї рівночасно згадалося йому, що й той, що погрожувався сокирою, що й він не буде мовчати. Як тільки розізнає, хто це їхав, ото ж то буде розповідати! Вже тепер вчувався йому той широкий, той щирий сміх. Від образи в душі аж стогнав.
Доїздили вже до лісу. Чим більш наближалися, тим виразніще залітали до них усякі голоси й гомони. Чули спершу гопкання, гейкання, і рівночасно з цим відріжняли вже удари сокир, далі почули пиления дерев. І то чим ближче підїздили, уявляли собі в-одно ясніщу картину того, що діялося в лісі. їз числа голосів та всяких гомонів при роботі могли додумуватися, що там чимала праця йде.
 — 	Можемо вже сюди йти, пане докторе!
Спинили коні. Заячківський кинув зімову шубу на візок, пішов у своїм короткім кожушку здовж попід ліс. Бачив стежку. Минув її. Відразу покинула його відвага заглянути в очі всьому, що там діється серед лісу. Хотів освоїтися з новими вражіннями. Хотів привести свої думки, свої почування до ладу. Ждав припливу енергії до душі, щоб, як уже почне, не захитався. Щоб виступив відразу з усією силою.
Чує, як іде за ним господарь. Нічого до нього не говорить. Не дивується, що минули лісову стежку. Що йдуть далі і далі. Мусів це так зрозуміти, що гіан доктор має ще щось на думці. Хоче поки-що обдивитися довкола лісу. Йдуть мовчки по снігу. Тільки заморожена горішня плівка снігу хруськає під їх ногами й западається.
Тим часом Заячківський надармо ждав сподіваного припливу енергії. Навпаки: чим довше йшли, чим ближче приймав до душі всі ті гомони, що йшли з лісу, чим ясніще розбірався не тільки в словах але й у злющому тоні голосів, у тих принагідних побажаннях дідичеві і його лісові, встромлюваних у короткі, уривані крики, — ставало йому щораз лячніще. Боявся, що коли так ітиме далі попід ліс, завернеться до візка й утіче додому. І тоді стає йому ясно перед очі його роля в лісі, в повітовому комісаріяті, в повіті. Перед мужиками, перед дідичами, перед Лисовським. Ото той старий хитрун був би радий, як би він мусів заявити, що втік зпід лісу! Було б досить раз на завсігди.
Ні! Досить хитання!
Питається господаря, що йшов за ним:
 — 	Є тут ще яка стежка до лісу?
 — 	Та є їх багато! Найкращу то ми вже минули, зараз коло візка. Але можемо йти й сюди. От, зараз перед нами.
 — Ходім.
Пішли. Потопали ногами в сухому листі, в дрібному хмизі, що ламався в них під ногами, тріщав і заглушував ті гомони, що йшли від лісу. Тепер усе те зливалося в один шум, що йшов із лісу, від ріки.
І тільки, як уже зовсім наближилися до зрубу, почули кожний голос зокрема. Почули всі голоси в купі і в гаморі могли кожний відріжнити.
І рівночасно майже з цим побачили незвичайну картину. Йде влісі велика праця. Одні заходяться коло пилення дерев на пні. Одні перепилюють повалені пні, складають їх у латри. Дуже квапляться. Видно великий поспіх у їх руках. Бо як тільки доповнять латер, зараз підїздять підводи і кидають дрова на віз. Там мозоляться якісь люди коло здорового дуба й ладують його на розпущені колісниці. То кричать на коней, що не хочуть стояти спокійно, то колісниця втікає їм зпід дуба. Шукають виновників. Лають одні одних. Врешті перемагають усі труднощі. Вяжуть і відсилають з богом щасливого власника. Сами йдуть кожний до своєї роботи. Хто з них обчімхує гилля, а хто тягає хмиз на купи ріща. Тут цюкає якась людина грабка; шапка насувається їй на очі. Підсуває шапку на потилицю, плює в руки й затинає, що-сили. Там закинув собі здоровий парубчак зрубану деревину на плечі. Підкидає її. З нього насміхаються. Він щось відповідає. Теж сміється. Жартує. Ще раз пробує сили плечей і грабка. Придержує собі його сокирою й щезає з ним на лісовій стежці. Осторонь стоять підводи. Коні їдять сіно й дожидаються своєї черги. Їх господарі заняті працею в лісі.
Заячківському видалося, що це якісь Дантові тіни блукаються тут по лісі й зрубі й ведуть свою пекельну роботу. Жах обхопив його до тої міри, що він розпрощався в одну мить із життям, з якого вийшов, і здався на судьбу долі. Зрозумів, що може не вийти звідси живий. І так йому чогось однаково стало, що з ним буде, так байдуже до всього... Так далеко остався поза ним той світ праці, змагань за нові основи. Тепер розкрилося перед ним море нужди, горя, розпуки, завзятку. Зійшов на дно революційного збурханого потоку. Чи вхопиться з його обіймів? Чи тут доведеться йому збагнути всю пристрасть схвильованого народа і впасти жертвою того, що і він теж запалював?
Те, що ніхто не звертає на нього уваги, ще більш його бентежить. Думав, що його поява зацікавить людей. Може хто знайомий привітається з ним — почав би розмову. Нікого не пізнає. Такі сірі, одноманітні стали всі ці постаті. Так позливалися вирази їх лиць, що не знає, чи він бачив коли в житті кого небудь із цих людей, чи це наплили сюди зовсім нові люди, яких ані він ніколи, ані які його в житті не бачили. Зрозумів, що тут є своя психіка, льогіка, що тут іде все по думці одного пляну, ні ким не розроблюваного, який навинувся їм сам і що його приняли всі мовчки. Погодилися на ньому і переводять його. Що для них якийсь там панок, що наближається до них. Тільки не мовчи й не йди своєю дорогою!...
Така була мовчазна мова цього лісу і зрубу.
191
Заячківському ставало ніяково. Він побачив, що осмішується хоч би в очах цього селянина, що йде з ним і чув, як він там під лісом кричав на бабів та хлопців, а сюди прийшов і — замовк. Кидає крадьки очима на свого товариша-провідника. Чи це здається йому так, чи справді він читає на його лиці нову, ще більш погірдливу посмішку? Не може довше мовчати, коли не хоче зовсім змішатися з цією масою. Тепер уже навіть втікати звідси не може. Хіба ставати й собі до роботи, рубати, складати латри.
 — 	Боже вам помагай! — крикнув несподівано для самого себе.
Чи ждав якого відгуку на свій привіт? Чи ця тиша, що була йому
відповіддю, було як-раз те, чого він сподівався? Тільки ближчі піднесли трохи руку вгору і поправили собі шапку. І тільки його провідник відповів йому:
 — 	Дай, боже, панові здоровля.
Це вже зовсім збентежило Заячківського. Почув, як починає темніти йому в очах. Ті згуки, що залітали до його ушей, зливаються в один шум. В голові крутиться йому. Він трохи не падає.
Усією натугою своїх нервів добуває голос із грудей.
 — 	Де тут громадський комісар?... Із Зворів?
Скільки рук показало йому в якомусь неозначеному напрямку. Він пішов за провідником.
 — 	Ви громадський комісар?
 — 	Я! — почув коротку тверду відповідь.
Перед ним стояв високий, рослий хлоп, не більш тридцяти пяти років. Перш, що кидалося в очі, то дуже вродливе мужеське лице і як сильний контраст до цього гарного лиця — тільки одно око. Там, де було колись друге — глибока яма, якої не змогла навіть вкрити пошарпана повіка. Та на диво — ця близна, замісць споганити подовжнє, сміливе лице, надавала йому виразу болю й ще більшої сили та рішучости поглядові останнього його ока.
Заячківський мимохіттю спинився хвилинку своїм поглядом на цьому лиці. Хотів вичитати з нього все, що доведеться йому пережити з цією людиною. Між тим обидва пробували сили погляду очей — один у одного.
Коротка, урвана відповідь комісара казала Заячківському дожидатися не дуже привітної розмови. Бодай би був слово на привітання докинув. Бодай би рукою кивнув у напрямку привіту. Ні. Нічого... «Я!»... Так. Це ясно, хто ти! Ясно, яку ти маєш тут силу.
Почав окольним шляхом:
 — 	Тут, пане комісарю, тільки ваші люди, чи є ще й инші?
 — 	А... є всякі! — мовить байдуже комісар. Протягає ліниво голос.
 — 	Аз двірських людей нема нікого?
 — 	А чого їм тут шукати? — відповів за комісара якийсь нерадий голос. — Треба їх тут?
 — 	Ні. Нема, — процідив крізь зуби комісар.
 — 	Ви знаєте, пане комісарю, мене?
192
 — 	Та я бачив пана в старостві.
 — 	Я приїхав до вас, побалакати про всяке з вами й з людьми з вашого села.
 — 	Про мене! — буркнув комісар. 1 в ту ж мить покликав по назвищу кількох людей.
Почали сходитися. Заячківський бачив, як відривалися від своєї роботи. Як ішли й отягалися. Але раз їх кликали, не могли не піти. В руках у кожного блищить сокира. Де-хто вимахує нею. Грається. Так собі... Від тих блисків сокир у Заячківського холоне на душі. Що він тут, сам один серед юрби роззвірених війною й нуждою людей? Та ще в революційну добу? В добу, коли немає ні уряду, ні влади? Ні жандармів? Панок, що приходить рятувати поміщицький ліс?
 — 	Панове господарі! — здобувається всією силою волі на скілька рішучих слів. — Я маю з вами побалакати!
Слухають мовчки.
 — 	Прошу вас, ходіть зо мною на край лісу.
І в ту ж мить іде перед себе. Не дивиться, чи поворухнувся хто. Наслухає, чи тріщить гилля позад нього. Ні. Ніхто не йде. Та йому вже годі завертатися. Йде помалу, щоб не робити вражіння, що втікає. Раз по раз віддихає глибоко. Гірко йому. Так йому гірко на душі! А може вже й байдуже. Бачиться йому, що вже не противився б, як би так схопився у кого з тих, що осталися позад нього, топір і розчерепив йому голову. Нічого собі вже не бажає, нічого не жде. Дійшов до стану повного неістніння.
Чого він пішов зпоміж цих людей? Чому не говорив там з ними?
1 в ту ж мить дає сам собі відповідь. Це велике щастя, що не балакали з ним там. Там, де вони були при праці! Де були розярені не тільки роботою, але може ще більше докорами сумління, що пустилися на діло, яке, не знати ще, як може для них скінчитися. Це щастя для нього, що там не ставав з ними до розмови. Що покликав їх на край лісу. Або прийдуть — тоді він виграв! Бо не тільки, що скоряться його завзивові, його наказові, але ще й ітимуть за ним. Матимуть час і змогу обтрястися від своїх лісових почувань. Могтимуть по дорозі передумати трохи. А коли ні, то бодай призадуматися, чого від них хочуть і що вони сказати мають. А не підуть за ним, тоді остається йому одно: рятувати своє життя. Сідати на візок і втікати.
Затоплений у свої думки, навіть того не завважав, що його провідник не йде з ним. Остався з людьми.
А там ішла коротка нарада. Люди бачили його в старостві, в кооперативі. Не всі його знали. А де-які й не бачили його ще. Помалу, без ніякої постанови почали йти за ним.
Сходилися край лісу на великій поляні. Коли побачив їх Заячківський, не міг зміркувати, які в них настрої. Одно бачив: ніхто з них не залишив сокири. Йшли, неначе б на роботу.
 — 	Я до вас, панове господарі, і до вас, пане комісари), в справі лісу.
Мовчали. Вони знали це. Так бодай розуміли його появу.
 — 	Я хотів поспитатися вас, як ви рубаєте?
Дивилися на нього зпід ока. Знали, про що йому йде. Вдавали, що його не розуміють. Аж ось чує насмішливу заяву:
 — 	Та пан бачили сами!
 — 	Та я бачив! — посміхається Заячківський теж, заховуючи за посмішкою хвилювання від встиду, що проявилося йому на лиці. — Але одного я таки не розумію. Звідки ці люди?
Посипалися з усіх сторін відповідні
 — 	А бої його знає, звідки ці люди!
 — 	Не мають дров та й їдуть до лісу!
 — 	Питайтеся їх, звідки! Як кому треба!
 — 	Який тут лад давати, коли люди мерзнуть.
 — 	Або то тільки дров людям треба? А хати ніби є?
 — 	Ая! Пани то собі вже й паркани поклали, щоб зайці щеп не обгризали. А ти, хлопе, в землі гний!
 — 	Бог дав ліс для людей! Та як гнати з нього людей, коли народ костеніє з холоду, гниє в болоті без хати...
 — 	Буде з панів, буде вже того, що мали. А тепер нехай трохи й для людей...
 — 	А я! Нехай посунуться трохи...
Говорили то рівночасно, то один наперед другого, то доповідали собі, коли хто за мало сказав. Цідили зпоза зубів нераді слова.
Заячківський слухав спокійно цих вибухів схвильованих сердець. Не було це для нього несподіванкою. Тільки надармо морочить собі голову, як йому навязати далі розмову. Аж ось чує:
 — 	Та чого ми тут посходилися? Якийсь панський підлиза! Що він нас підвів? Ігій на його голову!...
 — 	Як би він так (лайка) вернувся з фронту, як я, та й не застав хати, не пішов би він зо мною рубати цього лісу?
 — 	Ая! Піде з тобою! Він — до пана!...
Почали сипатися знову лайки. Цей та той обертається, вже й завертається до лісу.
Заячківський занімів, почувши такі несподівані для себе вибухи, лайки. Це було щось таке дике, що не знав, як відповісти на те. Було це ще гірше, ніж та погроза сокирою під лісом. Бо там замахнулася людина до незнайомого собі пана. Замахнулася й пішла собі своєю дорогою. І свідків не було. Хіба тільки цей мужик на возі. А може це й не до нього замахнувся. Може, як-раз, до цього свого односельчанина, що привів їм до лісу якогось панка... Але тут уже таки просто до нього. І знають, хто він, знають, від кого він приїхав — від повітового комісара — і так його споневажають. І коли бурилося все в його душі, коли почував конечну потребу, неминучість досадного здавлення вибухів, — відразу згадав усе, Що привело його сюди й уявив собі небажані наслідки, як би або розійшовся з людьми, або втік, не полагодивши справи.
194
І ось тепер неначе зрадів, що не загрожує йому вже небезпека. Вся злість найбільш завзятих вилилася в лайках і коротких бурчаннях, якими побажали йому й його предкам, що тільки на думку наплило. Тепер уже міг би дозволити їм порозходитися по лісі. Тепер міг би вже спокійно поїхати собі додому. Та цим не виконав би свого завдання. Не хотів дожити такого сорому, щоб мусів заявляти Лисовському, що навіть не розбалакався з людьми — втік од них.
Добуває з своїх грудей голосу, скільки в нього сили. Кричить:
 — 	Люди! Чи ви знаєте, що тепер земля піде до поділу, а ліси стали громадські?
Ця думка мигнула йому блискавицею крізь голову, й поки ще встиг критично поставитися до неї, вже схопилася з його уст гомінкими словами. І бачить, як ті, що осталися ще біля нього, починають дивитися на нього скоса. А ті, що вже доходили до лісу, непомітно спиняються. Хтось схилився до землі, неначе там щось побачив. Підіймає. Стає й оглядає знахідку. Инший пристає біля нього. Той від лісу вже оглянувся. Побачив, що ті там не рухаються — й собі спиняється. Помалу починають спливатися з усіх боків течійки до того гуртка, що залишився біля Заячківського. Це додало завзятку його словам, сили його голосові.
 — 	Панове громадо! Я до вас на пораду! Я до вас з новою звісткою! А ви — вибачайте, не хочу вам так зпроста називати того, на що ви собі заслугуєте своїми балачками.
Та замісць уваги, він почув доволі нелюбе слово:
 — 	А чого ж дідич вторкається до громадського лісу?
Що йому відповісти?
Каже, що цій справі має ще постановити Національна Рада. Але громади мають уже тепер перебірати в свої руки управу лісів.
Була мовчанка. Заскочило їх це. Досі почував усякий з них, що це дідичівський ліс. А що настав такий час, що можна поставити собі хату — квапилися. Та ще й иншим давали змогу забезпечити собі паливо. А ось, чують, зовсім щось нового!
 — 	Панове! Цей ліс буде громадський! Але що вам з того? Тоді, як прийдеться користуватись ним, ви будете милями їздити до чужих лісів і будете впорожні вертатися. Ніде вам не продадуть ні полінця дров. Ні патичка!...
Не розуміли.
 — 	Приходжу до вашого лісу й бачу, що зїхалися до вас люди з пятьох-шістьох сел та рубають ваш ліс.
Підкреслював те слово: ваш. Почував уже силу в собі. Говорив рішучо. Наказував. Знав, що вже він тут має перевагу.
 — 	Яка вам з того користь, що чужі села вирубають ваш ліс? Дадуть вам потім бодай патик із свого? Тоді, як і вони заберуть свої ліси в громадську управу?
 — 	Ой, дадуть!...
195
 — 	Бачите! Я приїхав до вас з наказу пана комісара. Пан повітовий комісар передає на разі, поки Національна Рада не ухвалить закону, цей ліс у вашу управу. Маєте вибрати лісовий комітет. Але при умові, що нікого з чужих сел не впустите до свого лісу і що будете рубати партію, яку вам призначиться до вирубу. Та ще, коли будете продавати дрова по означеній ціні. Згода?
Мовчанка. Німа нарада очима.
 — 	А для кого будуть гроші за ліс?
Заячківський побачив, що зловився. Повів нервово рукою по чолі, шукаючи рятунку. Працював у мізку з бистротою блискавичних мигів. Врешті знайшов:
 — 	Гроші буде ваш лісовий комітет вплачувати до податкового уряду. Будуть іти на потреби нашого війська. Поки не полагодить цієї справи Національна Рада.
Бачив, як та тупа, німа маса починає оживлюватися. Чим більш його слова доходили до свідомости людей, тим бадьоріще життя вступало в цей гурт. Мусіло перемогти завзятий, рішучий упір. Мусіло зламати тупе бажання помсти. Поки змогло проявитися нове бажання: праці на инших основах. Але вже проблиски вогнів в очах, тих свіжих, веселих, весняних вогнів, купальських вогнів, говорили, що народжується нове життя в юрбі.
Починали перекидатися поглядами. Тут і там уже виповідає сусід до сусіда шепотом дві слові. Зараз наставляють уха ті, що стоять найближче. Йде вже перешіптування.
Немає ще згоди. Немає ще навіть довірря. Але думки починають уже свою працю в иншому, у зовсім новому напрямку.
 — 	Як кажете? — питається по хвилині громадський комісар, звер-таючися до людей.
 — 	А що буде в инших лісах? — питається хтось із гурта.
 — 	Те, що й у вас! — мовить твердо Заячківський.
Він теж весь час не дармував у своїй голові. І він шукав виходу з непевного становища, у яке так навздогад загнав і себе і повітового комісара й дідича і людей. Роздумував, як би вибристи з халепи, яку навязав собі сам на шию. щоб рятувати себе від хвилевої невдачі. І от, відразу розяснилося йому в голові. Назріває в нього плян рятування лісів у всьому повіті. Коли б тільки тут довести до ладу! Буде вже мати протоптану дорогу. Тим часом чує:
 — 	Я міркую — згода!
 — 	Згода! — почулося тут і там.
Тепер уже обмірковували, як перевести організацію лісової справи. Заячківський вислухував порад селян. Дуже уважно прислухався до їх практичних, тверезих міркувань. Нічого не казав від себе! Хотів, щоб, як це любив говорити, улежалося в голові. Поки-що запрошував лісовий комітет до повітової ради на збори в лісовій справі. За чотирі дні буде зїзд з усього повіту.
196
* * *
Заячківський сидить у канцелярії повітової ради й вилрацьовує основи адміністрації лісів. Картина, яку бачив у Зворах, поставила йому перед очі грізне становище дикої лісової господарки в повіті. Був дуже задоволений, що Лисовський намовив його, щоб поїхав до Зворів. Захоплений справами перебудови життя, не міг заглянути в кожну найменшу закутину, не всилі був обдивитися у всьому, що діється в повіті. Чув про те, що винищують ліси, але думав, що то більш дідичі крику роблять, ніж справді руйнується господарське життя повіту.
Та ось перша зустріч із дійсністю перейшла жах усього того, що йому розповідали. То не нищення дідичів, це винищування з ко-рінем культури повіту. Як піде так ще місяць-два, не буде шматка лісу. І вже не поможе тоді ніщо: ні найкраща адміністрація, ні поділ на поля зрубу. Не буде вже що зберігати. Постановив ділати хутко, енергійно.
За два дні мали зїхатися громадські комісарі з усіх сел, де є хоч би шматок лісу. З ними мало приїхати по пятьох людей, вибраних громадою для заряду лісу. Це ті проектовані ним лісові комітети. Приготовляє для них інструкції. Як мають господарювати в лісі, скільки можуть призначити до вирубу, по якій ціні продавати дрова.
З ціною — клопіт. Годі приняти ту, що повизначували собі дідичі, але й неможна погодитися на те, чого хочуть люди: на довоєнну ціну. Мусить знайти якусь посередню. Обчислює ціни на дрова в ріжних роках до війни, в кожному році війни, прирівнює їх до цін збіжжя й мануфактури. Хотів би винайти можливу, найбільш правдиву ціну на ріжні роди дерева, дров у лаграх і ріща. Переслухував уже ріжних знавців лісової справи, бо хотів би прийти з проектом справедливим. Ніяким способом не числиться з бажаннями дідичів, але й не хотів би давати дров даром. Знав, що тут не тільки йде про матеріяльну втрату одної або другої сторони, або про його відповідальність. Ні. Тут щось иншого має найбільшу вагу. Люди тепер дуже уважливі. Знають, як що платиться. З його цінника зараз зміркують, чи він їм справедливий суддя, що робить усе не тільки обдумано, але й так, що вже нічого не зміниш. Як побачать тверду правду в його словах, то скоряться їй. Не буде давіть спроб на повалення його пляну. А коли б і були, то зараз розібються.
Найбільш було б небезпечно дозволити думати собі: Еее! То так панові забаглося! Але то ще можна буде змінити. Як би могли в одному, у чомусь найбільш реальному, в ціні, збити його, тоді починали б збивати одно за одним. Тоді взагалі проти всього його пляну лісової господарки починали б висувати сумніви. Намагалися б не приймати того, що він їм накидає.
Вже здавалось йому, що все привів до ладу, але ще не довіряє собі. Іще раз перечислює від початку.
197
Тим часом хтось постукав у двері. ї рівночасно входить дідич Давидович. Заячківський підвівся від бюрка, наближається до гостя, вітається з ним, прохає сідати.
 — 	Чим можу служити, пане дідичу?
 — 	Прошу, прошу не перебивати собі роботи.
 — 	Але ж прошу...
 — 	Як же ж радите собі, пане докторе?
 — 	Якось даю собі раду.
 — 	Маєте, бачу, багато праці?
 — 	Добре бачите, пане дідичу. В-одно щось нового. Ще не скінчиш одного, набігає друге! Тепер почав собі з лісами.
 — 	Чув, чув. Казали мені, що ви були в Зворах. І зараз припинилася бодай трохи та рабункова господарка. Вже не пускають людей із сусідніх сел. Добре бодай стільки. Ой, як би ви мені ще помогли!
 — 	Усім помагатиму, пане Давидович.
 — 	На вас одного наша надія. Ми вас подивляємо, пане докторе! У нас уся надія на вашу енергію, на ваш розум. Ви тепер наш товариш, будете нас рятувати.
 — 	Буду всім помагати, скільки зможу. Чи вийде що з того — не знаю. То тепер так важко що небудь сказати. Можна багато хотіти, а зовсім нічого не перевести.
 — 	Коли б тільки добра воля! А того вам ніхто не може заперечити. Коли б так усі проявляли стільки доброї волі...
 — 	Що ж вас привело до мене, пане дідичу?
Заячківський нерадо слухав цих похвал. З одного боку знав, що в них чимало облуди, як не сама тільки облуда! З другого боку не бачив причини до захвату у дідича, якого він зовсім не думав брати в оборону.
Він робить якусь роботу, яка має рятувати щось, але ніколи дідича! Що саме? Не міг би сказати!
Культура повіту... Лад... упорядковане життя... забезпека перед вибухами дикої господарки... — ось що йому блукалося по голові. Самі неясні, неозначені гасла. Він тільки почував, що скінчилася одна доба життя, в якій були свої правила добрі чи лихі — байдуже! Але були. На їх основах плило життя. Був якийсь лад — добрий чи лихий — теж байдуже! Тепер усе те вже скінчилося, урвалося. На місце старого ладу нічого нового ще не встановлено. Починається розладдя, хаос. І тепер він почув на своїх плечах великий обовязок, рятувати, що зможе, наладжувати, скільки буде в нього сил, або доки дасться наладжувати, доки прийматимуться його накази, доки слухатиме його слів схвильована юрба. Не допускати до того, щоб хаос захоплював усе життя. Розбивав! Щоб одного дня не треба було сказати: Пропало! Несила! Запізно!
Але з усією рішучістю мусів боронитися від закиду, що він працює для когось означеного, для одиниць, для однієї кляси. Для комісара, для дідичів, для селян... Ні, він працює для всіх, для всього повіту, для
нації. І для себе, для себе! Для заспокоєння своєї душі. Для збереження тієї гармонії, яка до нього завсігди усміхалася, для захищення її перед хуртовиною хаосу.
Тому нерадо слухав слів Давидовича. Цей егоїст хотів підлещувати йому, щоб заставити його працювати для себе, тільки для себе.
Що не помилявся, пізнав зараз із найближчих слів Давидовича:
 — 	Я був у старостві, у пана посла Лисовського. Біда моя, пане докторе. Страшна біда! Забрали мені вже так багато збіжжя — аж за голову ловлюся! І дали тільки квіт. Що мені з їх квіта! Що мені з того їх квіта!... Мало того! Заїздять до стирти, забірають сіно — вже навіть без квітка.
 — 	Маєте те, чого хочете. Не треба вам квіта... — посміхається спокійно Заячківський.
 — 	Пане докторе! Не жартуйте собі з мене! Ви знаєте, як мене знищили? Вивезли з мого лісу всі дрова, що я собі заготовив на зіму. Рубають далі. Хто хоче: і військо й люди. Ще й відгрожуються. Повикидали всіх побережників. Не впускають до лісу нікого з двірської служби.
Заячківський доволі розчаровувався, слухаючи цих слів. Він думав, що бодай там, де остався власник, инакше діється. Під впливом слів Давидовича зарисовувалася йому в доволі чорних барвах будуччина, вся приготована ним праця, всі його зусилля. Як спинити ту течію, що з таким шумом почала виливатися з берегів?
 — 	Пане докторе, я не розумію, що це таке чиниться. Пан посол прислав мене до вас. Сказав, як ви мені не порадите — ніхто мені не порадить.
Заячківський, стрівожений і зажурений важким становищем у повіті, мусів посміхнутися при цих словах Давидовича. От, Лисовський!
 — 	Скажіть, будьте ласкаві, пане докторе: що то буде з того всього? Що це таке? Я цього зовсім не розумію.
 — 	Революція, пане дідичу! — промовив Заячківський більш до себе, ніж до Давидовича.
 — 	Не гнівайтеся, пане докторе. Скажіть мені, що це таке революція? Поясніть мені. Пане докторе! Не гнівайтеся. Я вас дуже добре знаю і маю відвагу говорити з вами про це щиро. Ви мене не запрете в тюрму, правда, що ні?
При цих словах зловив Заячківського обома долонями за руку. Стискав її. Шукав рятунку. Перепрошував мовчки за можливість такого підозріння.
 — 	Я знаю, знаю вас! Скажіть мені одно, розясніть мені, бо я цього не розумію. Була світова війна. Переходили всякі війська. Рабували, нищили. Але ніколи це не трівало довго. Була біда, як приходили. Потім починали урядувати якісь власти. Наставав спокій. Можна було жити. Я за всю війну ані разу не втікав із свого села. Врятував двір, господарство, все. Корови мені забрали, коні. Але хата є. Плуги є. Машини є, все є. Навіть, як відходили, як була найгірша біда, навіть і тоді
я рятувався: Але такої біди, як тепер, іще не було. Чому це так?
Заячківський призадумався глибоко над цими словами. Він кинув перед хвилиною слово революція — бо воно навинулося йому на думку. Так собі, на вітер, кинув. А тепер воно одно в ухах йому згучало.
Вияснювати цій людині, що таке революція? А хіба ж цей дідич зрозуміє, що йому загрожує від революції? Хіба ж не повертається вона в першій мірі проти нього? І пощо розкривати людині очі, як не дається їй рятунку? Чого ще більш трівожити?
Який смішний видавався він Заячківському, коли почав далі говорити:
 — 	Я думаю, що Лисовський не надається на старосту. Він не має ніякої сили. Він в-одно каже нам: я хочу йти вам, панове, на руку. Я хотів би все для вас зробити.
 — 	Панове! — промовив холодно Заячківський. — Я вам не раджу бажати собі, щоб вам Лисовський ішов на руку!
 — 	Ми не хочемо, щоб він нам ішов на руку! Нехай тільки заведе лад у повіті. А він в-одно нарікає: «Я безсилий! Я не можу нічого зробити. Мене ніхто не слухає». Що кому з того? Що нам з того?
 — 	Кажу вам, пане дідичу, іще раз: Лисовського лишіть на боці. Не жадайте від нього неможливого. Він як чим провинився, то тим, що сидить всею душею в старих відносинах. Не хоче піти з духом часу, тільки намагається для нового часу, для нових, змінених обставин задержати старі способи. Нове вино наливає в старі міхи! А то не йде. Нічого з того не буде!
 — 	Пане докторе. Дайте мені раду. Дайте нам усім раду.
 — 	Важко, добродію. Вам не промовить до душі моя порада. Ви зовсім не задовольнитеся моїми плянами.
Уже досить йому було цієї безплодної балачки. Що йому з того, що хтось незадоволений з Лисовського, з війська, з людей? Хіба ж може хто небудь задовольнити цю людину старого часу, що заблука-лася на розшалілому морі революції й хотіла б не тільки життя врятувати, але й задержати спокій, тишу, соняшну блакить давніх добрих часів, коли то все й усі працювали на неї? Коли завдяки видушуванню живих соків із свого оточення, вона розросталася, почувала солодощі життя, роскошування вигідним, тихим, забезпеченим, соняшним життям? І тепер приходить до нього й кличе: рятуйте мене! Верніть мені мій спокій, моє щастя! Забезпечуйте мені мій маєток, підставу мого роскішного життя!
Ні. Треба ясно заговорити.
 — 	На всякий спосіб, пане дідичу, ви не послухаєте моєї ради.
 — 	Пане докторе! Ви ж теж дідич. Ви знаєте, що нас болить, бо й вас болить те саме. Що зробите для нас — і для себе те робитимете. Скажіть мені, яку даєте мені пораду?
 — 	Передати все в руки селянам! — промовив легко, певний себе Заячківський.
Давидович кинувся нервово в кріслі.
 — 	Як?... Я вас не розумію добре! — мовить по хвилі.
 — 	Хіба ж я не казав? Ви мене не розумієте. Ви мене не зрозумієте, панове! Бо ви спите! Бо ви ходите з заплющеними очима. Не бачите, що діється довкола вас.
 — 	Пане докторе! Не жартуйте так болюче. Мене дур голови береться.
Заячківський починав хвилюватися.
 — 	Я не жартую, — мовить. — Не пора на жарти. Я говорю те, до чого додумався. Бачу, що инакше не піде. Кажу вам іще раз: як не передамо селянам усього, що маємо, пропадемо.
 — 	Як то селянам передати? — процідив зїдливо Давидович. Вчувалася в його словах уся ненависть до селян і... до Заячківського. — А сами що?
Спокійно, холодно, як би щось дуже чуже для них обмірковував, промовив Заячківський:
 — 	Стояти з боку і ждати. Дивитися й чекати, що з того вийде.
 — 	А з чого ж жити? — крикнув у розпуці Давидович.
 — 	Жити? Еее! Прожити ще якось зможемо. Зрештою будемо шукати способу...
 — 	Ні. Я зовсім вас не розумію.
Заячківський показав на кілька аркушів записаного паперу.
 — 	Дивіться, пане дідичу! Випрацьовую плян передачі лісів під заряд громад.
 — 	Як? А ми що?
 — 	Панове! Мусимо освоїтися з тим, що наш час минувся.
Давидович подивився на нього з погордою й подумав: Легко тобі
освоюватися! А в голос промовив нервово:
 — 	Як? Я маю віддавати ліс під заряд хлопів? А що ж я буду робити? Я? Дідич?
 — 	Будете спокійно сидіти в дворі. Будете дивитися, щоб було в вас чим палити. Щоб не мерзли, пане дідичу! \ сидіти спокійно!...
 — 	І чого досижуся?
 — 	Того, чого й усі. Ви того не розумієте, пане дідичу, в яких часах ми живемо? У яких бурхливих? Не бачите, як скрізь довкола нас кипить, буриться? Як усюди знімається революційна хвиля й перш за все повертається проти поміщиків?
Заячківський зрозумів відразу все, що так важко було йому зясувати собі. Аж тепер зрозумів, що він попри всю свою діяльність був поміщиком. І так дивилися на нього всі. Сказав це йому в очі Давидович. Так мусіли дивитися на нього й селяне. Так мусів малювати його перед мужиками й дідичами Лисовський. Перед одними й другими. Перед кожними з иншого становища. Й завсігди проти нього. Аж тепер зрозумів, що його маєток тягнеться кулею у ноги у всій його роботі.
201
Коли хоче бути реформатором, коли думає заходитися коло налагоджування нового життя, мусить починати од себе. Мусить те, що радить иншим, зробити в себе.
Як?... — зловився за голову. — Віддати селянам землю?... Адже ж він працює в спілці з ними.
Смішне те все, уся та спілка! Смішне! Смішне!... Земля — селянам! — кричить йому в голові якийсь голос. — Земля тим, що на ній працюють. І твоя, твоя теж! Твоя в першу чергу! Земля — селянам!
 — 	Як ви мене настрашили, пане докторе!
 — 	Я вас не страхаю. Я вам тільки ставлю перед очі те, що вам загрожує і чого ви не хочете бачити. Ви хотіли б, щоб вас, вас, спеціяль-но вас, тому, що ви пан Давидович, тому, що ви пересиділи тут цілу війну, ви хотіли б, щоб вас не захоплювала революція? Ви, пане дідичу, ще богові дякуйте, що маєте діло з нашим спокійним населенням, яке дає вам ще змогу жити! Забули сорок шостий рік? Забули, що тоді було на Мазурщині? А хіба ж ви знаєте, що сьогодня там діється? І ви хотіли б противитися хвилі? В революційний час? Ні, пане! Лишіть! Дайте спокій!... Хочете моєї ради?
 — 	Я дуже вас про це прохаю, — зложив перед ним руки Давидович.
 — 	Перш усього робіть так, щоб ви вийшли з цієї революційної хвилі живі й здорові.
Давидович подивився на нього вперше поважно, стрівоженими великими очима.
 — 	Чи справді загрожує нам яка небезпека?
Заячківський відчув його жах і хотів заспокоїти його трохи.
 — 	Як досі — ні! — мовить. — Але тільки завдяки тому, що ми звертаємо непомітно хвилі революції у природне її русло.
Почув неправду цих слів. Але вже завернути їх було годі. Зрештою, коли й не робили цього досі, то будуть робити. Що ж иншого увесь його плян лісової кампанії? А що цей панок почує трохи його силу? — Нічого не вадить!
 — 	Тепер, панове, вся річ у тому, щоб ви не псували нам справи. Ви певно знаєте, що діялося в Росії, що було на Україні за большевиків. Дивімся розкритими очима — живемо в добі большевизму. Він скорше чи пізніще, в різкіщій, або в лагідніщій формі перекотиться більш менш через усю Европу. І вся річ, щоб вийти з нього з життям і здоровлям. Потім почнеться нове життя, розуміється на нових основах. Земля перейде до рук тих, що на ній працюють, ліси до руктро-мад, фабрики до кооператив. Словом, одиницю заступить громадянство.
 — 	А як же ж ми будемо жити?
 — 	Га! На це знайдеться спосіб. Викуп, рента, досмертна платня. Бог то знає. Що я сьогодня можу вам сказати? Це управильниться відповідними законами в кожнім краю більш-менш подібно. Або тут сяк, там инакше. Тепер ви повинні всі свої сили звернути в цьому напрямкові,
 щоб як найменше давати про себе знати і то головно людям свого села. Ви знаєте, з ким ви маєте тепер справу? Адже ж це елемент, який вернувся тільки-що з війни. Там наказували йому стріляти, колоти, мордувати. Нагороджували тих, хто краще мордував... Ви хотіли б з ними тепер правуватися? Адже ж то пять років вони мордували! Ви це розумієте?
 — 	Пане докторе! Велика правда в ваших словах. Я не пізнаю людей із свого села...
 — 	Ви не пізнаєте людей із свого села? Як же ж мені це приємно почути. А ви чого хотіли? Щоб тих пять років війни пройшли безслідно? Ви кажете, що не пізнаєте людей із свого села? А про це забуваєте, що вони вас теж не пізнають. Що вони вас пять років теж не бачили, не відчували своєї залежности від вас. Забули про вас! Дивляться тепер на вас, як на чужу людину, якої вони не знають? А ті, що прийшли з російського полону? Не принесли вони гасла: без панів? Може думаєте, — тому, що ви Давидович, що ваш батько або й ви зробили колись якусь прислугу його батькові або й йому самому, він піде тепер проти свого інтересу й погнеться, заложить свою шию у ваше ярмо?
 — 	А що ж ви на це, пане дідичу?
Заячківський засміявся.
 — 	Я поки-що помагаю робити революцію, тому життя моє не загрожене. А що до свого маєтку, то я вже давно поставив хрестик на нього.
 — 	Справді думаєте, що ми можемо потратити наші маєтки?
 — 	Я цього певний. Як би то льокальний вибух революції, ну, то може б хто й здавив його! Але то йде світова революція. Сумніваюся, чи знайдуться такі сили, що змогли б її повалити. Тим більш, що тепер творяться національні держави. А національна держава позбавлена тої сили, що нею користувалася заборча держава — національно-чужої армії, яку можна було б посилати проти населення иншої нації. Дивіться: Австрія тримала у нас лад Мадярами, Хорватами, Німцями, у Відні, в Будапешті — Українцями, Поляками. Тепер те все пропало! Навіки пропала чужа мілітарна сила!
 — 	Що мені робити, пане докторе? Що мені радите робити?
 — 	Я вже вам сказав: пережидати добу воюючої революції.
 — 	Як її пережидати? Ви знаєте, я не сплю по ночах, моя жінка ходить з кімнати в кімнату. В одно здається їй, що хтось прийшов до хати, що хтось добувається. Світить уночі місяць, вона схоплюється із сну й счиняє крик, що горить наша хата. Пане докторе, ви не можете уявити собі, яке ми пекло переживаємо. Я вже не знаю, чи ходжу по світі, чи я вже на тому світі відбуваю кару за свої гріхи. Я тут сиджу, а пі до мною горить крісло — що я там у хаті застану? Чи не напав хто, не вимордував рідні? Пане докторе, рятуйте нас! Не тільки мене, всіх нас, що тут осталися. Ми вам того до смерти не забудемо.
203
Заячківському жалко стало цієї людини. Він зрозумів стан її душі. Співчує з ним. Заспокоює, як може. Врешті мовить:
 — 	Моя рада така. Ви не противтеся нічому, що буде діятися. Коли випливете з життям з хвиль цього збурханого моря — скажете, що ви щасливі. Коли б ви бачили, що діється недалеко фронту! Що то ще ваше життя! Рай та й годі! Я організую поки-що лісові комітети, щоб рятувати ліси від руїни. Не вас, панове, не дідичів — кажу це щиро. Бо як би я вас хотів рятувати, то й ліси пропали б, і з ними й ви. Мені йде про збереження лісів, тої великої цінности повіту. Передаємо їх в адміністрацію громад. Кажемо, що ліси будуть громадські.
 — 	А що ж я маю казати?
 — 	Те саме. Або мовчати. І не противитися! Мовчати!
 — 	А може б я дав бодай одного свого чоловіка до лісового комітету?
 — 	Як приймуть — про мене. Але я не радив би вам!
 — 	Вони винищать мені ліс.
 — 	Я вам ручу, що вони будуть шанувати ліс. Розуміється в думці, що він буде громадський. І він буде громадський. Земельний закон напевно приділить менші ліси громадам.
 — 	А хто ж буде відбірати гроші?
 — 	Лісовий комітет.
 — 	І що буде з ними робити?
 — 	Буде складати в податковому уряді.
 — 	А мені там виплатять?
Заячківський завагався хвилину. Потім надумав розкрити карти.
 — 	Ні, пане дідичу. Я перший буду проти того.
 — 	Чому?
 — 	Бо як би ви побрали гроші — то все пропало б. Бодай у перших хвилях не може бути ані познаки, що й ви тут входите в рахунок.
Давидович порушився в кріслі.
 — 	То я вже нічого не значу в селі?
 — 	Як думаєте.
 — 	А що ж буде з моєю землею?
 — 	Га... побачимо. До весни ще далеко. До того часу може вже буде земельний закон. А не буде, перейде ваша земля так, як і моя і всіх поміщиків, під заряд земельних комітетів.
Давидович відітхнув глибоко.
 — 	Фу!... Значиться, все пропало? Значиться, вже все пропало?...
 — 	Пане добродію, чи то ви одні?
 — 	Але ж я без землі не маю чого жити на світі. Я з діда-прадіда рільник. Я так полюбив цю землю. Вона — все моє життя!... Що я можу на світі робити без неї? Я не то, що ні до чого не здібний — я не можу уявити собі життя без землі! Я минуся, як прийде весна і я не зможу починати господарювати. Ой, ой, ой! Ото ми дожили часів! Ой, ой, ой!... А ви, замісць, щоб мене розважити — так немилосердно мене знищили! Добили!
204
Заячківський сидів мовчки. Розумів стан душі Давидовича. Але з другого боку побачив ясно суспільну ролю цієї людини. Хотів сказати йому, що думав. Хотів вказувати йому на ту суспільну кривду, яку робили віками його предки й він сам — тим людям, що тепер забірають від нього свій варстат праці. Землю, на якій вони піт свій проливали. Але в ту ж мить якийсь голос крикнув йому до уха:
«А твої предки? А ти? Ти? Що тепер, тепер зрабував землю?»
Змовчав.
Боронився: «Земля оставала б і так у руках одиниці».
«Але ти, ти боровся б з тією одиницею! А так?...»
Не мав відваги кинути Давидовичеві історичної правди в очі. Й собі... Забалакав зовсім про що инше:
 — Ви говорите про знищення, про добивання, пане добродію? Я вас не нищу. Не добиваю вас! Я вас рятую. Я думаю в-одно над тим, як би то без великих потрясень перейти від минулого до того, що мусить прийти. Я хотів би злагодити хвилину крізи. А ви, панове, робіть, як вважаєте. Тільки, щоб потім не каялися.
 — 	Я покидаю хату, землю. Втікаю до Чернівців, до Відня... Щоб тільки не дивитися на те все. Берете ліс — беріть, берете землю — беріть! Тільки нехай я цього не бачу. Нехай я про це не знаю! Нехай я при цьому не буду!
 — 	Ваша воля. Робіть, як хочете. Я для ваших гарних очей не буду йти проти збурханих хвиль народу. Моя теперішня засада — пуститися на хвилі й — плисти на них. Плисти за хвилями. А чей вони принесуть до якогось берега. А там уже — побачимо! Будемо розбіратися. Хто з нас піде на дно, а хто вирветься до життя, до праці.
 — 	А все ж таки я думав, що ви мене розважите...
 — 	А я думав, що маю до діла з людиною, у якої розкриті очі на прояви життя.
Прощалися дуже холодно.
Розмова з Давидовичем була дуже важна для Заячківського. Він, може вперше, усвідомив собі вповні, що діється довкола нього. Все те, що він робив до цеї пори, робив із захватом, робив усіми силами тіла, всіми нервами душі. Всього себе віддавав на послуги відродженій державности. І коли не було так багато зроблено, як цього він бажав би собі, знав, що не його то вина. Життя йшло дуже поплутаними, поперехрещуваними шляхами. Дуже грузькими. Не все йшло рівно, без упину, без затримки. Чимало доводилося всім блукатися, спинятися, застрягати, вертатися. Але в-одно йшли вперед, в-одно вперед!
Собі він не міг нічого закинути. Кидав усі свої фізичні, всі духові сили в вир життя. Вже більш не міг нічого віддати. А проте — в-одно мучили його сумніви, почував незадоволення... Шукав причини й не знаходив її.
205
Аж ось як ясно почав він викладати Давидовичеві те, чого сам для себе не міг досі ніколи віднайти. Аж здивувався від своїх слів!... Як йому розяснилося в голові! І як відразу знайшов причину власного незадоволення із своєї роботи.
Він досі мав перед очима тільки одно: відроджену державність своєї нації в повних межах, в повні сил, на всьому просторі рідних земель. І всі його зусилля йшли до того, щоб разом з иншими виповнювати її змістом. Щоб творити нове власне життя в рямах своєї державности. Але тепер побачив, що те нове життя нічим не відріжнялося від давнього, дотеперішнього. Як був у повіті староста, так прийшов на його місце комісар, теж такий самий староста. Тільки що той Поляк був, цей Українець. Але душею? Не були ж вони обидва давні австрійські урядовці? Не говорив про це увесь спосіб урядування в старостві, чи там комісаріаті? Не вистоювали люди тоді, як тепер, цілими днями перед староством? Не відказували, що не хочуть їх допустити до пана старости чи тепер до пана комісара? Не зневірювалися сами й не несли в села зневірря тоді, як і тепер? Не залишалися в канцеляріях староства ті самі урядовці, які в одному тільки, може, змінилися. Намагалися розмовляти між собою по-українськи і так також говорили до зверхників. Так реферували, писали. Але що кому з того? Що з того повітові? Що з того тій юрбі селян, що облягала староство? Чи ж хіба лекше їм від того ставало, що пани розмовляли між собою по-українськи? Хіба їм лекше від того ставало, коли з другого боку нічого не роблено для них у тому комісаріяті? Коли, як їх обдурювали давніще, так і тепер їх обдурюють?
А в суді? А в податковому уряді? Скрізь, скрізь, усюди? Що змінилося? Що для людей змінилося? Що він досі робив? Що він доброго зробив для повіту, чим міг би був пригорнути серця населення до нової влади, до влади рідної держави? Бо того, на що йшли уперті, завзяті його змагання з Лисовським, щоб заводити українське урядування, щоб у школах заводити українську викладову мову, щоб жадати від урядовців, від учителів присяги на вірність українській державі, — цим люди не цікавилися, про те не знали, а коли хто й розяснював їм це, то так їм було до того байдуже, ще гірше, як до торішнього снігу. Лишилися всюди ті самі пани по урядах, робили свою роботу, як і досі, тягали людей по термінах, кликали платити податки, ще й до війська брали і не платили причинків за військових.
А в селах далі сидять або пани або панські посіпаки, за ліс колотяться з людьми, спіраються давати людям дрова. Голодним ніхто не помагає. Школи, як були понищені, так ніхто й далі ними не журиться — діти бурлакують по вигонах. Як було за старої Австрії так і тепер за України... А може й гірше!...
Чи це справді так, чи це тільки його здогади? Говорив йому хто про це? Чув він це від кого?... Чи тільки так собі здумує?
І тут насуваються йому перед очі всі ті постаті, що зустрічалися йому, з якими він мав справу в уряді, в місті, в селі, в лісі, з якими
розмовляв, від яких вислухував їх жалі, болі, їх нарікання. Все те вони або говорили йому, або така мова вчувалася в їх словах, у тоні їх мови. Він чув це. Вислухував і пускав мимо уха. Уважав, що це лежить у селянській вдачі, щоб проявляти незадоволення. На все мав один лік: надію, що тепер почнеться рай для них.
А що ж иншого робив Лисовський за все своє життя?...
Посміхався з себе, з своєї роботи. Почував трохи не погорду до себе.
Чує якийсь дикий скрегіт у душі:
«Хіба ж могли задовольнити, заспокоїти людей твої пусті, безплодні слова?»
Борониться. Ті слова плили йому із щирої душі. Він не кидав їх на вітер.
«Які ж діла йшли за словами?»
Його слова були звістунами нових діл. Діла прийдуть.
«Чи уявляєш собі взагалі, як виглядати мають ті нові діла?»
Не знаходив відповіди.
«Яким ділам назустріч ти йшов?»
Він зрозумів сьогодня, яка пуста була вся та робота перемальовування чорно-жовтого або червоно-білого прапору на жовто-блакитний.
«А яка вона приємна була для тебе, для вас усіх, творців, будівничих своєї держави! Як вона заспокоювала ваші амбіції. Як то ви твердо показували свою силу, свою перемогу над тими, що досі вам дошкулювали!»
Над ким? Над ким? Не розумів.
«Над ким? Ви, українська інтелігенція над польською інтелігенцією, над Поляками урядовцями. Ось, чим ви впивалися! Ось що вас зачаджувало! Але що ви зробили для селянських мас? Що це все було для селянських мас?»
Правда. Пуста панська забавка. Коли дивитися на все очима селян, які в-одно кричать: соли, нафти, сірників!
«Ага! Не думають варити без соли? Не хочуть світити скипками, соломою?»
Реготалося щось у нього в голові.
Мусів боронитися:
А все ж таки вони дуже нетерплячі. Все їм давай, усе давай відразу!
«А в тебе не схована в коморі бочка нафти?»
Ну, й що? Дам. Роздам. На довго буде? На один день для пів села! А потім? А для мене?
«Але ти маєш? Подбав про себе?»
Мусів подбати. Коли маю працювати...
«А вони не працюють? А про ту бочку вони не знають? Не коле їх в очі?»
Не можу! Ну, не можу роздати всього!
«То не кричи! Не лай!»
207
Як не лаятися, коли не хочуть ждати. У них усяка розмова, на яку б не вели її тему, мусить кінчитися: «А що буде з землею?»
«Бо їх це болить! Бо їм треба цього в першу чергу!»
Задумався гірко.
Мусів погнутися. Мусів признати собі в душі, що це все, що досі роблено — ніщо! Мусів стати на становище свого душевного противника...
Треба шукати инших шляхів, инших способів...
«Аж тепер?» — почув в-останнє докір у власній душі.
Добре, що тепер! — відповідає. — А як би так ще довше блукався, чия це була б вина? Хто думав, хто приготовлював на це? Але коли раз уже зрозумів, не буде хитатися. Мусить піти пробоєм! Або — уступити.
Поки не їздив до Зворів до лісу, дивився на все трохи спокійніще. Думав — ждатимуть. Коли приходила розмова на це, казав: «Ждіть люди! Ще трохи терпцю! Помалу все наладиться!» Тепер побачив, що село не жде. Починає само радити собі. Перш усього там, де найбільш болить: у лісі. А як прийде весна? Як почнуть ділити панську землю? Без ніякого закону? Без вказівок? Так, як кожне в себе постановить?
Тепер він зрозумів, що тут щось більше, як саме відродження власної державности. Тепер вдарило йому в очі схвильоване море світової революції. Побачив, що й їх шматок землі ніщо инше, як дрібна частина того революційного зриву. Що це справді так — не було вже в нього сумніву. Що годі инакше — на це задобре розумів усе лихо світової війни, всі гасла, що їх кинув розвал російської армії. А без сумніву ті самі гасла перекотяться й через инші переможені держави і силою свого впливу на маси не можуть не проявитися й серед переможців. Бо хто ж там переможе? Капіталізм, буржуазія, а широкі робітничі маси не то що нічого не виграють, але з хвилею перемоги їх противників — буржуазії, мусять або погодитися на затягнення собі на шию ярма, або робити революцію. Иншого виходу немає.
І що ж кому справді з того, що заведено у них в урядах українське урядування замісць польського? Що ж кому — тим селянським масам — з того, що замісць австрійської держави прийшла українська, коли вона ні в чому не принесла і не приносить зміни? Люди як голодували — так голодують, як не мали хат — так далі їх не мають, як мерзли — гак мерзнуть, як мерли від тифу — так мруть далі. Ніхто їх не рятує, ніхто не приходить з підмогою. Одно їм лишилося: рятувати себе самих, давати собі раду, як можуть і вміють. І вони кинулися перш усього на ліси. Дрова, будівляний матеріял — ось перше гасло революції! І тут він має стати їм поперек дороги! Ну, добре! У Зворах дійшов з людьми до ладу. Дрова дістануть, але мусять завести у себе впорядковану господарку. Може й з иншими селами добалакається до того самого. А що далі? Чи вже кінець реформам? Чи вже заспокоїть цим потреби людей? Чи вже придавить цим революцій -
ний пал? А хоч би й відхилив його — то на довго? Що з землею? Що з землею буде?...
І тут мусів погнути свою голову додолу.
Побачив, що не має права говорити про це так довго, доки не зробить у своєму селі ладу. Доки не розправиться сам із собою. Як довго він дідич — так довго ніхто йому не довірятиме. Так довго він не має права впорядковувати земельного питання в инших селах.
Ну, добре! Але... хіба ж це його справа? Хіба ж може одна людина заводити новий лад у повіті? На це ж є Національна Рада. Вона має занятися розпутанням цього питання.
Сміявся сам із себе. Розумів ту нікчемну гру слів. Адже ж Національна Рада — це він і ще раз він, тільки під иншим назвищем, і ще раз він і такі, як він. Що ж иншого вони можуть постановити, як тільки одно, щоб передати землю селянам. Кожний свою в першу чергу. А потім уже й чужу. Але то буде... колись... колись... Як переведуть закон. А тут треба зараз спиняти розмах революційних хвиль.
Як було гірко в Зворах! Як було небезпечно! А все ж таки пощастило йому! А чому йому пощастило в Зворах? Чи не тому тільки, що кинув гасло землі й лісу для народа? А тепер казати ждати, аж Національна Рада ухвалить закон? Добре, що тепер зіма, що тепер сніги скували ту святу землю своїми обіймами. А як посміхнеться весна? Як земля кликатиме народ на весілля? Що він тоді скаже? Яку тоді знайде раду? Казатиме ждати?... А як не схочуть? Як кинуть йому в очі запит, що він у своєму селі зробив? Він, він, що сам може своєю землею розпорядитися? Що не потребує ждати ухвали Національної Ради?
Попадав у що-раз більші сумніви. Бачив один вихід: перш усього зробити в себе вдома лад. Тоді тільки дістане право, тоді дістане силу впорядковувати справи повіту.
Він? А при чому ж тут він? А хіба ж він повітовий комісар?
Ну, ну, ну! Тільки Лисовського лиши, чоловіче, осторонь! Тільки за Лисовського не ховайся! Додумався, що треба робити — роби! А ні, то геть від усякої роботи! Подякуй за членство в Національній Раді, відсунься від політичної праці, від громадянської роботи! Сиди собі в £тінці у своєму дворі. Сиди й наслухай, як підкочуватиметься під мури твого двору селянська хвиля. Змагайся з нею, як думаєш, що маєш силу. Тільки не смій появлятися там, де будуть постановляти про долю инших. До цього треба мати право! До цього треба тобі дістати право! Бо ти його не маєш. Ти один з тих, що мають відійти! То ж або відходи сам, або...
Що мені робити? Що мені робити? — побивався.
Визвірювався до нього одчай. Виривав йому землю зпід ніг. Кидав його у провалля.
Він бачив, як тратить усе те, за чим погнався, до чого змагав, на що всі свої сили клав, своє здоровля! Бачив, що тратить навіки
той спокійний, затишний куток, на якому хотів провести своє життя. Ту свою Стінку, що йому так до серця припала. Ту свою чарівну затиш, що її думками своїми обснував, що її любовю свого серця наділив. Ту свою дорогу землю, яка від віку всисалася в кров і кости його предків. І хоч на хвилинку вихопилася з рук його роду, він, щасливий нащадок своїх предків, погнався за нею і вловив, вловив її, припав до неї грудьми, зросив її слізми радощів... А тепер мусить її покидати... Почував себе знову бездомним, як був досі. Почував себе бурлакою на безкраїх просторах рідної землі.
Схилив додолу голову під важким ударом своєї долі.
Коні рвали що-сили. Йшли в перегони з вихорем. Головами кидали на боки, змагалися із сніговою курявою, що очі їм заступала. А буря шаліла. З усіх сторін мело снігом — з гори, з боків, з долу від піль, із шляху. І коні, й сані, і подорожні нурялися в снігових туманах, то виринали на хвилинку, то поринали в сніговому розшалілому вихорі, і тільки слабкий приглушуваний дзеленькіт дзвіночків на кінській упряжи вказував дорогу, куди посувається серед снігової метелиці ця слабосила, дрібна кришинка.
Довкола нічого не видно. Ні на ступінь не проглянеш темряви. То вже від полудня котилися по небі чорні вали від сходу. Бовдурами перевалювалися понад землею. Жахом проймали всякого, перед ким стелилася дорога. Загрожували затемнити її, завіяти, засипати, поставити непроходиму гать поперек шляху. Над вечір почали провалюватися темні бовдурі. На обрії виринає одна сіра маса. Від краю до краю. Налягає гнітучою вагою на землю. Підводиться в-одно вище, розширює свої груди, суне, суне, лізе чорна почвара. Все ближче й ближче. Вище і вище. Що-раз ширший простір обрію захоплює. Вже туй-туй вкриє ввесь світ.
Петро з страхом дивився на неї. Що їм там! Хвилинка їзди до хати! А проте жах його брав. Заходив до Заячківського. Казав, що буде біда. Не міг докликатися свого пана, не міг допрохатися. А тепер, як тільки виїздили з міста, наближалися до краю міських городів, звіявся в одну мить вітер, такий скажений вихор, що Петро потерпав за коні, щоб їх не поперевертало. Потерпав за сані, щоб ними не кинуло до стовпа край дороги, щоб не вихопило з санок його або пана.
І поки ще зміг перехреститися, як розкриються всі челюсти, як сипне з них снігом, як не заступить йому очей — він уже почував усе своє безсилля. Не міг правити кіньми, не всилі був триматися дороги, берегти свого й пайового життя. Не було иншої ради, як пустити поводи коням — нехай летять на безголоввя. Більш у нього довірря до цього божого створіння, ніж до самого себе. Як чого ждав, як чого надіявся, то того, що коні сами їх винесуть, що коні сами знайдуть дорогу, пробються в тих білих туманах снігу, затримають рівновагу між двома вертепами по обох боках шляху і, може, може довезуть їх
щасливо додому. Бо він був безсилий, не мав навіть надії помогти тут. Тільки шепотів беззгучно слова молитви. І того не всилі був доводити до краю. В-одно збивався з пуття. В-одно вривав. І знову починав від початку: Отче наш, іже єси на небесіх... Боже! Твоя сила! — вкидав без думки й забував, як далі йдуть слова молитви. І починав наново...
А Заячківський сидів, закутаний у шубу, в бараниці, — сидів спокійно. Не проявляв ні дрібки стрівоження. Не було найменшого сліду журби в його очах, на його лиці. Як би оце їхав у найкращу погоду.
У його душі така хуртовина звіялася, що — що йому ці шалені змагання природи! Вже, бачиться, не може бути більшого її гніву, вже не всилі ні вихор, ні снігова хмара викинути більшої злости на світ, вже, бачиться, її скажена міць дійшла до краю. А проте він їде, пробивається, ні на що не вважає, нічого не жахається. їде щораз далі, кидається в обійми снігового вихору й ані в думці йому, що може не доїхати до хати. І пішки пішов би. І пішки перебився б через ту розсатанілу метелицю. Значиться, ні раз не страшна йому схвильована природа, немає в неї такої сили, яка спинила б його у його намірах, у його бажаннях!... А от, яка страшна буря в його душі! Як збила його з пуття! Як трохи не погнула його, трохи не заступила йому шляху.
Немає для людини, — думає, — гіршого лиха, як те, що вишкіриться до неї із дна її душі. Немає жахливіщої хуртовини, як та, що звівається у нетрях її духа. Там, на дні серця, в таємничих закутинах мізку, там найбільш непроходим і нетрі, там найжахливіщі огнища бурі, там та грізна сила, що з неї звіваються вихорі хуртовини духа, заступають промінні блиски очей, затемнюють соняшне світло душі, зоряну ясність думки.
Що для нього їзда в цю метелицю? Хіба тільки заспокоєння може принести його нервам. Хіба тільки злагодить схвильовану душу...
Затиснувся глибше в куток саней, заплющив очі. їхав без думки. Задивлений у що-раз більш ясніючу картину своєї душевної рівноваги.
І ось неждано виринають перед ним ті земляні могилки в Зворах, ті ями в землі вириті, вкриті хворостом, присипані землею, живі гроби, могилки, що в них живих людей поховано. Ті землянки, в яких карається живий народ. Що вони, нещасні, тепер роблять? Коли звіялася така метелиця на світі, коли мусиш заткати всі щілини, всі отвори, всі нірки, щоб крізь них не продувало? Що ті люди діють тепер, закопані живцем у землю? Як вони, нещасні, проводять оці страшні хвилини?
І поки знайшов відповідь на ці розбільні питання, вчувається йому голос розпуки дідича Давидовича: «Все мені забірають. Рабують, руйнують мене. Рубають ліс. Крадуть дрова, вивозять матеріал. Пустять мене з торбами! Всю війну витримав, а тепер буду пропадати!»
Чому вони раніш, раніш цього не додумалися? Чому вони давніше цього не зробили? Щоб коли вже в холодній, мокрій землі сидіти,
то бодай серед чотирьох стін! Щоб і продувніще й ясніще? Щоб як не ті звірі в норах? Гірш звірів! Бо і звір має суху, затишну, провівну нору, не таку сиру, мокру, слизьку, задушну. Чому вони раніш не починали рубати лісів, будувати собі хат, чому вони не поквапилися, доки ще можна було обліпити їх глиною? Запізно прийшла їм воля! Запізно в-осені. Вже не всилі були нічого собі порадити! Але тепер, тепер, коли вони з останніх сил заходяться рятувати себе від загибелі, тепер посмів би їм хто ставати в дорозі?
Ні! Піде наказ, щоб усякому, хто хати не має, кому хату знищила війна, щоб кожному з них приділили стільки будівляного матеріялу, скільки йому треба на хату. Нехай люди за зіму зрубають, пообтісують, нехай сплетуть собі клітчини, коли вже не хати!
А чому ж би не хати? Чому ж би не визначити пляну кожної хати? Чому ж би не обчислити, скільки треба на хату матеріялу? Нехай беруть, нехай будуються. Держава знищила, держава заплатить. Чужа зруйнувала, своя поставить на ноги.
А може?... Хто його знає? Може бог заплатить... Але хати мусять бути! За зіму мусить стати на кожному подвіррі хата!
Геть із звірством! Геть з життям у норах! Перші основи рідного життя: хата, хата, хата! Землянки — в льохи перемінити! В льохи на картоплю! Подбати, щоб на другу зіму ті льохи були повні — ярини, картоплі. Щоб люди покінчили із цим звірячим життям! Щоб зажили, як люди! Щоб озвірілі за війну й через війну люди — людьми ставали!
«У-у-у-ууу-ууу-у...»
Поля завили.
 — Свят! Свят! Свят! — шепоче в трівозі Петро.
То виє той біль мужицької душі, яка блукається по панських ланах. Заорювана в неї за кожною покладеною скибою. Затоптувана в неї за кожним махом сапи, коси. Вполікувана в неї краплинами крі-вавого поту, що чурів з чорного, порепаного лиця, падав на землю, і там у ній оживав. Блукається од віку мужицька душа на цих ланах і в такі ночі, як сьогодняшня, виє грізно... І горе тому, хто не розуміє цього голосу, цього виття!...
Хутчій, хутчій! До дому! До людей! Кликати, повістувати їм нову звістку. Беріть! Діліться! У кого немає землі — беріть, як свою! Що буде — побачимо. Поживемо — побачимо. А поки-що лелійте в своїх думках надію на свою землю. Прийде весна — нехай з вас кожний побачить себе співвласником шматка землі. Поки не вийде закон. Поки не приділять вам тої землі на власність!
Нехай замовкне плач вашої душі. Нехай заспокоїться зболіла душа ваших предків. Нехай те зімове виття підчас хуртовини — не буде виттям людської душі! Нехай це буде сто раз грізніщий, сто раз страшніщий рев — але рев природи! Тоді він не буде лячний нікому. Бо найстрашніще в світі, — це біль, це плач і рев, виття людини. Людської душі... Нехай розвівається хуртовина в нетрях людської
душі! Нехай засвітить сонце! Нехай засяє соняшне, ясне проміння! Нехай прийде спокій і щастя між людей! Нехай заспокоїться — людська душа...
Уже не слухав виття вихорів на безкраїх ланах. Уже не лячні вони були для нього. В його душі розквіталася соняшна весна. У його серці ясніло свіжими барвами чарівне весняне квіття...
Він уже прийшов до рівноваги в своїй душі. Віднайшов шлях, по якому йтиме далі. Що для нього ця хуртовина?... Ні! Вона для нього багато, дуже багато! Вона принесла спокій його душі. Вона розвіяла його чорні думи.
Майже зараз сполудня стемніло в кімнаті. Треба було світити лямпу. Та Марійка роздумала. Хотіла трохи відпочити. Її руки вмлівали від шиття. Вже не багато остається — скінчить сяк чи так сьогодня. Почула тугу за хвилинкою відпочинку, за хвилиною спокійного, безжурного маріння.
Присунула собі крісло до вікна й задивилася на ті безкраї поля, вкриті снігом. Як далеко захопить очима, нависли над ними чорні хмари. Перевалюються над мертвими полями, загрожують вкрити їх ще глибше зімовим холодним покривалом. Та нехай! їй це байдуже. В неї над головою безпечний дах, в неї затишна хата. В грубці горять, палахкотять дрова, нагрівають кімнату. Вона може спокійно сидіти, марити, дожидатися свого Павла.
Так. Марити. Марити, прислухаючися, як прокидається в її лоні нове життя. Сьогодня вперше вона почула ледви помітні рухи нового, дожиданого гостя. Сиділа як-раз над шитвом, коли, неждано, немов електрична течія пересунулася їй по тілі. Щось, як би рибка в воді, схвилювалося в її лоні і від того кинуло її в тремтіння. Вона спершу стрівожилася, потім усміхнулася. І та щаслива усмішка замліла на її лиці.
Уважливо наслухала вона, чи ще раз не вчує тієї любої признаки нового життя, яке тільки-що прокидається, народжується? Чи не вчує ще раз того голосу зза світа з далекої вічности? Ні... Замовк... Тільки дав знати про себе й замовк... Але Марійка знала вже, що тепер почнеться її німа, її не висловлювана словами розмова — її найбільше щастя. Вона вже почула, що ожило те, чого вона так нетерпляче ждала. І хоч причаїлося на хвилинку, воно зараз мусить ще раз і ще раз заговорити про себе. Тепер уже вона й воно — єдине єство. Тим більш дороге їй, що тільки до неї належить. Вона відчуває його, розмовляє з ним, чує всіми своїми нервами — і заздрісно, таємничо заховує його перед очима инших.
Як вона врадує свого Павла тією новиною. Він уже давно дожидається цієї звістки. Запитував її раз... Так, але тільки раз. А може він і не цікавиться цим? Може це їй тільки так здається? Він тепер ніколи не буває в хаті. Перестав узагалі цікавитися всим, що в них діється. Захопили його знову громадянські справи.
213
Але, нехай! Життя пливе так бистро. Так гарно все розвивається. Вона колись журилася, трівожилася — тепер уже не те. Тепер вона сама захоплюється цим новим життям. От уже третій день шиє сорочки й простирала для захисту. Шпиталя ще нема, але треба приготовити поки-що захист. В-одно хтось із козаків з повітової команди занедужує. Лежать, бідні, як Лазарі, де з них хто звичайно спить. Найбільш у стайні або в якій коморі. Годі вже довше відкладати. Сьогод-ня вона скінчить. Завтра мають остаточне засідання з комендантом, постановлять, де уладити той захист. Жіночий гурток розділив між своїх членів роботу — на завтра всі повинні б принести готову працю.
 — 	Нехай не сміються з нас Поляки, що навіть хворими козаками не заопікуємося! — промовила в голос.
 — 	Що ти сказала, мамо? — питається її донечка, прибігаючи до неї. Тулиться їй до ніг. Лізе на коліна, обіймає її.
Мати цілує свою пестійку. І в мить приходить їй до голови думка: А що? Син, чи знову донька? Над цим вона ніколи не призадумувалася. Вона була така певна того, що тепер синок зявиться на світ. Але коли почула перші признаки його життя, втратила свою певність. Ох, як би вона хотіла ущасливити свого Павла синком! Треба ж наслідника! Треба спадкоємця, що перебрав би колись у руки те батьківське надбання. Павло завсігди любить говорити: для дітей! І хоч мають тільки одну донечку — так гордо звучить в його устах те, для дітей! Він певен, що під тим «для дітей» він розуміє свого сина, того, що так нетерпляче обоє дожидаються. Аж потерпає на саму думку, яку вона зробила б йому кривду, коли б замісць сина привела на світ ще одну доньку. Не з огляду на себе, ні! їй це байдуже. Хто знає, чи не менше навіть журби з донькою. Але він, він, як він жде тепер сина! При першій дитині він навіть не проявляв ні найменшої жури. Про те сподіване, невідоме говорили зовсім спокійно. Однаково їм було: син чи донька. Щоб не розчаровуватися, заздалегідь призначали імя і синові й донечці. Прийшла донька. Обоє раділи. Ні вона, ні він навіть ні разу не згадали, що ждали сина. Але тепер він в-одно говорить про «Андрійка». Навіть не згадує ніколи, що могло б бути инакше. І вона, хоч однаково раділа б цим чи тим, тепер уже з усієї душі бажає звеселити батьківське серце сином.
Навіть і краще, що спізнився, що підождав. Тепер уже зявиться на світ у зовсім инших відносинах, ніж було б перед роками. Тепер уже дідичем прийде на світ, сином дідича. Від першої хвилини свого життя матиме ясно витичену дорогу. Не буде блукатися. Мусітиме свої духові й фізичні сили заправляти до твердого, але дуже принадного життя. Як добре, що Павло поквапився й купив цей маєток! Як добре, що послухав її й з останнього стягався, щоб привести до ладу цей двір. Доля усміхнулася до них. Починають в-одно більше віддовжуватися і мають те, без чого годі обійтися. Мають трівке, певне пристановище. Мають двір, якого їм можуть завидувати. На ввесь повіт — це перший двір відновлений. На ввесь повіт є тільки два двори Давидовича і Заячківського! Та не тільки те» що вона горда! Яка вона щаслива» що її синок побачить світ у рідному дворі! Що він не буде почувати себе тут чужим» гостем, пришельцем, зайдою! Ні, він вродився тут. Це його батьківщина! Це місце його народин. Все, що тільки зробили в останньому часі, повертається їм на щастя, на радощі, на веселощі їх душі.
І ще одно: він вольним почує себе! Прийде на світ у своїй рідній державі!
Марійка задумалася.
Скільки то не навіяло на неї жури все те, що загрожувало їм в-осені. Як вона тоді побивалася! Як вона гірко побивалася! А тепер усе так гарно йде, так спокійно розвивається. Одно тільки незадо-вольняє її. Не може помиритися з тим, щоб Павло був день у день поза хатою. Але почуває, що годі инакше! Тепер там стільки роботи, так мало людей, а Павло так бистро орієнтується, так відразу знаходить на кожне питання відповідь, так легко, що годі противитися. Зрештою — га! Що ж робити? Як покличе його доля на становище старости — нехай! Буде й так мешкати в селі. А це для неї найважніше. Бо й чому б він не мав стати старостою? Взагалі годі зрозуміти, чому він уже тепер не став повітовим комісаром? Хоч то може й краще так. Тепер нелад, тепер іще завірюха. А вже як прийде спокійний час — о, тоді вже зовсім инакше! Тоді вона відчувала б кривду, як би його поминули при обсаді староства!
А може! А може?... Ні. Того вона собі не бажала б! Не хотіла б покидати цього затишного закутка й їхати до столиці. А знову щоб він сам їхав — не могла б на це згодитися...
Хоч хто то знає, що ще може бути? Що їм ще може принести майбутнє. Тепер настав їх час. Тепер прийдуть до слова ті, що найбільш того варті. В першій мірі її Павло.
А в тім, як бог дасть! Буде, що їм судилося. Що їм написано. Коли б тільки не пропустили доброї нагоди. Щоб тільки не прогавили своєї долі.
Від її думок одірвала її дитинка, що хотіла лягати спати. Марійка подзвонила. Внесено молоко й булочку. Донечка повечеряла й лягла спати. Довго ще в ліжечку щебетала. В-одно запитувалася, чому татусьо ще не вертається?
Це щебетання дитини навело й Марійку на думку, чому не приїхав іще досі Павло? Дивиться в вікно, аж там починають сипати грубі великі пласти снігу. Вона посміхнулася до них. Так дуже любила цей свіжий, великий, лабатий сніг. Але поки ще натішила ним свою душу, почало вже замітати цими сніговими пластами на боки. Сюди, туди, на всі боки. За вікнами, між деревами в садку почулося дике, протяжне виття вихору. Тепер уже не було видно далі, як на два-три ступіні. Під ударами вихору кришилися грубі пластинки, почало сипати дрібним снігом, замітати ним сюди, туди, на всі усюди.
215
Марійка відразу стрівожилася. Чи виїхав уже її Павло? Чи вже доїздить до хати? Чи може блукається десь на полях. Хоч то й недалеко, але в таку страшну хуртовину не важко за пригоду.
Тепер уже зовсім стемніло. Чи вже вечір запав, чи то снігова за-метільниця світ заступила? Досить, що за вікнами почало чорніти, а в хаті тільки всього видно, що від грубки.
Як-раз мала Марійка подзвонити, коли відчинилися двері й дівчина внесла лямпу. В кімнаті прояснилося. Почувався сильний контраст того, що за вікнами діється, й того, що тут у хаті. Так тут тихо.
Марійка в-одно підходить трівожно до вікна й наслухає, чи не чути дзенькоту дзвіночків. Даремно. Здається, що хоч би й за вікном відозвалися, заглушило б їх виття вихору в безлистих гиляках дерев. Так тріщать, так плачуть, так виють, а вихор так завзятуще скавулить, що Марійка відступилася з жахом од вікна.
Тим більше, що почула раз по раз, тричі, голос зза світу. Замліла в дожиданні.
Заслухана в таємничу мову невідомого єства сиділа Марійка в дивному упоєнні. Її душа снувала чарівні картини з далекого майбутнього. Зовсім нереальні, нічим необосновані, нічим неповязані одна з одною. Як налітали на неї, так вона розмальовувала їх, задивлялася в них, любувалася ними. Ріжними картинами з заслоненого перед нею майбутнього.
То вона ходить по садку за своїм Андрійком та дивиться, щоб воно, біднятко, не впало, не розбило собі носика. Тремтить при кожному дрібонькому його рухові. Заслухається в його солодкий щебетливий голосочок. Дає йому відповідь на всяке його питання, щоб не за-лишувати незаспокоєної дитячої цікавости.
То знову він уже студентом приїхав до неї. Великий, рослий, високий юнак. Веселий, здоровий... Розповідає їй про своє життя, про свої змагання, про свої мрії золоті. Такий самий щебетун, як був малим. Такий, який був його тато, коли вона його пізнала.
Але чому він уже не вертається? Котра ж це година? Що ж він собі думає? Так пізно!... Відколи вже мете снігом... Повинен би вже приїхати. Як він занедбує її. Як зовсім не вважає, що вона потребує великого спокою. Не повинна б нічим журитися...
Ні, ні, не буде йому докоряти. Він працює тепер над сили. Нехай бодай у хаті має хвилинку відпочинку від усіх неприємностей. Нехай та хатня затиш буде для нього відплатою за все, чого мусить там зазнавати...
О... Знову... А то збиточник. І який сильний! Щоб так відразу...
З чоловіка перенесла свої думки на свого Андрійка. Вже бачила його на ліжочку в пеленах з його жвавими рученятами, з ніженьками, що в-одно фацакають... О, як він там простується... Щось йому недогоджує...
Поправилася, щоб тільки сидіти як найвигідніще.
216
Тим часом відчиняються двері й зявляється в них постать Павла. Такий здорожений, такий збитий снігом, з виразом утоми на лиці.
Марійка підвелася. Підходить до свого Павла, вітається. Жаліє його, що він мусів у таку тучу їхати. Чи не краще вже було підождати? Він каже їй на це, що нічого не сталося. їхав, як звичайно. Ані не змерз, ані не мав ніякої пригоди. Сніговиця, як звичайно узімку. Або ж то найгірше з того, що він пережив? Бувало, їздив серед багато страшніщих хуртовин. Та й нічого йому не пошкодило ніколи. Нема про що говорити.
Але Марійка зовсім не була задоволена з його відповідей. Він хоч намагався відкинути від себе всякі невигоди, все, що могло б йому долягати, хоч заявляв, що нічого йому не хибує, що почуває себе дуже добре, не міг змінити виразу свого лиця. Темна тінь впала йому на очі, заслонила їх млою. Чоло переорали зморшки. Лице в нього тремтіло. В-одно пересувалася по ньому хвиля нервового дріжання. Що це? Що це? — питає себе в душі Марійка. Дожидається, щоб він сам їй сказав, що лягло йому вагою на душу. Даремно дожидається. Вже й сів до столу, пє чай, і ще не всилі розпогодити лиця.
 — 	У тебе була, Павлуню, якась прикра розмова сьогодня?
 — 	Розмова?... Ні...
Говорив спокійно, холодно. Говорив, що думав. Він зовсім забув про гостину Давидовича. Захоплений своїми останніми думками, він далі снував їх. Роздумував, як забратися до діла. Ані на хвилинку не припускав собі до голови, щоб міг зустріти яку перешкоду. Хотів сьогодня. Зараз сьогодня, щоб не відкладати, щоб не передумувати. Тут уже не видумає, не вимудрує нічого. Це вже останнє його слово — все те, до чого додумався. Треба хутчій починати. Щоб його вчинок пішов луною по повіті. Щоб родив довірря до його слів. Щоб його праці давав сили. Треба хутчій перевести свої думки у себе в діло. Там, де це справді од нього залежить. Тільки од нього. І де своїм вчинком він себе самого підкошує. Треба йому цього, щоб не родити почуття кривди. Щоб усякий бачив, що так мусіло бути, бо він, Заячківський, у себе першого це перевів.
Відповідаючи на слова дружини, він далі снує нитку своїх думок. Та його слова не задовольнили Марійки. Вони навіть стрівожили її. Коли він мовчить, знак це, що в нього щось глибше запало в душу. Годі напрасно наставати, бо чим важче йому признатися, тим більш буде страждати. Нехай уже. Коли вже розбере до краю, він скаже їй усе.
А він тим часом попав у стан роздвоєння душі. їхав з твердою постановою, щоб зараз сьогодня скликати спільників, нарадитися з ними, кого вибрати до земельного комітету? Чи вистарчить управа спілки, розуміється без нього, чи треба ще инших кликати? Тепер же ж уся земля перейде під заряд земельного комітету. Його, Сапрунова, Токарева — вся.
217
Але як приїхав до хати, як сів тут у теплій кімнаті, почав розніжуватися. Ясне світло лямпи, приємне тепло, що йшло від розпаленої грубки, розвіяли його настрій, зперед хвилини. Приспали його енергію. З одного боку принаглює себе до поспіху, до негайного виконання постанови. З другого боку відчуває неохоту виходити тепер до холодної кімнати на нараду з людьми. Міг би, що правда, казати запалити у себе в робітні. Але зараз подумав собі: чи це справді така нагла справа? Чи це справді таке негайне, щоб тягти в таку сніговицю, поночі людей на нараду? Будуть вони йому за це вдячні, що він каже їм битися снігами в таку метелицю? Та й що він їм скаже радісного? Те, що вони вже й так знають? Чого вони вже сами певні? Мало ж то він їм уже наговорився про те на всяких зборах, вічах, коли закликав людей до війська, на війну? Мало то він їм тоді про це наговорився, що панська земля перейде в мужицькі руки? А його земля — що? Не панська? Хіба ж ті стінецькі не розуміли цього так, що його земля перейде в їх руки? І щоб їм це сказати, потвердити, — він має скликати їх у таку сніговицю?
Чим більш думав про це, тим чорніщими тінями падали його думки на лице, очі, чоло. А найбільш на очі. Зовсім їх оповили мрякою. Він дивився перед себе, але не бачив нічого. Йі дружини, ні дитинки своєї. Був усім тут у хаті чужий, і вони дуже далеко відбивалися од нього. Відчував несвідомо, що тут є та перегорода між його думками, плинами, бажаннями і між його ділами. Між виконуванням його замірів, постанов. Тут треба йому шукати причини найбільшої його нерішучости. Почував несвідомо жаль у душі до тих дорогих серцю створінь. Почував жаль до себе, що він мусить кривдити їх, що мусить в-одно вносити розладдя у їх душу. У душу своєї дружини. Бачив її сполошені погляди. Бачив трівогу в її очах. Знав, що вона додумується, що щось над ними зависло. Завсігди віщим своїм духом відчуває всю небезпеку. І вже заздалегідь трівожиться нею. Ще ні про що не знає, ще він їй не сказав ні слова, а вона вже живе в колі його думок. Вона вже вириває йому з душі його таємницю. Він певен, що вона й сьогодня додумується всього. Тільки йому ще не каже. Жде, щоб він завдав їй удар. Бо, що це буде страшний удар для неї, того він здогадується на основі всього їх життя. А він мусить їй це сказати.
Бачить, чим більше він думає про свою дружину, тим ближче вона підходить до нього. Врешті стає біля нього, бере його за руку.
 — 	Павлусю... послухай...
Прикладає його руку до свого лона. Він догадується, чого вона хоче. Слухає уважно. Не чує нічого.
 — 	О, о... не чуєш? — питається із стрівоженнм посміхом Марійка.
 — 	Ага... — відповідає Павло, зовсім не знаючи, для чого він це говорить.
 — 	Чуєш? Як рибка кидається. Сьогодня вже від полудня тріпається.
218
Павло вже нічого не каже. Починає уважливо прислухатися. Хотів би почути те, що бажала б вказати дружина. Але чи був такий роздражнений, чи так не міг зібрати всіх своїх думок, — не запримічував нічого.
Він оживлюється. Відкидає від себе всі инші думки, звертає свою увагу на один предмет. Дружина приносить йому новину. Так, справді він сам чує. Пригортає її до грудей.
 — 	Павлусю? Чого ти такий сумний? Я думала, що врадую тебе своєю новиною.
 — 	Марійко, ти докоряєш мені? Хіба ж ти не знаєш, як це мене радує?
Підвів її руку до своїх уст. Пригорнув її лице до свого. Поцілував сердечно.
 — 	Марійко! Тепер треба б задержати як найбільший спокій...
 — 	Не бачу того з твого лиця, щоб я могла бути спокійна.
 — 	Будеш, будеш спокійна, кохана.
Коли говорив ці слова, вже знав, що не то сьогодня не скликуватиме людей, але взагалі не знає ще, коли він це зробить. Мусить дуже лагідно приготовити на такий вчинок свою дружину. Не може виставляти її на небезпеку. Не може втратити того свого великого щастя, так нетерпляче дожиданого. Взагалі не уявляє собі, як і коли він це зробить. Як він міг так збитися з рівного шляху? Як він міг забути, що жде його велике родинне щастя? В погоні за добром загалу він занедбав те, що йому найближче.
Його лице змінилося остільки, що відбився на ньому глибокий вираз болю. Завважила цю наглу зміну Марійка. Хотіла звернути його думки в инший бік. Мовить:
 — 	Знаєш, що мені прийшло сьогодня на думку? Бо я ані на хвилинку не сумніваюся, що це буде син. Знаєш, я думаю собі, як то добре, що наш Андрій трохи спізнився. Тепер побачить світ у своїм власнім дворі, в своєму рідному селі. Андрій Заячківський, дідич із Стінки, родом із Стінки.
Павло слухав цих слів дружини, як чогось дуже далекого. І чим далі говорила Марійка, тим сильніще вдаряли на нього всі його думки, що їх передумав сьогодня. Зліталися всі разом і кожна хотіла відновитися в його свідомости, виявитися у дзеркалі слів його дружини. Його власні думки, його міркування були важким ударом на його голову. Він похилився під їх вагою. Ще чорніща хмара насунула йому на очі. Побачила це Марійка й жахнулася. Зрозуміла одно: що її слова не тільки не зробили йому приємности, але ще й прибили його. Не могла зрозуміти, що сталося. Боліло її, що втратила свою силу, яку мала над ним. Трохи не вибухла риданням. Пригорнулася до нього, щоб не бачив її лиця. Почала прохати його:
 — 	Павлусю! Правда, яка я смішна? Ну, смійся з мене! Павлусю, та смійся з мене...
Говорила це вже зовсім крізь сльози.
