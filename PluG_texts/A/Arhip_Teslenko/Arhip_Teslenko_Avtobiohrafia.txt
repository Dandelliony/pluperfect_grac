Не скінчивши (второкласної) церковноприходської школи, поступив писарчуком у волость, далі до нотаріуса. Кинув. Пішов на залізничного телеграфіста вчитись, лікар знайшов слабість на очі, забракували мене. Став жить дома. Книг не було, а бажалось читати. Познайомився з вчителем одним, почав брати у нього. Були в його й українські книжки... Незабаром 1905 р. Хопився в тюрму. Через місяць з днями випускають мене. Далі знов ганяють за мною. Чкурнув я у Київ. Жив поміж босяками, по монастирях жив. Хліб у Лаврі місив, картоплю чистив. Навідавсь додому. — Заарештовують мене в жовтні 1906 р.. і просидів уже я сим разом в тюрмі увесь 1907 і восьмий, — більше двох років. Одвідав і Вятської губ [ернії], пробув тільки мало там. В тюрмі заслання відбув. Увесь час був під судом — не пускали. Палата судила. Оправдавсь. В етапі у Вятську тифом болів. Увесь 1909 рік болів плевритом. У 1909 судив окружний суд за (визволення) політичного. Два тижні арешту одбув на початку 1910.