Тюрма
ЛОХВИЦЯ (НА ПОЛТАВЩИНІ) •
• У Лохвицькій тюрмі прямо мучать людей. Режим неможливий. Як хто з тюремщиків про віщо питає тебе, одповідай йому «точно так» або «нікак нєт». А помилишся, скажеш «еге» або «ні» — кріпись!.. А як кажуть тобі «здоров!» — витягнись і кричи: «Здравія желаем, господин старший чи там: ваше високоблагородіє!» і все руки «по швам». А прогулка така: біля «отхожого» доріжка — кружальце в 23 ступні і ото крутись тією доріжкою один за одним, у землю дивись і мовчи та диш. Передача тобі тільки в неділю та в неділю приймається. Виписка з базарю — раз у місяць, а кари всякі раз у раз. Карають і душать у карцері і за те, що глянеш в «прозурку», до вікна надійдеш, і за те, що жартувать станеш з товаришем, вголос балакати почнеш. А оце недавно узнали,, що в одного в’язня були десь гроші зашиті, — було йому!
