23 сентября. С. Харківці
Високошановний Борисе Дмитровичу! Розгляньте, будьте ласкаві, комедію оцю, чи не погодилася б вона в «Нову громаду» *.
Я чув, що Сергія Олександровича арештовано 2. (Чув, не читав. Газети хто його зна коли й бачив.)
Моє становище... Після трущоб та як попав у бур’яни... Сміха!
А це... бур’яни посохли, з дерева лист опадає, холоднішає. Цікаво, що далі буде.
Привітання Марії Миколаївні, Сергію Олександровичу, де він є!
Так ото, будьте ласкаві, Борисе Дмитровичу, потурбуйтесь... А може, і Сергія Олександровича випустять. І я б Вас просив: чи не написали б Ви мені, — як комедія?
Потім я чув, що видаєте Ви «Раду»4. Прошу: висилайте і мені її. «Громадську думку» я получав так: «Лохвица, Полтавской губернии. Иеремии Тесленку. До востребования».
Тепер же адреса моя така:
Лохвица. Полт [а вской] губ [е р н и и], с. Харьков ц ы.
Ефиму Акимову Тесленку.
(Це мій батько. Прошу на його.)
З пошаною Архип Тесленко
