Харків, 2. 11. 1941 р.
Україна воскресає. В руїнах війни, в пожежах, з попелу виникає, як фенікс.
Харків майже наполовину спалений більшовиками, знищений. Я все це бачив. Скільки пережито за останній місяць! А скільки ще попереду: і голод, і холод, і злидні, і кров... Але мій нарід, пройшовши це страшне горнило, зазнає нового кращого життя. І щоб там не було, а Україна, ставши двадцять п’ять років тому на шлях власної державности, крізь бурі, тортури, знущання і визиск все одно державности не втрачає і тепер починає новий рішучий етап свого ствердження.
Геть від Москви! — чи чуєш, Миколо? Коли б ти був зараз, коли б ти був з нами!
Вчора — дощ, холод. Я — в місті. На Майдані Держпрому величезний натовп, ждуть німецького радія. В цей час з’явилося кілька німецьких салдатів, привели людину з зав’язаними очима. Оголосили, що це шпіон і повісили тут же на балконі колишнього обкому.
Проти будинку “Саламандри” міститься міська управа. Величезна черга до бюра перепусток — реєструються інженери, техніки, лікарі, господарники, учителі. Щоб не стояти в черзі, я силоміць протиснувся до дверей управи, сказав черговому при дверях (якийсь інтелігентний хлопець в українській сорочці), хто я і як мені найшвидше побачитись з бургомістром п.
К-ом. Моя рішуча поведінка і голосна українська мова справили враження, він запропонував мені написати записку до К-ка і, якщо дозволено буде, обіцяв викликати. Я ждав недовго, мене викликали. В будинкові багато людей, метушня, окремі відділи по кімнатах, сутінь і бруд. Секретарка зустріла мене дуже прихильно, і я зрозумів, що й К-ко мною зацікавився. Справді прийняв він мене дуже чемно, привітно. Він — професор-технолог і був, крім того, директором якогось підприємства. Людина середніх років, рудуватий, на вигляд ніби спокійний, але, видко, стомлений, вже засмиканий. Для мене зразу запропонував і редакційну і видавничу роботу і врешті сам попросив підказати йому, яку б роботу я вважав для себе за доцільну, найкращу. Я обіцяв поміркувати...
...Я сидів з ним три години. Він в цей час безконечно приймав одвідувачів. Сила силенна різних справ. І дуже цікаво.
Прийшов колишній власник готелю “Асторія” К-ко, пропонує швидко відремонтувати цей готель і ще двоє та відкрити ресторани й їдальні. З ним складають договір...
...Вривається група заплаканих жінок з криком, лементом. Вчора згорів Журавлівський базар, підпалений червоними диверсантами. Німці ж одразу взяли 24 чоловіків з прилеглої до базару вулиці, 12 тут же розстріляли, решту взяли на допит. Жінки просять урятувати цих, поки їх ще не розстріляли. (Людей взято за-гурт, хто під руку потрапив, — може серед них і жодного винного нема). Одразу ж послали урядовців з перекладачами вияснити
8
Справу і, коли можливо, урятувати. Але тут, звичайно, К-ко почуває себе зовсім безсилим.
Прибіг хтось і повідомив, що знайдено кілька десятків тонн жита і ячменю, яких не встигли вивезти більшовики. Доповідають, що 1-й хлібозвод уже одремонтований. Молода жінка в білому кожушку повідомляє, що в місті закопано багато отруйних речовин. Вказує точно де і скільки. Завідувач будівельним відділом доповідає про ремонт електростанції, просить затвердити якусь схему. Безконечно приносять на підпис папірці, перепустки. Входить редакційний робітник нової газети, яка організовується, “Новий Час’’. Він — колишній співробітник “Соціалістичної Харківщини”. К. рекомендує йому мене. Той, коли почув і побачив, остовпів: “Як вам пощастило залишитись?” 1 просить, керувати газетою, але я одмовляюсь. Обіцяю лише активне співробітництво.
Входять двоє німецьких салдатів, доповідають: повішеного на обкомі партизана треба увечорі зняти і закопати. Цю роботу мусять зробити жиди. Але жидів під рукою нема, тому кажуть їм, що цього разу впорається похоронне бюро. Вони записують прізвище К. і, стукнувши каблуками, йдуть геть. К. викликають на нараду до обербургомістра, і я йду додому, взявши перепустку і пообіцявши зайти в понеділок...
...Ми починаємо потроху голодувати.
3. 11. 1941 р.
Сьогодні вдень пішов у місто. На будинкові міської управи — великий шовковий жовто-блакитний
 прапор. Я так схвилювався, горло мені стиснуло так, що поспішив далі од людей,збочив у провулок повз “Берестіль” і прой шов по Лимарській повз оперу. Трохи заспокоївся, хоч очі мимоволі були мокрі.
Нарада в редакції. В приміщенні колишніх “Вістей ВУЦВК”. Знаменито! Старі вістянські знайомі. Просять взяти на себе ролю головного редактора, але я не згоджуюсь. Тоді просять взяти відділ літератури й мистецтва та фейлетон. Згода. Потім заходжу до кімнати де працював Блакитний, де жив Тичина і мене проймає треміт...
Зустріч з Коником — пропонує назву газеті “Українська Думка’’, також — видати журнал для молоді “Українське Юнацтво.”
4.	11. 41.
...На Сумській біля театру “Березіль” відкрилась перша примітивна голярня. Черга стоїть до неї на вулиці. Я вже два місяці не стригся, але вирішив ще заждати.
Розмова з Сл-ом. Потрібна організація українського активу. Організовується українська поліція. В ній чимало інженерів, студентів. В місті вже виловлено кілька сот червоних диверсантів і партизанів. Треба усунути жидів. Російську інтелігенцію, яка хоче з нами працювати, прихиляти до себе. Українська самостійна державність незаперечна і стверджується німцями. Щодо уряду — вичікування. Винниченко і Скоропадський одпадають. Німці во діють демократичний уряд. Сл-ко показав агітку, привезену Коником: “Петлюра — Коновалець — Мельник — три імена — одна ідея.” На вождя, отже, висувається полковник Андрій Мельник.
В міській управі крутиться багато підозрілого елементу. Панує, звичайно, російська мова. Вчора зайшов переодягнений колишній начальник поліції. Його впізнали, вхопили — при ньому був револьвер,-
Штат до газети поступово набирається. Німці одночасно з нашою хотять випустити німецьку газету.
Наближається 7. 11. — можна сподіватись
більшовицьких диверсій.
Живемо без світла, води, хліба. Торгівля дозволена і курс грошей визначений (10 карб. — 1 марка), але ніхто нічого на базар не приносить.
8. 11. 1941 р.
Ще за кілька днів до 7. 11 серед населення посилено розповсюджувалась чутка, що на більшовицькі свята будуть більшовики бомбардувати Харків і взагалі можливі партизанські диверсії. 6. 11 біля 9-ї години ранку з’явилися справді три більшовицькі літаки. Німці їх негайно і вдало обстріляли — один спалахнув і впав, решта втікли. Біля 12 год. дня знову налетіли один чи два, їх сильно обстріляли вже з літаків, шкоди занодіяти вони не встигли. Біля третьої години ще була одна спроба без наслідків. Пішов сніг, перший цього року. Небо густо вкрилось хмарами. Потім, надвечір, сніг обернувся на дощ.
Вдома біля 7-ї години вечора я щойно зібрався на двір, як біля других дверей надвірних, де зараз на постої живуть нім. лейтенант і фельд’єгер, спинився великий шум. Німці сердито на когось кричать і ліхтариками присвічують. Звідти ж чути лементуючий чоловічий голос:
 — Ґаспада, єй-богу, я нікогда нікому нічего плохого не делал. Пустіте меня.	. :
Потім сильний стук у наші двері і голос німця: — Ніна! Ніна!1)
Ніна якраз несла в темряві окріп, обшпарила собі руки й живіт, вхопила пальто й побігла. Я був напівроздягнений, почав швидко одягатись. В цей час кличуть мене. Виходжу. Біля нашого ґанку під дощем стоять обидва німці і якийсь зарослий чоловік у шапці, у куртці. Вигляд ракла. Німці мені розповідають, що коли один з них вийшов на ґанок, то ця людина сиділа під сарайчиком, немов би опорожнюючись. Хто вона? Звідки? Чому тут? Я на це відповісти не міг, здивувався страшенно і схвилювався. На запитання до невідомого, хто він і чого тут опинився, маємо відповідь:
 — Я з Журавлівки, мене там усі дразнять “партизаном”, я боявся там ці дні бути і хотів переховатись.
Відповідь, звичайно, дурна. Коли переклали її німцям, вони зареготали і погрозили невідомому. Потім повели його до себе. Я вернувся, надів пальто і пішов до німців, щоб докладніше порозумітись і, можливо, допомогти чимось. А Н., бачу, вже принесла шнурка, щоб тому невідомому руки в’язати. Німці одмахнулись, знову бравадно, пиндючо, роблено засміялись. Ракла посадили тут же в глуху комірчину, двері замкнули, увесь час якось скоса, підозріло поглядали на нас обох. Офіцер одразу ж одягся і зібрався йти. Я запропонував йому ночувати у нас, він сухо подякував, знову бравурно, штучно засміявся: мовляв, на такі дурниці йому байдуже. Пішов швидко. Ми фельд’єгерові дали стару лямпу (просив), спитали може ще треба щось. Ні, не треба. Він був дуже привітний, чемний, — аж надто.
Запитав, чи правда, що я український письменник? Чи був я в Німеччині і коли? Що я тепер роблю? Ми трохи поговорили і розійшлись. Запропонували, що раз таке діло, то сами будемо вартувати, щоб знову хтось не вліз. — Ні, — каже, — не треба, спіть спокійно.
А коли вернулись до своєї хати, огорнув нас великий неспокій. В наказі, який висить у місті, сказано ясно: якщо у когось десь виявиться партизан, той буде розстріляний. Ну, і от маємо у себе в дворі пізно ввечорі партизана. Висновок звідси безсумнівний. Правда при цьому партизані жодної зброї не виявлено. І він не захищався взагалі. І на тому місці, де він сидів, теж нічого не знайдено. Може підпалювач? Але ж сьогодні з полудня валив мокрий сніг, потім дощ, все геть порозкисало — як же той підпал здійснювати? Дивна взагалі історія! І чому саме у наш двір заліз цей тип? І чого йому тут треба було безбройному? Може, просто — злодіяка? Тим. паче, що нарід починає вже потроху голодувати? Але якого ж ідіота треба, щоб лізти саме туди, де на воротях написи і наліплені папірці, про перебування тут німців, а перед ворітьми і вздовж усього провулку стоять військові машини. Чи якась спеціальна провокація? Я загубився в здогадах. Чи так, чи сяк, а становище грізне. Адже щодня стільки тут людей вішають та розстрілюють за найменшою підозрою, просто задарма. То чому б їм і мене не “коцнути”? Річ цілком можлива. Тоді спитав своєї інтуїції, і десь там глибоко мені відповіло: ні, нічого лихого мабуть не трапиться. Я ще з годину похвилювався, потім вирішив, що коли моя доля така підступна, і я отак по-дурному
нізащо маю пропасти, то все одно долі своєї не обминути. Хіба що негайно втекти з Харкова? Але тоді вже напевно вся родина поплатиться. Жаль, звичайно, на порозі нового життя втрачати власне життя, але що ж тут зарадиш? Я ліг і з перевтоми міцно заснув. Вранці я ждав, що мене кудись покличуть і будуть допитувати. Ні. Все без змін. Ніна і тітка Віра пішли до німців прибирати. Кажуть, що ставлення німців до нас таке ж невиразно-стримане, як і було. Фельд’єгер в розмові сказав Ніні, що вони належать до польової жандармерії і самі розправляться з арештованим.
Я пішов на роботу до редакції. По дорозі на Білгородській вулиці вартовий німець хотів мене послати вкупі з іншими прибирати барикаду. Бачу, а там під дощем у болоті вже з сотня чоловіків працюють. Я пояснив вартовому, хто я, і йду, мовляв, на роботу, сказав, що я українець. Він добродушно підморгнув мені і відпустив.
У редакції — зустріч з письменниками: Топчієм, ще якимсь молодив українським поетом і російським поетом Російським. Топчій поводить себе дивно, пише він і українською і російською мовою, пропонує переклади свої з російської. Я сказав йому, що перекладів од нього не прийматиму, що йому треба остаточно визначити свою національну приналежність. Молодого дуже прихильно заохочував до праці, а росіянинові пообіцяв: якщо він даватиме твори корисні для українського народу, для української нації, для України, — будемо друкувати переклади.
15
Мені запропонували кватиру в центрі міста — на Ветеринарній вулиці біля колишнього ЦК КП(б)У. Там — три кімнати з обстановою на третьому поверсі. Погодився, але вагаюсь.
Додому поспішав, бо видано наказ, що ходити 7, 8 і 9. 11 можна лише до 4-ої години дня. Хто пізніше з’явиться на вулиці, буде вважатися партизаном і на місці негайно розстрілюватись. По дорозі бачив посилені патрулі. Місто геть спорожніло. По Сумській вели велику партію затриманих чи що хлопців, на вигляд робітників.
Вдома без змін. Той ідіот-партизан все сидить у комірчині. Його виводять дрова рубати. А коли тітка Віра ходила туди топити в грубі, він весь час стогнав за дверима: “Водички.”
День минув спокійно. Знову хмари і дощ. Я дві годині рубав дрова у дворі. Німець-фельд’єгер зі мною привітно поздоровкався. На базарі вперше купили сьогодні дві головки капусти за 10 карбованців і за два тижні вперше наїлися пісного борщу. Німець попросив вимити манірку, там було з півманірки картоплі й сочевиці. Тітка Люба й Ніна поснідали з апетитом...
Заходив Гільов. Він якийсь чи то наляканий чи стривожений. Я навіть спитав його, чи не хворий, бува? А на відході спитав мене, як прізвище моєї дружини? Підозріло...
А той ідіот-ракло й досі там сидить, до нього прилучили ще якогось хлопця...
...Мені починає здаватися, що це зроблено спеціяльно для перевірки нас...
16
За повідомленням німецького інформбюро зайняті Феодосія, Симферополь, Ялта, Курськ.
10. 11. 1941 р.
Ці дні минули спокійно. Заарештовних уже забрали. Все скінчилось тихо. Сьогодні вранці о годині 10-ій проскочив над Харковом більшовицький літак, його обстріляли.
Зустрів у місті двох українських поліцаїв: армійські шинелі, на лівих руках наличники з жовто-блакитними смугами, на пілотках захисного кольору жовті (поки що вишиті) три-зубчики.
В Управі, в загальній залі адміністративного відділу добре намальовані плакати: “Слава великому німецькому народові” (і свастика), далі великий золотий тризуб і з другого боку знову такого ж розміру плакат писаний староукраїнським письмом і жовто-блакитним коліром: “Слава вільній Україні.” А навпроти на всю стіну транспарант: “Велика слава і дяка німецькому фюрерові Адольфу Гітлерові, що визволив укрдїнський нарід від жидівсько-московського гніту.” Поступово бодай зовні Управа українізується.
Зустріч у темному коритарі Управи Й. Гірняка, — радість, обійми! Але ніколи було говорити як слід. Умовились побачитись завтра і наговоритись. Він мало змінився.
На Сумській винесли із шпиталю померлого німецького салдата — їх ховають біля колиш нього інституту марксизму. Тут же провели велику партію полонених, один скочив на тротуар і вихопив у якогось громадянина цигарку, за ним інші, спинився шум, замішання, німецький конвоїр підскочив, одігнав, трохи-трохи не вистрелив.
Згадую найсильніші моменти хвилювання: коли бомбардували Харків, а я мимоволі залишився в хаті, бо через переслідування агентури не міг з’явитися на людях, і повітряною хвилею розчинено двері з галереї та сильно кинуло мене в коридор і потовкло — бачу крізь шкло галереї соняшний день, чую посвист бомб, вибух» і здрігання будинку і дзенькіт розбитих шибок, помічаю, як сонце заслонили вже руді пасма пороху від вибухів і думаю: отак має виглядати кінець світу; потім, коли точився бій за Харків, і безпереривно гула канонада, а на нашому провулкові кілька енкаведистів почали шукати по льохах, дахах, сараях і кватирях якогось “диверсанта” — а я ось тут, будь ласка, — ну, і ледве вискочив та втік через паркани чужими садками і дворами; коли вночі за чотири будинки від нас горіла взуттєва фабрика, жахливо тріскотіли, мов постріли, пляшечки з ляком, а у дворі було видко, як удень, і щохвилини вогонь міг перекинутись на нашу хату; ми ж сиділи у дворі на клунках, і плакав маленький переляканий Лесик; коли в нашому дворі об’явився невідомий “партизан” і мене покликали німці допитуватись, хто це і що це? А скільки ще було всякого!..
Згадую: дорогою на Богодухів, коли я 12. 9 вкупі з А, Б і В2) хотів був проскочити на Київ, така процесія: гурт чоловіка двісті переважно селян (серед них і жінки), оточений чекістами-жидами, що на ланцюгах ведуть вівчарок, сунеться степом, а за ними на колясці, розвалившись, як на канапі, їде троє теж довгоносих чекістів. Грязюка, дощик, безнадійність, осінній сірий степ, а на чолі гурту літній уже селянин простує гордовито, збивши шапку на потилицю. Йдуть на загибіль — свіжа чергова жертва.
11. 11. 1941 р.
Сьогодні вперше з’явилася вода. Радість в хаті надзвичайна. А вранці я ще ходив за 1.5 кілометри до криниці, де стояла чимала черга і приніс дві відрі мутної. Поява води, безперечно, піднесе настрій у населення.
З Києва чутки від людини, що приїхала позавчора (казали в редакції): все там ніби вже налагоджено, їжа є, базари функціонують, зруйнований дуже Хрещатик, частина Прорізної і окремі райони на Печерську. Що там з моєю хатою, з мамою, з братом? Поїзди звідти покищо доходять до Полтави. Решту наладнають ніби за тиждень-два. А поштового зв’язку нема.
Ми живемо на рештках сухарів, які їмо дуже обрежно. Але щодня варимо якусь юшку — це основа. Базари торгують лише на вимін. Я сьогодні добув торбинку пшеничних висівок (дав мені редактор — Царинник) і це в сім’ї велику радість викликало. Я геть схуд, самого себе не пізнаю, і не впізнають інші. Ну, нічого.
Чув у редакції: коли евакуювалася Одеса, якийсь пароплав наскочив на свою ж радянську міну і пішов на дно. Врятувати пошастало лише небагатьох. А по кількох днях до берега почало хвилями прибивати трупи. Серед них переважно жиди. При них виявлено (на поясах тощо) по сто й більше тисяч карбованців. Накрала св....
17. 11. 1941 р
Позавчора, 15 11., стало відомо: від вибуху мін, підкладених тепер уже червоними партизанами, згинула певна кількість німецьких сал-датів. Тому повішено 50 комуністів (5 висять на колишньому будинкові обкому, 11 на колишньому майдані Тевелева), а 1000 чол. заарештовано з попередженням, що на випадок ще однієї* диверсії буде розстріляно 200 чол. Ходити по місту знову можна лише до 4 год. дня.
Вчора в приміщенні колишнього театру “Бе резіль” відбулися закриті збори активістів-українців — чол. 50. Виступили з інформація-ми К-ко і Коник. Вшанували вставанням пам’ять Петлюри і Коновальця. Виголосили славу Україні і вождю Андрію Мельнику. Коник зробив доповідь про принципові настанови роботи і найближчі завдання українського громадянства. Говорив стисло, ясно, розумно, ділово. Виявилось, що серед 1000 вчора заарештованих є чимало українців, бо бургомістри районів, де вимагалося запоручників, механічно вказали на перші ж квартали і там узяли перших-ліпших чоловіків. Це, крім глупоти, | може бути й провокацією, вигідною для більшовицької агітації: от, мовляв, німці несли нібито українцям визволення і одразу тих же українців вішають. Жахлива річ! Прибігла арка Горленко, 18-річного сина якої теж заарештували. Коник занотував відомості про нього і обіцяв сьогодні ж визволити. Горленко плакала і дякувала. Визволено ще низку українців... Бургомістрів за цю справу притягнено до відповідальности, погоджено надалі справу з німецьким командуванням, щоб українців не брати; призначено на райони нових бургомістрів.
З учорашніх зборів ще раз бачу, який бідний у Харкові український актив, як нам треба людей, які важкі перед нами перспективи. Гірняк підійшов і признався, що побоюється повороту більшовиків (фронт зупинився за 100 кілометрів чи й ближче і звідти легко можуть проникати большевицькі диверсанти). Стоїть мороз до 11-12 ступнів, харчів нема і будуть нешвидко. Важка зима перед нами!
Сьогодні ж до редакції зайшов Коник і прибулий з Києва журналіст Олійник. Він із Галичини, молодий, енергійний, допитливий. Мене знає з творів, пам’ятає про Вапліте і дуже цікавиться постаттю Хвильового. Обіцяв зайти завтра. Читав “Сурму” за 1. 11. 41. і “Українське Слово” за 9. 11. В останньому добра стаття Самчука “Нарід чи чернь”. В “Сурмі” незрозуміла для мене диверсія якихось Яриго-Бандер. Треба буде конче довідатись.
Сьогодні з усіх розмов ясно мені стало: німці ждуть, як саме виявить себе в Україні український елемент. Чи мають вони до діла з життєздатною
 нацією чи це омана? Так наче вони не знали — нових “дикунів” відкрили — ха! У них нібито українська проблема ще не розв’язана, і все, мовляв, залежить від активности самих українців. А якраз свідомих вольових українців тепер на Наддніпрянщині дуже мало — їх геть знищили більшовики. От і знову... (В цьому місці один рядок старанно закреслено. Ред.).
18. 11. 1941 р.
Сьогодні зрання годин зо дві сидів у редакції з Олійником, розмовляючи про Хвильового, про багато пекучих справ... А в місті все лунали вибухи. То вибухали міни, закладені большевиками ще в дні боїв за Харків.
20. 11. 1941 р.
Вчора з Олійником ходили на приміщення Хвильового. По дорозі зазирнули на Сумський базарчик: гурт чоловіка ЗО понуро і метушливо сновигає, тримаючи під полами товар. Торгівля лише мінова. Погляди обережні, лякливі, підозрілі. Одкрито продавалась свиняча нога за якусь величезну ціну. Тут же — половина білого буряка, мішечок висівок з трісочками. Таких висівок я ще ніколи не бачив, і мені стало дуже неспокійно.
 — Ходімо, ходімо, — смикнув Олійник, а потім додав: — У містах буде голод, треба вибиратись на село...
На кватирі Хвильового (я внутрішньо тремтів, підходячи до неї) — колодка. Пішли в
домоуправління. Там заправляє брат X.3) Він мене впізнав, я його спочатку не міг упізнати. Виявляється, дочка Хвильового евакуювалась кудись із чоловіком, що працював на заводі, і потягла за собою Юлію Григор. Стара, кажуть, не хотіла їхати, плакала, але мусіла.
Пішли до матері Гжицького, хотіли в неї дещо розпитати — не застали. Пішли на ква-тиру Ю.4) (Який рейвах! Живуть чужі люди), і там одібрали літературу (Вапліте, твори Хви льового, Иогасена, Куліша М., мої, ще дещо).
Сьогодні Олійник розповів: двоє хлопців з української поліції добули вчора спирту, напились, а на ранок померли. їх отруєно. Ясно, що Харків кишить ворогами і більшовицька агентура діє старанно; я припускаю, що коли почне виходити газета, на мене може бути замах. Але тут не доводиться вагатись. Боротьба — так боротьба.
Водогін знову попсутий, води нема — вибухли в трубах міни. В М. Управі сьогодні з’явилась електрика. Дають її обережно по окремих будинках, вичікуючи і вивіряючи, чи нема де потаємних мін. Сьогодні вперше приніс додому трохи капусти і солених бичків, куплених у буфеті М. У. Вдома це була подія і радість. Сьогодні в редакції й. Гірняк багато розповідав про своє заслання й товаришів засланців, зокрема про О. Вишню. Цікавий випадок із якимсь Жмутьком, що був до заслання на закордонній роботі, а під час заслання був викликаний на кілька місяців до Києва, щоб попідписувати якісь закордонні векселі. Потім його назад одіслали на Соловки. Химерна доля! А ще другий випадок: галичанин один під час слідства наговорив невимовних дурниць, запродавши всю свою родину і зробивши її членами УВО. Коли вчинили слідство віч-на-віч і син кинувся до батька: — Тату, що ж ти брешеш? — той крикнув: — Мовчи! Я — батько, я знаю, що роблю.
25.	11. 1941 р.
Олійник приніс мені (до редакції) шматок хліба, дві пачки цигарок і аванс за статтю “Україна живе” (до київ, газети) — 300 карб. Обіцяв, що дадуть мені трохи продуктів, — десь з кимсь цю справу він уже погодив. Все це виглядало досить несподівано і зворушливо.
Сьогодні — другий день, як почали давати? обіди в М. У.: борщ із соленими бичками і ті ж бички з огірками на друге. Без хліба.
Захворів дуже мій Лесик. Так берегли його і все таки не вберегли. Лікар констаткував виразковий коліт. Єдина можливість була ще в мене працювати трохи вдома, але тепер і цієї можливости не маю, — малий марудить, стогне, безнастанно має стілець. В ескрементах з’являється кров. Чи виживе? А коли виживе, чим я його тепер відживлю?
4. 12. 1941 р.
Вже місяць, як взялися ми до газети, а вона й досі не вийшла. Досі нема електрики, нема води, а головне — • німці тягли, ухилялись під різними приводами. Тепер ясно: на
них дуже натискали росіяни, доводячи, що Харків — російське місто і що вони, мовляв, російські громадяни, просять категорично видавати тут російську газету. Але німці кінець кінцем донюхались, зважили як слід (ми теж на них увесь час натискали, домагаючись української . газети) і дозволили нам газету під назвою “Нова Україна”.
Приїхав з Полтави П. С-й, старий український журналіст, що працює при нім. армії. Він уже допоміг у кількох містах заснувати українські газети. Тепер тижнів два працює у нас, поки все наладиться.
А працювати — ой, як важко! Хліба й досі нема (живу на висівках). В Харкові дедалі частіші випадки спухання від голоду... Сьогодні оголошено дозвіл виходити й приходити до міста в західному напрямі на 100 км. Може почнеться якийсь довіз. Проте, надій мало.
Харків у руїнах, у морозі, що незмінно держиться вже три тижні. Харків без світла, без води, без торгівлі, без хліба. Харків напружений, мовчазний, страшний. На базарі шклянка висівок — 10 карб. Копають мерзлі бурякі (кормові) під містом і їдять. Великі ласощі — конина, хоч її дуже важко добути.
Але партизани й різні інші більшовицькі агенти роботи не припиняють. Населення не викриває їх, боїться, жде...
...Вчора до мене приходить у редакцію я-кийсь Філіпов, багато про себе починає говорити — філософ, мовляв, співробітник ВУ АН і пише тепер працю про більшовиків.
 — Українською мовою? — питаю його.
25
 — 	Нет, по рускі.
 — 	Ну, то не треба.
 — 	Как? Пачему же? Позвальтє? Із-за я-зика?
 — 	Ну, коли б ви принесли, прикладом, у Петрограді працю українською мовою, то у вас її взяли б хіба?
 — 	Нет, но там, ведь, язика українскаго не знают.
 — 	А ми тут російської мови не знаємо. Розумієте? Не знаємо!
Він витріщив на мене очі, почервонів. Бачу — кипить, аж губи йому тремтять. Зрештою, каже, що він шанує українську мову, що його мати — українка...
- А ви ж хто з національносте?
 — 	Я... мне всьо равно., бить рускім ілі українцем.
Тоді вже я скипів:
 — 	- Ви, значить, інтернаціоналіст, а пишете про більшовиків? Ви не знаєте самі, хто ви! Сидите на двох стільцях, ходите дволиким Янусом. Ну, це, зрештою, справа ваша. А наша справа: мати діло з одвертими людьми, які себе бодай трохи поважають.
Він пішов. Потім переказували мені, що був дуже розгублений і на мене нарікав, казав: — Етот Любченко даже... страшен — так нєнавідіт Россію і русскіх.
18. 12. 1941 р.
7. 12. вийшов перший номер нашого часопису “Нова Україна”. В ньому — моя стаття
.26
“Україна живе.” З того дня виходимо щоденно, раз тільки був перебій — довелось скрасти один день. Газета має великий успіх. Як на наші умови, вона безперечно, не погана. Дуже дається взнаки брак струму, також брак авторів. Заважає й безпорадність, відсутність культури у самого редактора Царин-ника. Переконуюсь, що він на ролю редактора не годиться — вже засмикався, заліз у дрібниці, різні господарські клопоти, все хапає до своїх рук і ніде путтям нічого не вміє зробити. Дуже хоче, старається — і не може, не здатний. Жаль і сміх на нього дивитися. А головне, не вміє задати належного тону. Які ж ми бідні на людей! За відповідального редактора підсуває поки що П. С-й, що спеціально приїхав з Полтави допомагати нам на початку. Він працює при від. пропаганди нім. армії. Старий, досить досвідчений' журналіст. Буде тут до Різдва, а далі перебере Царинник. Боюсь, що цей газету попсує — адже він досі й рядка не написав, і взагалі, як журналіста, його майже ніхто не знає. Я братися за редагування не можу, бо передусім націляюсь весь час на Київ; подруге, Царинник працює з дружиною С. Шадківською (вона, володіючи добре німецькою мовою, веде відділ інформації, і братом (відділ місцевого життя), — тож моє редакторство поставить їх усіх в опозицію. Сподіваюсь, що німці самі роз в’яжуть) цю справу (і то не на користь Царинника). Вони цими днями суворо перевірили й визначили штат, багатьох скоротили, заявили, що ми працюємо в них, підлягаємо, отже,
військовій владі, будемо користатися їх увагою і матеріяльною допомогою, але зобов’язані бути дуже дисциплінованими. Заперечують проти гонорару штатним співробітникам. Заперечують проти високої платні. Цензурують (цензор — д-р Кох) досить пильно, дбаючи, щоб газета була переважно інформаційним органом. Про мою статтю “Україна жи-же” Кох сказав, що вона якраз на грані припустимого; ще трошечки — і довелося б її он як різати. А наступну статтю “Або — або’’ він похвалив. За перший тиждень виходу газети я надрукував ще третю статтю “Скиньте маску.” Страшенно хочеться працювати, як найбільше нарешті правди сказати.
В суботу 13. 12 до мене таємниче підійшли С-й з Царинником, попереду щільно причинивши двері, і поставили запитання руба: чи писав я антинімецьку статтю “Вища раса.” Так, писав, бо мені наказано було писати. Як і решта підсовєтських письменників, я вважався мобілізованим і одержував накази, які мусів виконати. А коли б мене поставили до міномета і наказали стріляти проти німців, — що мусів би я робити? Стріляти. Тільки тоді була б німцям значно більша шкода, ніж від цієї статті.
 — Я знаю, що ви стовідсотковий українець. Я знав, що ви мусіли. Так мусів би і я на вашому місці. Так я й скажу, поясню, де треба, — відповів С-й і стиснув мені руку.
Потім докладніше пояснив мені, що цю статтю знайдено в теках радіокомітету і передано Шостенком (якого я постарався за
русотяпами звільнити з секретаря редакції). Кривенко ЇЇ потайки всім показує і думає цим наробити лиха Любченкові, плете поганеньке й небезпечне плетиво спльоток. Ну, поправці, я від нього нічого кращого й не сподівався. Він же малоросійська підла душа, про що я давно знаю, типовий обмежений хахол...
...В М. У. заарештовано секретаря Управи П-ка (він колись за Скрипника був секретарем комісії по українізації, а тепер прибув на роботу до Харкова за спеціяльним відрядженням з Києва). Заарештовано також заступника К-ка С-ка. Обидва — і П. і С. — дуже активно поводились щодо організації українського елементу. Що ж сталося? Де корінь цієї справи?..
...Наказано до 16. 12 всім жидам вийти з міста і оселитися під містом у робітничих бараках при тракторному заводі. Московською вул. зрання потягнувся потік іудеїв різного віку з тлунками й візками. їх у місті щось біля 18,000, — так кажуть. Деякі, найслабші, по дорозі падають, деякі тут же гинуть. Страшний, драматичний вихід ізраїля...
Я з 14. 12 дуже захворів на шлунок. Уже місяць їм кислющий борщ з їдальні М. У. і то без хліба. Не витримав — сильний напад дис-пенсії, дуже я охляв, а схуд так, що кістки муляють, коли сиджу. Відживитись нічим. Стан справді загрозливий. Лише після тифу був я такий знесилений, як оце зараз. Лежу вже пятий день і почуваю, що мені й руку піднести важко. Що далі буде? Хоч би витримати, вижити. Хоч би трошки підсилитись.
29
Вживаю всіх заходів до розшукування харчів. З завтрашнього дня рішуче кидаю палити.
