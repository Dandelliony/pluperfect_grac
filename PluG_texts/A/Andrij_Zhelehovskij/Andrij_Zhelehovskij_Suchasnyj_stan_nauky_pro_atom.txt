Проф. Андрій Желеховський.
Сучасний стан науки про атом.
В центрі сучасних проблем фізики стоїть питання про будову та властивості атома. Надзвичайне зацікавлення, що його викликає до себе це питання не лише з боку фізиків, але і в сумежних з нею галузях знання, пояснюється його фундаментальним значінням майже для всіх проблем, що звязані з будовою та властивостями матерії.
Не зважаючи на величезний об'єм матеріялу, що його вже в теперішний момент дає нам дослід в галузі виявлення властивостей атому, питання про його структуру далеко ще не можна вважати за досить ясне. В основу сучасної науки про атом лягли погляди Планка. Його теоретичні досліди над промінюванням абсолютно чорного тіла привели 1900 р. до висновку, що розподіл енергії в спектрі, який дає нам дослід, можна з'ясувати лише припустивши, що висилання енергії атомом може відбуватись окремими порціями, кратними від певної елемен тарної кількости енергії.
Ця ідея Планка була надзвичайно корисна для з'ясовування цілої низки прояв атомних властивостей. Так, завдяки їй виявилась можливість легко з'ясувати вплив температури на величину тепломісткости, особливості в висиланні електронів тілом, що на нього падає світло (фотоелектричні явища), — і завдяки цьому вона скоро завоювала собі міцне місце в науці.
В ті часи явища радіоактивносте були вже досить добре вивчені; вони показали, що атом не являє собою, як думали раніше, цілого кусочка матерії, а має складну структуру. Було вже доведено, що до складу атомів радіоактивних речовин входять од'ємно заряджені частинки (електрони) з масою в 2000 раз меншою, ніж маса атома водню, і крім того — позитивно заряджені частинки, що являють собою пози тивно заряджені атоми гелія.
Ленард 1903 року, на підставі своїх дослідів над вбиранням катодних променів [Катодними променями звуться електрони, що утворюються в трубках з розрідженими газами, які рухаються від катода з надто великою швидкістю], прийшов до висновку, що матерія в кожному тілі (навіть дуже твердому й щільному) посідає дуже незначний об'єм: більша частина всього простору цілком вільно пропускає через себе катодні частинки. Десять літ потім Різерфорд, на підставі спостере жень над проходженням а частинок через тонкі листочки речовини, мав змогу вирахувати розмір позитивно зарядженого ядра атомів. Його розрахунок показав, що розмір цих ядер, навіть порівнюючи їх з розміром атомів, дуже малий. Так, для золота поперечний розмір ядра виявився в кожному разі менший, ніж 3.10-12 см., а для водню — менший ніж 2.10-12 см. Коли-ж взяти на увагу, що порядок розміру самого атома 10-8 см., то робиться ясним, що ядро, в якому сконцентрована мало не вся маса атома, посідає в ньому незначну частину всього об'єму. Всенький останній простір в атомі являє собою порожняву, в якій міститься де-кілька електронів з дуже незначним об'ємом та ще більше незначною масою. Ті самі досліди Ленарда, Різерфорда та його школи, а також і спостереження Мозелея над проміннями Рентгена, що їх висилають різні елементи, показали, що ядро кожного елемента має цілком певний позитивний заряд. Коли взяти заряд ядра атома водня за одиницю, то ядро гелія має таких зарядів два, літія — три, берілія — чотири й т. ин.; тоб-то, ядро кожного елемента має стільки позитивних зарядів, скільки одиниць у числі, що показує, яке місце по порядку цей елемент має в періодичній системі елементів, яку збудовано на принципі наростання атомної ваги. Давно вже було відомо, що в чотирьох місцях цієї системи [Аргон — калій, кобальт — нікель, телур — йод. торій — протактіній] закон наростання атомної ваги пору шується: в цих місцях системи ми маємо діло не зі зростом, а зі змен шенням атомної ваги. Коли було встановлено існування звязку між зарядом атомного ядра та хемічними властивостями елементів, то виявиілось, що хемічні властивості елементів від атомної ваги не залежать звязок, що його знайшов - був Менделіїв, випадковий. По суті для хемічних властивостей елементів основне значіння має заряд атомного ядра, і таким чином з'ясувались вищенаведені відхилення від загаль ного закону періодичної таблиці елементів.
Всі вищенаведені факти примушували прийняти картину будови атома подібну до тої, яку ми бачили в соняшній системі: в центрі системи — тіло з великою масою (ядро атома), але дуже незначного об'єму, порівнюючи до об'єму всієї системи, а навколо цього централь ного тіла — низка тіл (електрони) дуже незначної маси, порівнюючи з центральним тілом, від якого вони лежать на величезних, порівнюючи з їхніми розмірами, віддаленнях.
Але на шляху цієї картини стояли, як здавалось, непереможні перепони. При зовнішній аналогії ядра атома та електронів, що його оточують, з системою сонця з його планетами, обидві системи відріз няються одна від одної по суті тих сил, які діють в тому і в другому випадкові. В соняшній системі діє сила тяготіння, що не допускає пла нети зійти з своїх орбіт, а в атомі замісць цієї сили діє сила електрич ного притягнення між позитивно зарядженим атомним ядром та від'ємними електронами, що його оточують. Природа - ж електричної сили по своїй
суті відрізняється від сили тяготіння тим, що рух електрона навколо позитивно зарядженого ядра повинен викликати силу опору, що спря мований проти цього руху, т. - т. силу, аналогічну силі тертя, яка виникає підчас руху матеріяльного тіла в матеріяльному середовищі. Походження цієї сили лежить в явищі електродвижної сили самоіндукції, яка обов'язково повинна затримувати рух електрона. Отже, завдяки цій силі швидкість руху електрону мусить де - далі зменшуватись, доки, кінець кінцем, він не впаде на центральне ядро. А тимчасом високий ступінь стійкости атомних систем цілком заперечував це, і тут лежали оснівні труднощі до з'ясування структури атома.
1913 року Н. Бор висловив думку, що атомні процеси не підля гають звичайним законам електродинамики. Думку свою він зформулював у двох постулатах, які, власне, заперечували все те, що було відомого в той час відносно явищ, які відбуваються в макрокосмі. Та не зва жаючи на те, їх довелося прийняти, як корисну робочу гіпотезу, бо лише на підставі цих постулатів була змога з надзвичайною точністю з'ясувати низку явищ, що звязані з життям атомів та що незабаром стали осередком фізичної наукової думки.
Бор припустив, що межи всіма орбітами, що по них може електрон рухатись навколо ядра, в атомі є де - котрі вибрані, які мають ту властивість, що рух електронів по них, в супереч класичним законам, не здибає ніякого опору; рух цей, так само як і рух планет навколо сонця, може відбуватись необмежено довго. Коли електрон рухається по такій орбіті, він перебуває, так би мовити, в стані стійкої рівноваги.
Опріче того, коли яка-небудь причина (світова хвиля, що упала на атом, удар об атом другої частинки й т. и.) примушує електрон покинути свою орбіту, то він переходить на иншу, теж стійку, орбіту; між цими орбітами є певні відношення; коли нова орбіта лежить дальше від ядра атома, то такий перехід вимагає, щоб атомові було додано Планківську кванту енергії; навпаки, коли електрон наближується до ядра, — щоб від нього було одібрано також кванту.
Ці, на перший погляд ніби цілком довільні постулати, дали можли вість з надзвичайною точністю не лише з'ясувати цілу низку процесів в атомі, але й наперед, до досліда, визначити явища, які пізніше були знайдені на досліді. Инакше кажучи, постулати Бора стали надзвичайно корисною робочою гіпотезою. Базуючись на цій гіпотезі і виросла та картина будови атома, що мало не до останнього часу була основою для наукового дослідження в галузі фізики, і разом з тим дала можли вість з'ясувати хемічні властивості елементів.
Картина ця в основних рисах була така: атоми збудовані з цен трального масивного ядра, до складу якого входять протони (атоми водня, що згубили свій електрон) і електрони. Ця система протонів та електронів скупчена в дуже невеликому об'ємові й заряджена позитивно; инакше кажучи, в ядрі електронів менше ніж протонів. Маючи позитивний заряд, ця центральна маса має властивість притягати до себе стільки” електронів, скільки недостає їх внутрі її самої для того, щоб цілком нейтралізувати її позитивний заряд. Оці - от елетрони й являють собою зовнішню оболонку атома. Вони рухаються по Боровських „ви браних" орбітах, при їх переході з одної „вибраної" орбіти на другу відбуваєтся промінювання атомом світла та променів Рентгена, вони - ж (головним чином — їхній периферійний шар) визначають собою хемічні властивості атомів.
Коли ми в періодичній системі переходимо від одного елемента до наступного, то і в атомі прибавляється один електрон. Ці електрони утворюють навколо ядра де - кілька шарів, в кожному з яких може бути певна кількість електронів. Перший стійкий шар утворюється з двох електронів. Водень має лише один електрон і являє собою атом, у якого будова цього першого стійкого шару ще не закінчена. Гелій, що має два електрони, являє собою елемент з цілком закінченим пер шим шаром електронів.
Другий стійкий шар утворюється лише тоді, коли в ньому є 8 електронів; таким чином літій (третій по-черзі елемент в періо дичній системі) являє собою атом, в якому два внутрішні електрони утворюють стійкий, закінченої будови шар, подібний до того шару, що утворюється в гелії, а третій електрон лежить зовні відносно цього шару. Переходячи далі в періодичній системі елементів, ми зустрічаємо атоми, в яких число електронів в цьому шарові росте, поки в елементі неонові не досягає восьми. В неонові вже цей другий шар закін чується своєю будовою й починаючи з натрія ми маємо групу елементів з двома цілком закінченими шарами й третім, що поступово наростає аж до аргону. Далі починається будова четвертого шару й так далі.
Межи кількістю електронів, що знаходяться в зовнішньому шарові, та хемічними властивостями елементів є певна залежність. Так, в еле ментах, у яких будова зовнішнього шару електронів цілком закінчена, цей шар має найбільшу стійкість; такі елементи (гелій, неон, аргон, криптон, ксенон, еманація радія) хемічно індиферентні. А ті елементи, що їхній зовнішній шар ще не повний, не закінчився в своїй будові, поводять себе по - різному, залежно від кількости електронів в цьому ще не закінченому шарові. Коли кількість електронів в цьому шарові невелика і шар, так би мовити, тільки - но починає будуватись, то еле мент може легко згубити їх; атом такого елемента при цьому позитивно заряджується і завдяки своєму зарядові набуває властивості притягати до себе инші атоми. Валентність атома залежить від кількости елек тронів в його зовнішньому шарові, бо, згублюючи один електрон, атом разом з тим заряджується одним позитивним зарядом і таким чином одержує властивість притягнути до себе один атом другого елемента, що має на собі від'ємний заряд. Так пояснюється властивості елементів, що стоять в періодичній системі зараз за групою інертних газів. На впаки, ті елементи, у яких в зовнішньому шарові є вже велика кількість електронів і яким для того, щоб цей шар був цілком закінчений, недостає всього одного, двох або трьох електронів, — такі елементи нама гаються доповнити кількість електронів до стану найстійкішої рівноваги — конфігурації закінченого шару. Вони легко притягують до себе елек трони від атомів першої групи і разом з цим заряджуються негативно. Залежно від того, яку кількість електронів вони мають змогу притягти до себе, стоїть і їхня валентність.
Так теорія Бора з'ясувала хемічну природу елементів та цілу низку инших властивостей речовини; треба відмітити, що вона дала змогу описати не лише якісний характер явищ, але й надзвичайно точно найти кількісну функціональну залежність між фізичними величинами, чого на підставі класичної теорії не можна було з'ясувати. Велика практична корисність цієї гіпотези за короткий час зробила її необхід ним знаряддям фізичного дослідження.
А проте, ця теорія, маючи таке блискуче підтвердження в дослідах над процесами в атомі, не могла з'ясувати процесів передачі енергії. Тут, як і раніше, панувала стара, класична хвиляста гіпотеза, без якої ми не вміли з'ясувати таких фундаментальних явищ, як дифракція та інтерференція світла. Таким чином, в тій самій галузі — галузі енергії променів — одночасно, одна поруч другої, існувало дві теорії: квантова теорія, що з'ясовувала процеси вбирання та висилання променів, і хви ляста теорія, що з'ясовувала процеси їх розповсюдження. Квантова теорія уявляла світло в образі квантів — чогось подібного до атому енергії, що летить з надзвичайно великою швидкістю в одному, пев ному напрямкові, а класична, хвиляста теорія — в образі хвилі, що біжить від того місця, де вона виникла, одночасно по всіх напрямках. Всі спроби погодити цей дуалізм, примирити ці два погляди — не дали бажаних наслідків, і це примусило навіть найвидатніші уми думати, що люди так і не зможуть цілком розвязати питання про природу світла. А тут ще з'ясувалось, що квантова теорія Бора, що її так блискуче спочатку підтверджувала ціла низка спостережень, не змогла описати з кількосного боку процеси в атомах зі складною структурою.
Як раз в цей період, коли становище здавалося таким безнадійно незадовольняючим, в середині 1925 року Гайзенберґ в статті „Uber quantentheoretische Umdentung kinematischer und mechanischer Bezichungen“, що була надрукована в „Zeitschrift fur Phisik", зробив спробу по казати ті принципи, які б могли лягти в основу нової теорії, що мала б змогу обійти труднощі, що стояли на дорозі як квантової теорії Бора, так і класичної, хвилястої. В короткий термін ідеї Гайзенберґа, завдяки роботам його самого, Борна, Іордана, Дірака та инших дістали належне математичне оброблення. Виявилось, що всі факти, які ми знаємо в галузі світла та властивостей атома, можна об'єднати в одну систему, правда, чисто формальну, математичну, але зате таку, що охоплює всі до цієї пори відомі нам властивості атома.
Гайзенберґ основує свою теорію на таких постулатах. Невдача теорій, що існували досі в питаннях про властивості атома, на його думку, має своєю причиною те, що ці теорії розглядали такі величини, як становище електрона в атомі, час в який він обходить навколо ядра по своїй орбіті і т. и, — себ - то величини, які не можуть бути найдені безпосереднім дослідом. Навіть більше, він думає, що ці величини на лежать до явищ, які взагалі не можуть спостерігатись в досліді людини. Величинами, які ми можемо спостерігати й досліджувати, є властивості тих променів, що їх висилає атом, а також кількість енергії в атомі, що її ми знаходимо безпосереднім спостереженням над ударами елек тронів об атоми.
Щоб вирішити завдання, що його поставила теорія Гайзенберґа, довелось користуватись надзвичайно складним математичним апаратом. Замісць методу звичайного аналізу довелось користуватись так званим вираховуванням матриць. Матрицею зветься таблиця, що має в собі безконечну кількість величин, з яких кожна характеризується двома порядковими числами, що показують місце цієї величини в таблиці. От, приміром, таблиця:
а11 а12 а13 . . .
а21 а22 а23 . . .
а31 а32 а33 . . .
де індекси вздовж кожного рядка та стовпця зростають без кінця, — являє собою матрицю. Матриці можна розглядати, як особливі величини, операції над якими мусять бути окремо встановлені.
Встановивши правила операцій над матрицями, які приходиться розглядати, вивчаючи властивості атома, теорія Гайзенберґа при пускає, що рівнання, які описують явища в квантовій теорії Бора, повинні зоставатись без зміни і в новій теорії. Тільки на місце тих ве личин, що їх вводила квантова теорія та що характеризували недоступні нашому дослідові явища в атомі, треба вставити матрицю, елементи якої дають частоту та ясність тих променів, що їх атом може висилати.
Таким чином теорія Гайзенберґа рішуче відмовляється дати будь який конкретний образ будови атома. Вона обмежується лише тим, що будує чисто математичний метод, який дає можливість за допомогою певних способів завжди вирахувати ті або инші величини, що відно сяться до явищ мікрокосма. Теорія Гайзенберга, безперечно, дає для теоретичної фізики дуже корисний значний знаряд для математичного описування явищ, що звязані з життям атома; а протеж ця теорія не може нас цілком задовольнити. Основна хиба її — це феноменалізм, те, що вона відмовляється змагатись за утворення конкретного образу будови атома.
Ще раніш ніж Гайзенберґ подав свою теорію, французький фізик Де-Брольї, а потім Энштейн висловили були думку, що кожний атом та електрон являють собою одночасно і якийсь хвилястий стан в середовищі, що їх оточує. Німецький фізик Шредінгер си стематизував ці думки і спробував найти математичну форму, такі прин ципи „нової механики”, на підставі яких можна було - б розглядати рух матеріяльної точки і рух хвилі, як окремі випадки того самого процесу, як дві сторони того самого явища.
Для цього йому довелося збудувати цілком инші оснівні уявлення що - до сути механічних процесів, инші механічні об'єкти та відношення між ними. Він замінив звичайну механічну проблему руху електрону проблемою коливань окремої величини, яка дістала назву „механічного скаляра". Таким чином саме уявлення наше про матерію та електрику в новій теорії набирає цілком иншого змісту. Електрон або атом сам по собі одночасно і точка в просторі і хвилястий рух; властивості того, що ми звемо електроном або атомом, не можуть бути, як думали раніше, описані звичайними механічними образами: до уявлення про матеріяльну або заряджену електрикою точку повинно приєднати, як неодмінну властивість її, також і уявлення про хвилястий рух в просторі, в якому вони лежать. Отже, властивості такого об'єкта нова механика й описує, за допомогою певного математичного образа — механічного скаляра. Механічний скаляр — це синтез руху точки й хвилі.
Як тільки були зформульовані принципи нової механики, зараз же виявилось, що вона охоплює одночасно й оптичні явища (дифракцію, інтерференцію), що їх не могла раніше охопити хвиляста теорія й теорія квант. Таким чином дуалізм, що існував до останньої пори в фізиці, нова механика цілком усунула. Найцікавіше те, що нова механика, кінець кінцем, приводить нас до тої самої теорії матриць, до якої Гайзенберґ прийшов, як вище ми говорили, цілком иншим шляхом, виходячи з цілком инших поглядів. Цей факт говорить нам за те, що тут наука підійшла, зрештою, досить близько до істини.
Без сумніву, в новій механиці ми перший раз з тієї пори, як виникла наука про кванти, маємо надію зрозуміти природу їх та погодити кван тову теорію з класичною теорією механики та оптики. Нова механика являє собою величезний здобуток людської думки, початок нової ери в галузі фізичних наук. Ідеї нової механики відібрали собі центральне місце в науці, коло них зараз скупчуються роботи найвидатніших фізи ків усього світу.
Нова механика користується звичайним математичним апаратом і цим вона вигідно відрізняється від теорії Гайзенберґа; ті нові величини, що їх вона вводить, вона розглядає в звичайному (трьохмірному) просторі і користується звичайним поглядом на час. Але від тих теорій, що існували раніше, вона різко відрізняється своїми поглядами на природу матерії та електрики; природу їх вона описує за допомогою чисто математичного образу.
З початку наступного століття фізика, для того щоб описати явища природи, де - далі частіше буває примушена обмежуватись чисто матема тичними образами, завдяки тому, що уява людини не може збудувати відповідного конкретного образа. Причина цього, без сумніву, лежить в тому, що сучасна фізика підходить щільно до питань, які лежать за межею безпосереднього досвіду людини, що відносно оснівних, еле ментарних явищ природи ми маємо тільки посередні свідчення, які до-буваємо зі спостережень над масою елементарних частинок
Безпосередньому нашому сприйманню дається не атом, не електрон, а разом надзвичайно велика кількість — міліярди атомів та електронів. На наші органи діє якась середня величина від впливу кожної окремої частинки. Уявити собі те, чого ми ніколи не бачили, що завжди лежало за межею нашого почуття — надзвичайно тяжко. Уява людини відстає від логики математичної формули. Отже, хоч фізик для мети своєї практичної роботи і може в значній мірі обмежитись математичним описанням явища, але відсутність конкретного образа надзвичайно галь мує розвиток науки, бо передовсім не дає можливости використати до сягнення фізики навіть в близьких до неї науках. Хемик або біолог не може знайомитись з фізикою остільки, щоб цілком свобідно розби ратись в її складних математичних теоріях.
Лише тоді, коли досягнення фізика набувають форми простого конкретного образа, ці досягнення робляться корисними для науки взагалі. І в цьому напрямкові скеровано зараз широку наукову фізичну думку. Ми можемо сміливо сподіватись, що недалеко той час, коли можна буде дати картину світла й фізичних процесів, користуючись ідеями нової механики, для не спеціялиста так - само просто, як це можна зробити відносно макрокосма, користуючись образами класичної меха ники. Досить згадати, що десять років тому назад, коли виникла теорія Бора, здавалося надзвичайно трудним дати уявлення про її основи не спеціялісту фізику. Зараз же квантову теорію можна передати в ціл ком зрозумілій формі широкій авдиторії, яка не має ніякої спеціяльної підготовки, а хемик або біолог постійно користуються її образами і ґрунтуючись на них ведуть свою наукову працю. Без сумніву, і нова механика буде перетворюватися в простіші й доступніші образи; в своєму розвиткові вона ще потерпить багато змін, але тепер вже ми можемо цілком певно сказати, що всяка нова теорія власне від неї буде брати свій початок і навколо ідей нової механики будуватиметься фізичний світогляд у майбутньому.
