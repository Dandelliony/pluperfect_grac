Антін НИВИНСЬКИЙ
ВІКИ ПЛИВУТЬ
НАД КИЄВОМ
ВІКИ ПЛИВУТЬ НАД КИЄВОМ
Насувалися татари, йшли цілими хмарами, залягаючи, як сарана, небосхил, сіючи пострах у всьому живому. Перед ними зривалися птахи в степу, бігли вовки, дики, табунами переганялися степові коні. Після них жовтіла трава, червоним пливли ріки. Все чорніші, густіші дими обволікали небосхил, темні ставали хмари коло міста. Коли татари підійшли до міста на лет стріли, то зупинилися здивовані. Подивляли красу цього міста і велич святинь його.
- Ооо!.. Нема такого багатства у нас, і сонце з золотом на банях церков ніде так не виблискує як у них... Ооо! І які ж скарби там заховані?..
А в місті, що стояло на високій горі, над рікою, побачивши ворога, затрубили в труби. Щиро-золоті, гомінкі, довгі сурми рознесли з гір вість. Тридцять сім сурм довгими, пронизливими згуками оповіщали тривожно про те страшне, що вже стоїть під мурами міста. Тридцять сім прапорів жовто-блакитних розпустилися на вітрі і залопотали, немов птахи крильми.
І місто, як розкопане муравлище, заворушилося. Ріжнобарвною юрбою висипався нарід на мури. Оглядав синю далечінь, що за Дніпром-Славутою роїлась наступаючим татарином. Ходили по мурах процесії, правились молебні, дим кадильний здіймався клубами і зникав угорі. І вітром доносились до міста дивні, чужинецькі співи.
А ворог поволі окружає город. Нормою, сивіючою хмарою стоять татари під містом, і лаються, і кричать, і пускають отруйні стріли. Такі стріли, що ранять і душу, і тіло, що забивають усіх - жінок, чоловіків і немовлят, та дітей - топлять у крові. Земля стогне під копитами татарських коней і хитаються будинки, дзвіниці та башти.
Скрізь нищить ворог Україну, огнем і залізом залишає свій слід. Кричать зворушливо діти, плачуть жінки:-	Помилуй, Господи! Рятуй пас, пресвята Софіє!
Де цвіли раніш квіти, там вороння чорне клює очі людські. Де пахощі життя заливали все довкола, там дим із пожеж обволікає і душить попелом. Степовий вовк їсть християнське тіло. Золото любови, безмежні лапи залиті крівлею і затоптані копитами ворожих коней. Хто змилується над нами, хто віджене від нас цю напасть? Господи, помилуй!
Але відповіді не чути. Все чорнішою й чорнішою пеленою обволікає ніч і білі мури міста, й палаючі на небосхилі села. І тільки далеким, дивним згуком приносить вітер гру сопілки біля татарських табунів. Та й цей довгий, тонкий згук хутко десь губиться. Навколо в страшній тиші даличини горіли доми з людьми; вітром зносив вогонь клуні зі збіжжям, горіли як свічки церкви, дзвіниці і дзвонили на сполох дзвони, перш як розколотись у вогні. Земля українська закидана трупами, зорана мечами, споєна кров'ю, стелила свої шляхи мерцями й їли з голоду матері своїх дітей, плакали старі над минулим, що пройшло та не вернеться. Губили люди надію.
І промайнув так не один день. І зійшлися на майдані всі бояри, дружинники, плугатарі, кожум'яки, ковалі, шевці, кравці, свинопаси, крамарі, прості люди і смерди. Все громадянство стало на майдані та заплакало гірко.
-	Рятуй нас, пресвята Софіє! Зішли на ворога кам'яний дощ. Покажи свою силу і мудрість. Рятуй, свята Софіє!
Але надаремне кричали й плакали люди. Ніхто нізвідки не йшов на підмогу. Софія мовчала. Білими стінами дивився собору далечінь, за Дніпро, ніби не слухаючи того плачу. Великий, дивний такий, як у греків, немов не розумів тутешньої мови. Стояв мовчазний, непорушний.
А в соборі відчинені двері; холодок порожнього храму. В глибині десь блимає свічечка... Ледви, ледви світить іскрою та меркне. Біля образу Софії, що привіз його із Царгороду великий князь Ярослав, тінь якась. Хтось б'є поклони, розмовляє. - Ох, свята Софіє! Кінець приходить. Гине наша Батьківщина. Коли-бти почула, коли-б ги побачила! Татари вже під самісенькими мурами, а вони всі. ті багач ії. бояри, торгуються. Воювати?.. Озброїтися?.. Вдарити на ворога?.. Нема коли, нема кому. Так ніби все життя йде повз них і їх не зачіпає. Самі не хочуть боронити і другим не дають. Гине все,пропадає. Навколо міста жовтіє степ. Погибає нарід. Вигибає без рятунку. А ті, що мусять першими йти на ворога. - не йдуть. Раду радять, торгуються, сваряться. Кожен вождем хоче бути, а битись нікому. І тебе нікому захищати, свята Софіє! Пішов би я, Іван Халамидник, голота з голих, боронити тебе, свята Софіє, та бідну Батьківщину нашу... Чим битиму ворога? Ні меча, ні лука. Я ж Іван Халамидник... Нічого я не прошу. Ні багатства, ні жінки, ні діток. Не хочу я шат пишних, багатих, ні соболів, ні горностаїв, ні золота. А хочу лиш такої слави, щоб життя за Батьківщину покласти і, щоб усі знали, що то зробив Іван Халамидник, чого усі ті бояри, дружинники не хотіли зробити. Бо що-ж більше можу віддати Батьківщині, як не життя? Що маю, те й дам. Поможи мені, свята Софіє!
Тиша. Чути як горить свічка. Голос знову починає гомоніти. Та де-там. Вона не чує. Святі не прості люди. З якимсь Халамидником не вдаються в розмову. Тому, що я бідний. Коли-б я був тивуном... Тисячником... А з Іваном Халамидником і святі не хочуть говорити...
З горішніх сутінків дивиться спокійне обличчя Софії. Постать під стіною ворушиться. - Авже-ж, не хочеш обізватися навіть...
І раптом спокійне, трохи суворе обличчя на образі, мов скривилось від болю. Біля уст у кутках лягли лінії, як у людей тих, що збираються плакати.
-	Що-ж це?
Зовсім виразно побачив, що з правого ока на образі скотилася поволі прозора, мінлива сльоза. Чув, як упала на кам'яну підлогу й брязнула намистиною і покотилася до його ніг. Протер очі. З образу дивилось те саме непорушне обличчя. Змучене і зовсім дитяче. Німі уста трохи, ніби, затиснулись міцніше. Диво якесь...
Узяв свічку зі свічника, що стояла перед образом, нахиливсь додолу. Майже біля самих його ніг на камінній підлозі лежала намистина. Кругла, важка, з рожевим відтінком, немов мінилася.
-	Намисто - не намисто. Перла?..
Накрив її рукою, стиснув у жмені. Підвівся, оглядаючись довкола. Тихо. Чорніючими обрисами, що ховалися в глибині собору, зникали десь притвор і вівтарне підвищення.
-	Ах, прости мені, свята Софіє!
Дмухнув на свічку, стало темно. Мов кицька, зник серед кольону порталі собору.
I ото почало розвиднятися.
Тридцять сім золотих сурм заграли, тридцять сім білих лебедів знялися вгору і відлетіли, тридцять сім прапорів жовто-блакитних розгорнулося на вітрі й залопотіли, як птиці крильми.
Сходились люди на майдан. Сумні, заплакані. Ходили процесіями попід мурами міста, співали, молилися, кадили фіміямом і ладаном, хоругвами й блеском риз та хрестів від ворога ніби відгороджувались. І коли обійшли усі мури та вийшли знову на майдан, з'явився перед натовпом великий і дивний, невиданий досі, лицар.
На білому коні сидючи, був увесь у сріблі, що полиском немов осліпило всіх. Панцер, забороло, шолом - аж вдаряють в очі. Стремена золоті, сагайдак усипаний самоцвітами, висить біля сідла, а при боці важкий меч. На поясі у нього три труби: одна золота, друга мідяна, третя яворова. Як затрубить він у мідну трубу, - йде голос по долинах, лісах та полях. Як затрубить у золоту, - йде голос попід небеса. Як затрубить в яворову, - йде голос по всьому світу.
Під ним кінь незвичайний: у коня золота грива, що вкриває його всього, срібні копита, шовковий хвіст. Він вухами слухи слухає, очима зорі лічить, срібними копитами лупає гору.
-	Хто він? Звідки він? - загомоніли всі.
Але інші з натовпу відповіли: - Нащо нам знати, хто він і звідки він. Досить того, що хоче він з ворогом битися... Дай, Боже, йому здоров'я і довгий вік. Нехай б'ється. Чи то нам, посполитому людові, турбуватися, хто він, та що він, той лицар великий?
А потім загриміли всі разом:
- Слава Невідомому Лицареві! Слава!..
А він, одягаючи на голову крицеву шапку, оббиту золотом, попробував чи добре виходить меч із піхви, рушив коня вперед. І так їхав крізь місто. Дзвонили дзвони у всіх церквах, виходили йому на зустріч люди з домів, перед ноги його коня стелили шати, килими, квіти.
-	Слава Невідомому Лицареві! Слава!..
Виїхав він кроком поволі за міську браму. На мурах повно народу. Мають килими гаптовані золотом, парча звисає тяжкими хвилями. Вслід йому сипляться квіти. І ворог насторожився.
В долині, де, як черва, татарва кишить, півколом ворожі полкивиструнились лавами. Ждуть бою. готовлять зброю: ножі, луки, списи, а інші довбешки, мечі. Підводять коней, сідлаюгь їх і стрімголов женуться, погрози й прокльони до міських стін посилають. А там, від воріт, Невідомий Лицар їде поволі на білім коні.
І перший раз ударили татарські вожді в бубни. У відповідь їм заграли сопілки, засурмили сурми. Погналися чорні, низькорослі татари по жовтому степу, лавами: одна, друга, третя. І витяг Невідомий Лицар стрілу з сагайдака, вложив до лука і випустив її. Впала стріла на татарів, вбиваючи їх та ранячи.
І другий раз ударили бубни, заграли сопілки, засурмили сурми. І випустив Невідомий Лицар другу стрілу. І проорала вона довгу й глибоку борозну в татарських рядах. А орда все ближче й ближче насувається і готова вже на Невідомого Лицаря накинутись. Та глянув гнівно Невідомий Лицар і випустив третю стрілу. Не встигли бубни забубнити, сопілки й сурми мовчали. Тільки орди татарські голосним криком зойкнули і застогнала тятива і лук зломився пополовині. А стріла летить. Де не пролетить вона, там вулиця з трупів, кого не зачепить, той мертвим. Тоді повернули вороги поспішно коней і погнали по степу, тікаючи. А за ними Невідомий Лицар, мов лебедь білий.
І зраділи ті, що були на міських мурах. - Га, га, га! То відчиняються небеса і там... Хтось великий, подібний до вогненної хмари... Очі Його як сардоніки, міць рук Його невимовна. Вогняні колеса крутяться біля Нього, навколо Його престолу, що стоїть зав-вижки в сто ліктів. Многокрилі янголи, херувими славословлять Його на вогненних цимбалах. О! Великий і Міцний Всевишній! Ти той нагострений меч, що поражає і нищить ворогів наших. Де легіони Едома, хмари кінноти Амона? Вони втікають і зникають, як солома на вогні... Слава і міць панує над містом св. Софії... Радість возсія в Андрія...
Ніби говорили й співали якісь надлюдські голоси. З'являлися колеса із сапфіра, гриви чорних і червоних коней, що неслися і гнали ворога все далі й далі від міста, лякаючи всіх своїм обличчям людини, орлиними крилами і тілом бика. Так сходив сюди незре-ченно на допомогу місту Гой, чиє ім'я не можна вимовити.
А потім, ніби в екстазі, плювали наздогін ворогові, вигрожува-ли п'ястуками, співали сороміцьких пісень, реготалися з ворогів.
//
танцювали на мурах міста. А орди, втікаючи натовпами, серед шатер ховаючись, відходять далі й далі. А він, той гордий, гарний і сміливий усе вперед і вперед, його руки в залізі, грім і блискавиці і пиляться з них і розкидають, як порох, татарські орди,
А тимчасом у синіючих далях, десь за татарськими шатрами, серед утікачів, з'явився кінь чорний, а на ньому їздець червоний. Мав він очі чорні, як ніч. стан тонкий дівочий і таїв таємничу усмішку на устах. Повернув він коня на Невідомого Лицаря і помчав до нього. Красний і дивний у червоному турбані, що ясною плямою відбивався на тлі далечин, поблискував очима на спаленому обличчі і гнав білому коневі назустріч. А коли з'їхалися, то зудари-лись кіньми і пішли коні один біля одного - білий Невідомого Лицаря і вороний їздця Червоного. І чобіт Невідомого Лицаря обтерся об чобіт їздця Червоного. І глянув один одному в очі. І наблизились обличчями до себе. Прихиливши голову тоді, мов зачарований, Лицар Невідомий до їздця Червоного, а той обняв її. пригорнув до себе. Немов райські хори заграли й заспівали разом, голос їздця Червоного заполонив усю істоту Лицаря Невідомого. І так їхали обидва.
А потім витягнув їздець Червоний гострий кинджал із піхви і голову Невідомому Лицареві відрубав одним махом. Зняв із шиї забитого щось таємниче, а що,-то ніхто не бачив, і. посміхаючись, почав віддалятися.
Тоді завили орди татарські радісними голосами, почали бити в бубни, вигравати на дудках. Ті-ж, що на мурах міста стояли, і немов зомліли, дивилися на все, що коїлося, впали на коліна. Жах охопив їх. Припадали до землі, і стогнали, і плакали.
А там у долині підняв Невідомий Лицар із землі відсічену голову свою. Підняв її високо над тулубом та їдучи на коні, тримав її так. щоб кожен у народі міг це бачити. 1 так їхав безголовий до міста,три маючи другою рукою повіддя.
Тридцять сім труб щиро-золотих затрубили. Білі стіни почорніли і зелена трава, що навколо стін розкинулася, пожовкла. Всі бачили, що тридцять сім лебедів білокрилих злетіло над степом і тридцять сім прапорів жовто-блакитних, що, як птиці крилами лопотіли, похилилися раптом долі і впали, а кольори їх линяти почали.
І в'їхав Невідомий Лицар у міську браму. Коли кінь переступив
/2
поріг тої брами, то випустив Лицар повіддя з руки своєї, а одночасно й голова відрубана з другої руки випала. І заплакало над містом небо.
І побачили раптом усі. що кинулися до брами, їздцеві назустріч, що трапилося щось дивне. І перші закричали ковалі, що відчиняли перед ним браму - Га,... та це-ж ніякий лицар... То Іван Халамидник, злодій, конокрад, волоцюга.
А другі руками розводили з дива. - Та де-ж поділися його срібні шати, у яких він виїздив нині з тієї брами? Щиро-срібні шати?.. Він у лахмітті. Дивіться... Ось просвічує його грішне тіло.
А треті, беручи коня за повіддя: - Та й кінь його - не кінь, а шкапа. Ледви рухається. Диво. Який-же то лицар?!.
Навколо степом кінь вороний кружляє. На ньому їздець Червоний чаїть чародійний усміх на устах. Під'їхав до міста і опалив їх жагою своїх очей. Махнув рукою і в руці побачили з мурів щось райдужно біле.
І зареготався їздець Червоний жорсюким реготом тріюмфу, завернув конем і у степ помчав, а за ним поволі посунули й орди татарські.
Тоді ті, що на мурах стояли, впали навколішки, одноголосо заспівали:
- Свята Софіє! Моли Бога про нас...
І загули дзвони у святій Софії, а гомін їх линув далекими степами. І синіла темним жахом далечінь сходу, куди від'їхав їздець Червоний, тримаючи у жмені щось райдужно-біле, вкрадене з шиї Лицаря Невідомого. А за ним почвалали ненаситні орди.
Над Києвом попливли віки.ПРИГОДА МАРКА ПОЛЯ
В дорозі з Азії через Трапезунд до своєї улюбленої Венеції, трапилася знаменитому подорожникові, Маркові Польові, неприємна пригода. Десь приблизно у двох днях плавби від Царгороду, фелу-ку Марка Поля зустріло декілька великих човнів із корсарами (морські розбійники), як їх називали трапезундці. Корсари зупинили фелуку, відібрали від подорожніх цінніші речі, і всіх, хто не міг виказатися хрестиком на шиї, повкидали в море.
Старий батько Марка, Нікольо і дядько Матео спочатку шарпалися з напасниками. Одягнені у турецькі одяги, в чалмах, ледви що не опинилися також у морі. Але хрестики й образи св. Марка врятували їх. Ватажок корсарів, побачивши ті християнські ознаки, вирік якоюсь незрозумілою мовою. Великою чорною рукою здер із шиї хрестики, залишаючи образи, далі безцеремонно стягнув з голови Марка турбан.
Марко, здоровий, кремезний чолов'яга років 35, ухопив ватажка за руку.
- Це не віддам...
Але ватажок недбало й байдуже, мов не помічаючи спротиву, витягнув з широкого турецького пояса, що оперізував його, гострий, тонкий ніж та ш турхнув ним Марка.
Старий Нікольо в розпачі кричав: - Хрисг. христ!.. - що мало означати: християнин. Ватажок поглянув на всіх трьох, на багате 'турецьке вбрання Марка, плюнув з пересердя й відійшов. Наздогін йому Марко, хоч і поранений, кричав: - Візьми всі мої цінності... Візьми цей венецький одяг... У ньому все моє добро... Віддай лиш мій турбан.
І кидав йому навздогін старе венецьке убрання, в якому зашите було все їхнє добро... Від'їжджаючи з країни таємничою Китаю, везли венеційці з собою великі скарби. І всі ті скарби передбачливо заховали саме у старе, подерте венецьке одіння.Ватажок ме звернув навіть уваги на це убрання. Пізніше, коли сідав V човен, то турбан надягнув собі на голову. Так і відплив.
Коли Нікольо і Матео затамували Маркові кров і переконалися, що рана неглибока, то сіли біля Марка. Фелука поволі пливла далі вздовж азійського берега. Відіткнувши спокійно, батько почав:
- Хо, хо, хо! Старий купець, Нікольо Польо, не такий дурний, як його син, Марко. 1 хоч той Марко був намісником великого Куб-лаї-хана, хоч мав під своєю рукою 160 міст і містечок та мільйони населення, але... він не вміє ховати скарбів... Він іще хлопець у купецькому ділі... Гов! Як ти хочеш щось сховати таке, над утратою чого міцно потім розпачатимеш, то мусиш слухати старших. Ну, хто тобі казав зашивати цю свою чудову перлу в цей препишний турбан?.. Га?!. Всі ті рубіни, туркуси, ізмараґди ми зашили в старі убрання. Ха, ха, ха!.. А ті варвари навіть не глянули на нього. Кому воно потрібне? А на той твій турбан. обшитий золотом, висе тутешні греки поглядали заздренно. Як хочеш жити і щось мати, то мусиш бути такий, як старий венеційський купець, Нікольо Польо. Передбачливий та мудрий. Бо не штука управляти китайськими та монгольськими царствами, а торгуй-но ти з генуенцями... От. Подужайся ти з ними... Я на торгівлі з генуенцями багато дечого навчився... Таких мотіїв, як генуенці, світ іще не бачив.
Багато років пізніше Марко Польо, згадуючи той випадок свій, з турбаном та корсарами, важко зітхав. Немов якийсь смуток заволікав його обличчя, коли, оповідаючи свої пригоди, зупинявся на тій історії. На це мимоволі звертали увагу його слухачі.
Майже щотижня збиралися всі поважні купці та мореплавці Венеції в домі Польо на площі св. Марка. Месір Марко Мільйоне, як його всі тоді звали, частував кожного гостя гарячим вином, якогось особливого смаку, що подавалось у високих мідяних кухлях. Вино це навчився Марко варити ще в Монголії. Сам його заправляв якимсь порошком із шкіряної торбинки, що носив на шиї, сам пильнував його при варенні, сам подавав кухлі. Коли гості, попробувавши цього питва, розсідалися на вигідних стільцях, хтось випадково хвалив: - О. чудове вино! Наш Месір Марко перехопив якусь таємницю у поганих монголів...
На це Марко відповідав: - Вір ге мені, чи не вірте, а за цих 24 роки, що я перебув поза Батьківщиною, пережив я стільки, що коли
/5
б усе оповісти, то в Біблію не вмістилося-б... От, ви всі називаєте мене Месір Мільйоне, бо, нібито все, що я оповідаю, виставляю в дуже великих, побільшених розмірах... у мільйонах... І люди скрізь мільйонами, і багатства мільйонами, і простори незбагнуті, не-скінчені. Ов! Це вас дивує, як усякого, хто не бачив нашої чарівної Венеції, дивується при оповіданні про її дива. А приїхав, подивився на ті чуда, на ті 300 мостів, на 180 каналів, побачив св. Марка та й їхати з Венеції не хоче. От, побачить, то й язик прикусить. Так і з моїми пригодами. Тільки, жаль, годі їх перевірити, бо далекі ті краї і великі чуда. То країна невидана. Життя там міряється молитвою до невідомого Иатігаї, чи то назвемо його Сак'я Муні, чи Кун-фу-тзи. Шляхи, - то дні і ночі, які треба витратити, щоб їх перейти, чи переїхати. Багатства незмірені, несчислені. Людей - як маку. Ах! Чи ви знаєте, що то Схід? Що то Азія? То нерозгадані таємниці, де кожний день несе з собою щось непередбачене. Де у кожного мешканця із скісних очей виглядає дитяча покора поруч з такою звірячою жагою, що страшно стає за себе самого, за своє життя, за майбутнє. О, то великий, безмежний Китай!.. Культура, свідомість ци-вілізаційних завдань людини у них такі, що нам ледви чи дорости до них. Мешканці тих країв звикли, щонайменше тричі на тиждень, а взимі щодня, брати гарячу купіль. Що? Не вірите? А нащо я маю вам брехати?
Месір Ґвідо Кавальканді, купець і мореплавець, заперечливо махнув рукою: - Ні, ми віримо тобі, месір Марку, але нам здається, що побачивши ті чуда, ти мимоволі легковажиш нас... Ну, якже-ж? Коли наш великий Дож, або радник із ради Сорока, не може собі дозволити аж тричі на тиждень митися в гарячій воді, то якже-ж із тими монголами?.. Ти легковажиш слухачів, оповідаючи таке...
-	Я сам тричі на тиждень брав купіль, - перебив його Марко.
-	Вільно тобі про себе казати все, що тобі подобається, а ми...
-	А те, що там вживають чорного каменю до палива, теж неправда?!.
-	Ніхто цього не каже.
-	Що?.. Камінь цей видобувається в горах із землі і запалений горить, як дрова і тепло тримає значно довше, аніж дерево...
-	Ооо!.. Як пресвята Богородиця і святий Марко захочуть, то зовсім у зимі не потрібно буде топити, але я, купець Кавальканді,такого каменя, що заступив-би дрова, ще не бачив.
І месір Ґвіно Кавальканді побожно перехрестився.
Марко схвильований схопився з крісла. - То ти не віриш моїм словам?.. А чи ти знаєш, що в місті Камбалю живе п'ять тисяч аст-рольогів?! Кожен із них має спеціальний прилад для міряння розкладу зір на небі, переходу планет через південники і записують усі важні дні й години на цілий рік. Докази?.. У мене в мому щоденнику все записано. Колись прочитаєте, але багато такого, що оповім -я не запишу... Не маю змоги. То й забувається згодом. Ті астрольо-ги, ріжні шамани, ченці тих манастирів, яких там нараховують тисячами, вміють витворяти такі чуда, що й оповідати страшно. Заздалегідь передбачають, яка буде погода якого дня, що скоїться впродовж місяця, всі землетруси, пожежі, живлові нещастя. Ченці й маги мають таку силу, якої ніхто і ніде в Европі не має.
У них, якщо небо трохи захмариться і передбачається дощ, виходять маги на дах царської палати і починають заклинати. І що-ж ви думаєте?.. Своїми закликами стримують дощ та прикорочують негоду. І хоч навколо царської палати падає дощ, гримить та блискає, а палата незачеплена бурею.
Месір Кавальканді перебив його. - Ну, це вже чорна магія. Рада •Сорока за такі речі може посадити в льохи палити Дожів...
Але Марко далі вів своє оповідання. - Буває так, що коли Великий Хан сідає до обіду, чи вечері, хочуть вони показати свої чуда і святість. І роблять так, що хан сідає на піднесенні при своїм столі, а їжа його десь віддалік. То-ж своєю надлюдською силою роблять вони так, що пляшки з вином, чи з кобилячим молоком, якого вони багато вживають, - раптом самі, розумієте, самі пляшки наповняють келихи. Навіть без наближення слуг. А потім, чарка підскакує До рук Великого Хана, ну?.. Коли він вип'є, то начиння само, таким самим робом вертається на своє попереднє місце... Нехай на мене св. Марко нашле чуму, коли я брешу. І діється це в приявності запрошених гостей. Шаман Сенсін, який сам походив із тунгузів, але своєю святістю вибився на зберегача скарбів Великого Хана, оповідав мені ріжні історії, що видаються казкою. Але я вірю, що вони правдиві, бо бачив я багато такого, що впевняє мене в святості цього шамана. Що, ви смієтесь?!. Якби ви бачили, як його слухають
Усякі гади, вужі, що допомагають йому охороняти ханські скарби, РІВНЕНСЬКА ОБАДЕРЛІБ1БЛІОТЕКА
ІНВ. >8то ви-б не сміялись.
Скарби, які він охороняє, находяться у великій палаті. Палата відгороджена від міста муром довжиною вісімнадцять миль. Скільки в цій палаті кімнат, не відомо, але Сенсін має ману тієї палати і завжди ходить з нею. Навколо палати, що стіни її підтримують мальовані й золочені стовпи, чатують дракони, зроблені з дерева, чи заліза, та відповідно помальовані. Вони, розкривши свої крила, мов бережуть стін палати. Дах тої палати, зроблений із золоченого бамбусового очерету', притримують з кожного боку тисяча шовкових грубих линв, щоб ві гер не зірвав його...
Я таки дечого навчився від цього шамана. Він багато мені показував, а ще більше оповідав. Він водив мене по кімнатах тієї скарбниці. О, що я там бачив!.. Там скарби всього світу. Є там кімнати повні золотого й срібного начиння, ріжні речі ріжних народів. Інші знов кімнати обвішані всякою зброєю, почавши від палюги первісних людей, аж до зброї наших днів. В інших кімнатах дзвони, бутлі золоті та срібні, повні дрібних золотих монет. І серед цих монет, знаходяться монети Траяна, і вавилонські нумізмати і єгипетські. У срібних скринях, ріжних розмірів, повно ріжних грошей ріжних народів. Є рубані мечем шматки золота, що колись вживалися, як гроші. В кімнаті рубінів,- скрині з рубінами; ізмарагди мають своїх декілька кімнат, де у срібних скринях повно зеленого градовиння. Є кімнати повні шафірів, де вони лежать купами. Є кімнати тур-кусів. що навалені попід стінами, як вимолочене збіжжя. З усього світу є там скарби, але самоцвітів найбільше.
І ото в розмові з цим Сенсіном, зрозумів я, що й ті камені-міне-рали також живуть. Є навіть ціла наука про надприродні сили, заховані в деяких дорогоцінних самоцвітах.
Сенсін оповідав мені й показував, як деякі самоцвіти підчас повного місяця плачуть сльозами найчистішої води. Сльози та й годі. Ви все не вірите. Чому то так? - питаєте. Звідки-ж я знаю?..
Хтось із молодших венеціанців усміхнувся недовірливо. - А чому-ж ви, месір Марко, не привезли нам хоч-би один такий плакучий самоцвіт? Коли-б побачили, то повірили-б може.
- В тім-то й річ, що віз я такий плакучий камінь. Власне не камінь, а перлу. О, то була незвичайна перла!.. І досі, як згадаю її, сам мало не плачу. Багато дечого втратив я у зв'язку з тією перлою.Головне, - не довелося мені побувати у тій країні, з якої походить ця перла. В країні, про яку я змолоду мріяв. Ви-ж знаєте моє розми-цування в мандрівках. Тепер я вже старий і ледви чи ще коли виберусь до тої країни. Та й притоки до цього нема вже, - тієї перли. Але Господь з нею. Ще розповім вам про ріжні самоцвіти. Є такі рубіни, що одним тільки доторком рятують людей від укушення щонайстрашнішої гадюки. Є перли здатні спроваджувати дощ. Якось прислав до ханської скарбниці один із царів, підлеглих великому Кублаї, нашийник із самоцвітів. Сенсін, що є незгірший юве-лір.оглянувши нашийник, знайшов серед самоцвітів такий, що в деякі дні міняв своє забарвлення. Коли-ж заховали його від впливів сопядшого світла, отримав він свій первісний колір. Коли нашийник замкнули у скриню, де не доходить світло, самоцвіт набрав місячного блеску. Після довгих спостережень ми вияснили, що той камінь у першій квадрі місяця тратить свій блеск, а потім матовіє.
Іще в одній скрині показував мені Сенсін перлу "слоня". Важить вона 12 каратів і вік її обчисляють на 200 літ. Але надзвичайне те, що мені довелося побачити й почути про другу перлу, яку Сенсін називав перлою "Слави". Це-ж і є ця перла, що вкрали у мене оті розбишаки там біля Трапезунду. Перла, що плакала сльозами.
Хтось перебив. - Вам іще мало? Ви-ж, месір Мільйоне, привезли з собою декілька тих капшуків із самоцвітами. Вистане вам та вашим нащадкам. - Марко ніби не чув.
- Багато невиясненого і темного залишилось мені від тих оповідань Сенсіна. Поперше, назва того міста, до якого татари підходили і звідки ця перла походить. Те місто десь над Бористеном. Відомо тільки, що місто християнське, бо над містом панує, як ка-5ав Сенсін, християнська церква св. Софії. Місто це - столиця великої й багатої країни, що тече медом і молоком і до якої грецькі куп ці давно вже протоптали доріжку.
Коли в середині минулого століття, десь біля 1240 року, йшли гвтари на Захід, зупинилися вони під цим містом. На темних, зго-Доднілих кочовиків, що на просторах від Бористену до великого Арійського шляху, крім степів нічого не бачили, місто це зробило велике враження. І татарів налякала краса його церков та велич самого вигляду того міста, що розкинулося на горах. Мені так опові-дав Сенсін.
-	Велика сила Натігаї. власника душ наших, але той страх, що опанував нас, коли ми побачили те місто над великою рікою, був іще більший, ніж сила бога Натігаї. Це золоте місто з молитов великому Натігаї, місто про яке знають лише шамани. Розкинуте на горах стрімких і високих, обведене білими мурами, із золотими банями церков над ними, видалось воно якоюсь маною, що вабить і лякає бідних татарів. Майже тиждень стояли татари під містом, не знаючи, що діяти. Але, коли шамани склали великому Натігаї жертву з кобилячого молока, що називається в них "кумис", обкадили пахучим зіллям статую його, намастили уста статуї кінським салом, то довідалися багато цікавого, що їм пригодилося напотім.
Я записав собі це оповідання Сенсіна, того Сенсіна, який охороняючи скарбницю великого Кублаї-Хана, одночасно є й головним шаманом та заховує всі таємниці їхньої віри.
То-ж вийшло так, що нема татарам страху перед цим містом, бо люди цього міста не тямлять величі слова "Батьківщина". Золото, спокій свій та вигоду особисту ставлять понад усе. їх можна взяти голими руками. Місто врятується, тільки тоді, коли знайдеться в ньому хоч один, що життя своє схоче за Батьківщину віддати. Тоді стін міста ніяка сила не доторкнеться.
Коли вірити цьому, то не було чого тому Натігаї мастити кінським салом уста та поїти кумисом. Річ ясна, що шамани підмітили страх татарів під містом. А до того ще простояли тиждень під мурами і бачили тільки мури, а ворога ні, то свідчило, що й оті в місті теж бояться. Кого? Татарів. Отже видумали казку про того єдиного, що життя за Батьківщину хоче віддати. Що-ж?..
Марко Польо, як добрий оповідач, зупинився, обвів очима своїх слухачів. Брати Кавальканді Франческо і Джьовані, і той, що недавно вернувся з турецького полону, не зраджували охоти перебивати оповідання Марка. Господар підлив до їх кухлів вина. Ковтнув трохи сам і говорив далі.
-	Що-ж ви думаєте? Свята Софія, опікунка того міста, не далася татарам. Як тільки татари, підбадьорені своїми шаманами, рушили на місто, брама міста відчинилася і звідтам виїхав блискучий лицар на білому коні. Летить від нього одна стріла, друга, третя. А далі сам він вступає у бій. Сам їде проти всіх орд. Ну... і татари невитримали. Почали втікати. Стримати - нема сили. Ні мечі, ні крики вождів, ні заклинання шаманів, ні погрози - не годні їх стримати.
-	То Невідомий Бог, - кричать татари. Тоді шамани з допомогою духів та ріжними чарами кинулися рятувати становище. І врятували.
Зустріли вони чарами того лицаря вже біля божниці свого бога, Натігаї. Чародійну і тиху музику впустили вони у вуха лицареві й зачарували його так, що найстарший шаман у постаті Червоного воїна відрубав йому голову. І тоді-ж зняв талісман з його шиї, що давав йому силу. Дивну перлу в мішечку.
Це перла, що в свому молочному тумані ховала образ опікуна того міста, святої Софії, або іншої святої, опинилася у скарбниці великого хана, а татари відійшли, як передбачав бог Натігаї, не доторкнувшись навіть мурів цього міста.
І	от, як це дивно. Мені, венеціянинові, десь у далекому Китаї, в Пекіні, довелося довідатися про ту легенду, що зв'язана з будучи-ною народу, десь там, над якимсь Бористеном. Країна, що в історії людства, як ця птаха, що впала на дорозі під колесницю богині Шіви. Вона гине лід колесами тої колесниці, і де та сила, що її врятує?..
Діти її не вміють нападати на других, і навіть на цих, що нападають на їх Батьківщину. Вони люблять мир та спокій та все чекають, що їх захистить небесна сила та справедливість вселюдська. Ха, ха, ха! А над ними тим часом панує, хто хоче, і як хоче гнобить їх, грабить добро їхнє. У нетрах плодючої їх землі - скарби незміренні, у ріках риби, на степах багатства, в лісах звірини незчис-лимо. І каже мені Сенсін:
-	Вір мені, чужинче, що прийде час, коли перла ця вернеться до свого храму. В книгах бога Натігаї записана ця таємниця Майбутнього. А буде це тоді, коли їздець Червоний, що чарами своїми опанує ще інші краї та народи, - втратить свої чари. Він промчить конем по ріжних землях, як по тій багатій країні, та зруйнує все. Промчить і зникне. Тоді на широких просторах тієї країни, залитих вогнем і кров'ю, встане Невідомий Велетень-Лицар, що закриє собою пів світа...
І, признаюся, я скромний венеційський купець і мореплавець, захотів прискорити ті кроки історії, перетворити легенду в дійсність:віддати перлу тій країні негайно. Признаюся, - я вкрав тую перлу. Я хотів відвезти її до того міста, звідки вона прийшла, а заразом оглянути й цю дивну країну. Бо коли-б ви бачили, оглядали цю перлу, так як я оглядав її, то ви зрозуміли б, що там є таке щось, що годі його пояснити. Якесь почуття великого смутку насувається на того, хто вдивляється у молочний туман, що обволікає середину перлини... Я мусів її вкрасти. Нагода хутко трапилася. Князь монгольський, що панував тоді і над Персією, захотів мати за жінку князівну з племені Багіот. А тому, що я з часів своєї подорожі до Індій виказався у монголів як мореплавець, вирядили вони мене з тією делегацією та великими скарбами-віном за князівну. Обдаровані великим ханом виїхали ми з південного китайського порту Зайтон на п'ятнадцятьох великих джонках, з котрих кожну обслуговувало майже 200 людей. Хутко допливли ми до берегів індійського Малаба-ру. Звідти відвезли князівну до Персії, а тому, що той князь тим часом помер, вийшла вона заміж за його братанича. По дорозі, вертаючись, довідалися ми, що в такій великій державі після смерти володаря настає велике замішання. Вирішили вертатись додому. Все те, чого ми добилися у хана, працюючи йому вірно й сумлінно, знаходилося у нас в самоцвітах. Це все ми позашивали у старе венеційське вбрання, що залишилося нам ще із давніх часів.
А перла?.. Нехай мені Бог Всемогутній простить цю мою крадіжку. Я чесний мореплавець. Ніколи нічого не крав; шаную людей та їх власність. Може мій покійний тато і дядько Матео трохи й помилялися, щодо розуміння чужої та своєї власности... Нехай їм Господь простить на тому світі, а святий Марко, опікун і добродій Венеції, вимолить їм милість Божу. Але я ні... Я чесний мореплавець. За своє життя вкрав лиш одну цю перлу. Ах!.. Чому я не зашив її в той старий каптан венеційський? Чому я призначив на її схованок пишний, золототканий індійський турбан? От так. Найде хмара на свідомість людську, заморочить і зробить людина дурницю, якої жалує потім ціле життя.
-	Ну, добре, - перебив хтось жалі Марка. - де-ж тепер ця перла?
-	Гелер?!... У цих розбійників, русів. які забрали її в мене, коли я вертався додому. Напали, поранили мене, забрали турбан і... Хвалити Бога, що не втопили. Високі, міцні, як кентаври, з довгими вусами та чубами, які звисають їм з чола і які вони закручують собіза вуха. Скільки їздив, скільки бачив світу, але таких корсарів не бачив...
-	Значить, пропала вона?
-	Пропала! - розвів руками Марко.
По якомусь часі розходились. Уже в човні, відпихаючи веслом ґондолю від кам'яних східців, що вели до дверей палати Марка, один із молодих його гостей запитав другого: - Той старий Марко здорово бреше, і не заганяється. Як ти гадаєш, - багато правди в його оповіданні?
-	Нуу, - протягнув другий, - де тепер шукати правди?.. Якщо він бреше хоч трохи подібно до правди, то й то добре.
Обидва зареготали.
Прохолода теплої, літньої ночі огорнула їх. Ледви-ледви плескали весла. В блеску води лягун відбивалися тисячами сяйв вогні чарівної Венеції. Ховаючись між кам'яницями, пливли човни, гондолі. Лунала пісня, що втискалася з човнами разом у тісні вулички-лягуни та зникала десь у темряві кам'яних будівель.У БЕНВЕНУТА ЧЕЛЛІНІ
Великий золотар і різьбар, Бенвенуто Челліні, в році 1565 працював при дворі фльорентійського герцога Кузьми Медічі. Тоді-ж на його замовлення виконував Бенвенуто статую Персея, яку мали поставити у Фльоренції перед палатою Медічіх. Мав він також цілу низку дрібніших ювелірських замовлень, чи то для герцога, чи для його дружини. Але більшу частину своєї праці віддавав Бенвенуто статуї Персея, працюючи над нею і вдень, і вночі. У своїх споминах він пише:
- Герцогиня не раз просила мене зробити для неї ювелірські роботи, на що я їй відповідав: в Італії добре відомо, що я добрий ювелір, але моїх різьбарських творів досі не бачили ще. Дехто з різьбарів, що здавен віддаються своєму мистецтву, - сміються з мене й називають мене "мовим різьбарем". Але я їм покажу, що я різьбар не гірший старовинних мистців долота. Нехай тільки Господь дозволить мені закінчити мого Персея й поставити його на міській площі.
Я замкнувся у себе вдома, працював день і ніч, ніде не показувався. Але, щоб зберегти ласку герцогині, я зробив для неї декілька срібних ваз, прикрашених маленькими образками в старовинному стилі. Коли я приніс їй ці вази, герцогиня прийняла мене дуже ласкаво й звернула мені золото і срібло, що пішли на ці вази.
Бенвенуто Челліні був теж великий знавець самоцвітів, які він з великим мистецтвом оправляв у золото і срібло. Слава його, як знавця самоцвітів і золотаря, розходилася далеко поза мури Фльоренції. Із його праць, виконаних для короля Франціска І та для дружини герцога Медічі, відомі перстені. Один із них, над котрим Бенвенуто працював чотири дні, зображав четверо дітей, які ручками підтримують великий брилянт, шліфований стіжком, та чотири інші дрібніші фігурки, перемішані з овочами й іншими прикрасами. Позацими золотарськими працями Бенвенуто не цікавився ювелірством. Іноді, навіть, був незадоволений, якщо приходили до нього з ріжни-ми ювелірськими замовленнями. Тому, коли ранком одного із днів вересня 1565 року зайшли до нього в хату, при вулиці де ля Перго-ля два якісь пани, він привітно спитав їх:
_ Чим можу служити панам? Я приватних ювелірських замовлень не приймаю...
Обидва прибулі, високі, ставні пани, почали його вітати, як великого маестра. Це трохи Бенвенута загріло. Як усі різьбарі, малярі й золотарі того часу, Бенвенуто любив таку шанобливість; йому були до вподоби всі, навіть прикрашені, похвали та лестощі.
Незнайомці представилися якимись східними прізвищами; старший немов Чапля-Чаплич, молодший - Бокій. їх суворі, міцні постаті, в дорожніх, широких плащах, щось нагадували Бенвенутові. Але не міг собі пригадати що. Коли один із чужинців висловив у розмові бажання мати рисунок для намиста, Бенвенуто неохоче відповів: - Шановні чужинці знають, що я приватних замовлень не приймаю. Я нині працюю лишень над Персеєм. І тільки для герцога.
-	Але, дорогий маестро... Може нам, може чужинцям, ви захочете віддати дрібку свого божеського уміння? - мовив один із прибулих, Чаплич. А далі: -У далекій Козакії ще так мало чули про Бенвенута Челліні і так мало знають про його архитвори, що...Не відмовте нам, ласкавий маестро...
Бенвенуто мовчав. Дивився з цікавістю на гостей. Старший, той, що згадав Козакію, - високий, міцної будови, з ледви сивіючим чубом і довгими вусами, - звернув на себе особливу увагу фльорент-ійця. Великі чорні очі, сухий, вірлиний ніс когось нагадували Бенвенутові.
-	Ааа!..То ті венеційські кондотьєри... Таких знайдеш і в галерії Дожів і серед ради сорока...
Тим часом молодший, стрункий, середніх літ, зі шрамом на обличчі, додав:
-	Ми знаємо вартість праці такого мистця, як Бенвенуто Челліні...
-	А що-ж панам зробити?
Тоді старший, ніби нахиляючись до різьбаря, мов кланяючись,сказав:
-	Дорогий маестро, слава, про котрого йде далі, ніж знаємо, може він сам погодився-б створити нам оправу до намиста. Властиво, треба оцю перлину вставити у відповідну оправу, в нашийник, в намисто. Дати відповідне оточення їй.
-	Ааа! - протягнув Бенвенуто. Був невдоволений. Треба було ще компонувати якийсь взірець для нашийника.
Той, що назвав себе Чапличем, звернувся до свого товариша якоюсь невідомою мовою. Різьбар, що уважався одним з найосві-ченіших людей свого часу та знав майже всі тогочасні європейські та азійські мови, читав в оригіналі Коран, розумів навіть дещо польську мову, з тієї розмови, що провадили чужинці, не зрозумів нічого. Зацікавився ще більше. Чаплич витягнув із-за відкоту жупана шматок пергамену з рисунком нашийника і подав його золотареві. Той довго оглядав рисунок. Потім промовив: - Можна виконати, можна. Оригінальний, старовинний взірець, нагадує античний грецький орнамент. Праця в золоті чи в сріблі має бути?
-	Із золота.
-	А як хутко це потрібно?
-	Якщо маестро ласкаво міг би виконати це за два дні... ми були-б дуже вдячні. Ми мусимо від'їхати в п'ятницю.
-	Ооо, так хутко?!. Пани переїздом тут?
-	Переїздом. З Царгороду. Для великого маестра нема нічого неможливого. А втім, що буде потрібне, - усе знайдеться до послуг маестра.
Покивуючи мовчки головою, різьбар погоджувався.
-	А де ж самоцвіт? - опитався.
Той, що назвав себе Чапличем і тримав у руці малу сапянову торбинку з довгим шовковим шнурком, розв'язав її та поклав відчинену перед різьбарем. Бенвенуто взяв самоцвіт і почав приглядатись до нього.
-	Гм, гм... - бурмотів. - То пани з Козакії... То ця Козакія таки справді існує! Держава десь там, біля Московії. Військова держава, де всі мужчини вояки. Ми думали, що то казки наших купців, мореплавців. А, виходить, - це правда. Ця перла справді вельми цікава... Зовсім незвичайна. Я такої ніколи не бачив. Вона з Козакії?
-	Так, маестро, з Козакії.-	То в тій країні добуваються такі самоцвіти? - допитливо дивився на гостей щораз більш зацікавлений маестро Бенвенуто. Ті обидва мовчали, якби зажурено шукали відповіді.
-	Ні, ця перла має свою давню і дивну історію, - муркнув під вусом Чаплин, але не сказав нічого більше і цікавий маестро не допитувався.
-	А чи правда, що там у вашій Козакії, - почав згодом, приглядаючись далі до перли через люпу, - нема ні герцогів, ні королів, ні дуків? Держава ніби збудована за наукою Томаса Моруса? Чи правда, що нарід - управляється радами? У великій Венеції є теж щось подібне, у Генуї також... Але там аристократія править. А у вас, кажуть, весь нарід - то озброєне військо? Сам собою править?...
-	Так, маестро, - відповів знехотя старший. Бенвенуто, приглядаючись далі до перли, щораз більш зацікавлювавсь нею. - Це справді чудова перла! Має той особливий рожевий відтінок, що серед знавців ціниться найбільше. А ще крім того... Авжеж, міниться так чудно, коли її розглядати під світло... В ній неначе жіноче обличчя...
Ні в одній ділянці мистецтва не панує стільки пересудів як у ювелірстві, серед ювелірів. Бенвенуто знав добре, що з дорогих самоцвітів, ріжні мають свої властивості і значення. Перли-то сльози, і не всякий, особливо жінки, носитимуть їх. Інші вважають опали, рубіни за нещасне каміння. Ще інші бояться брилянтів. Є розповсюджена, навіть, теорія про надприродні сили деяких самоцвітів. Є, наприклад, рубіни, що стримують кровотечі, туркуси спроваджують дощ.... Про все це Бенвенуто знав. Тому і ця перла видалася зразу йому незвичайна. Дуже дивна і дорога перла. Обертав її в пальцях, пильно приглядався, позирав на гостей і не витримав врешті. - Чи міг-би я знати походження цього самоцвіту?
І немов спостерігши враз нечемність, поклонився низько прибулим чужинцям та вказуючи важкі різьблені крісла, просив їх сідати. - Я дуже радий, що доля дозволила мені познайомитися з панами, а ще більше прислужитися їм. Пани з таких далеких країв... Ви певне бачили й знаєте багато дечого такого, що нам тут і не снилося навіть? Я вельми цікавлюсь чужими краями.
І сплеснувши руками, прикликав одного з учнів та велів подати бургундського вина.-	О, що ми незначні чужинці, могли б вам цікавого розповісти?..-скромно обізвався Бокійта в знак пошани схилив підголене чоло.
Маестро налив із дзбана три срібні кружалі та мовив весело:
-	Не люблю я надто перетомляти себе працею та обтяжувати своїх учнів. Скажи, Альберто, чи не правду кажу?..
-	Не виправдуйтесь, пане, - відповів Альберто, дивлячись на Бенвенута веселими, лукавими очима. - Всі знають, що маестро Бенвенуто Чілліні любить добре вино, веселе товариство і вродливих жінок.
Різьбар зареготав на все горло, а за ним весело засміялись чужинці.
Тепер, у свою чергу, приглядалися обидва до знаменитого мис-тця, до якого доля привела їх сьогодня. А він сміючись: - Що до жінок, то я притримуюся того погляду, що нема жінки упертішої, як ця, що її змучили чесноти і яка хоче цих чеснот позбутись. То чому ж їй не допомогти?... Ха, ха, ха!
Був середнього зросту, дещо огрядний, як це буває часто після п'ятдесятки, майже зовсім лисий, тільки на потилиці трималися останки сивих кучерів. Лице тонке, майже молодече, з гострими луками брів та чорними, живими очима. Сивіюча, підстрижена борода відбивалася чітко від білого комірця, як тоді носили в Італії мистці та вчені. Темно-зелений, атласовий жупан та чорна, без рукавів камзоля, густо застібнута на різьблені кістяні гудзики, облягала щільно постать золотаря.
Заохочуючи гостей, сам потягнув жваво терпкуватого, темного вина. Очі його зразу засяли веселіш.
-	Ото-ж Азія, мусульманський світ. Ми ще й досі не отямилися від того враження, яке зробило на весь хрещений світ знищення османами Царгороду. І ви там були?! О, свята Маріє! Відбути таку мандрівку, - це одне щось варте. Я вельми, вельми цікавлюся далекими краями, греками, сходом. А сеньори певне в якомусь посольстві?..
-	Ні, - проковтнувши також вина, обізвався Чаплич. - Це мій небіж, Северин Бокій і я, вертаємося з подорожі. В дорозі познайомилися з ґєнуенськими купцями й за їх порадою вибрали собі дорогу через ці краї._ Що? Сіньор може вертається з турецької неволі? - звернувся живо до Бокія Чилліні. - Це так неначе із другого світу. Ваш шановний дядько заплатив, певне, чимало золота?....
І знову наповнив кружалі. - Альберто, вісляча дитино! Чи ти не міг принести зразу декілька пляшок? Дотеп ніколи не був прикметою твоєї вдачі. Гони вмить до пивниці, доки я з тебе не зробив ще ночов до мішення глини. А до гостей: - Це бургундське, сеньори, прислав мені в дарунок мій приятель, король Франціск І із Конт Д'Ору, в минулому році. О, французи мають вина негірш наших та вміють пити. Значить, сеньори з Царгороду вертаються через Рим, Фльоренцію?..
-	Авжеж... Я радо пристав на таку мандрівку, - мов продовжуючи перервану думку, мовив поважно Чаплич. - Але не за моїм небожем їздив я до Стамбулу. Господь милував досі. Це може трапитися в нашому козацькому життю. А їздив я... О, це довга історія!.. Зв'язана саме з тією перлиною, що лежить перед вами.
-	Ах, це дуже цікаво! Послухаю радо тієї історії, якщо ласкаво захочете її розповісти.
Чаплич ковтнув вина, обтер вуса і вклонившись в знак згоди, почав.
-	Серед мешканців нашої столиці є переказ з дуже давніх часів, що йде з роду в рід. Буцім, коли татари прийшли уперше на нашу землю й підійшли під Київ, то сталося чудо. Один зовсім бідний, незначний халамидник (так і звали його всі у місті Іван Халамидник), сам один, ціною власного життя, врятував тоді місто. Виїхав на герць із вождем татарським, в лахмітті, на старій шкапині, а людям, що стояли на мурах, видалося, що то Невідомий лицар закований в золото, з мечем вогненним. І хоч згинув у цьому двобої, причарований облудною піснею чорного ватажка, але татари у переполосі відступили від міста. Усе це здіялося за чарами якоїсь таємної сили, чи з волі Всевишнього, але переказ каже, що Халамидникові дала тую міць, врятувати від ворога столицю, таємна перла, чи пак сльоза, що скотилася з образу Пречистої Діви, чи святої Софії, та намистиною скотилась у храмі, йому під ноги, коли благав там рятунку для Батьківщини. Правда, - через декілька років татари знов прийшли і таки знищили місто, але тоді, за першим разом, відійшла, не взявши викупу навіть. І то тим дивніше, що киянизовсім не боронили міста й не буди готові до бою. Отже переказ каже, що врятував його Іван Халамидник, уявившися усім (і татарам також), великим лицарем, на білому коні, у золотій зброї. Але той, що вбив його підступно, пригорнувши до себе, зняв із шиї його талісман, - тую перлу, що дала йому силу.
Все це стало відоме через Марка Поля, колишнього мандрівни-ка-мореплавця, що побувши довгі літа на дворі монгольського Куб-лаї-хана, наслухавсь про цю історію і про саму перлину, що опинилася також у скарбах Кублаї-хана. Ще й досі можна почути від старих купців венеційських оповідання про дивні пригоди Марка Поля і про цю перлину. З Венеції принесли те оповідання подорожні греки-купці та ченці до Києва, на нашу Батьківщину. Воно сходиться в дечім з нашим місцевим переказом. Ходили й серед наших князів якісь слухи давні, про сльозу святої Софії, але то були собі тільки перекази та й годі, як про всякі чуда. Аж десь у році Божому тисяча п'ятьсот п'ятдесят котромусь, наш князь Дмитро з Вишневця, Вишневецький, що його Байдою звали, серед своїх клей-нодів знайшов дивну перлу. У ній тоді було зовсім добре видно обличчя святої. І тоді наш Дмитерко, Байда, довідавсь від своєї бабусі, що то перла козацька, бо один з його предків, разом з козаками здобув її десь у якійсь виправі на Чорному морі, зашиту в турбані ватажка чорної шайки. І ось так ця перла опинилася в скарбах Виш-невецьких. Сам Дмитерко носив її відтоді, не ростаючись з нею, як із талісманом, що приносить щастя. Носив на шиї, в шкіряній торбинці разом з рідною землею. Це був вельми хоробрий та побожний лицар і по-лицарськи згинув.
Чаплич обірвав свою мову, допив кружаль вина та замислився. Гостинний господар наповнив знову його спорожнілий келих. Перегодивши, у задумі Чаплич почав далі.
- Вибрався раз, якось, наш Дмитерко у похід на Волощину. Тоді робилися такі виправи часто. Вибрався з малими силами й турки його обскочили й розбили. Сам Дмитерко попав у полон. Біда для християнського православного люду. Таж Дмитрій Байда Вишневецький був великий князь. Вояка. Його король боявся. Хтів Дмитро підняти весь хрещений світ проти бісурмана, про що імператори й королі подумати лякались. Кпив собі із Жигмонта Августа, цього короля польського, а той усе пише в листах до повірника свого,
ЗО
Радивила, "що під Н' часи таких слуг Польщі потрібно якнайбільше тільки не з такими мислями". Думок Дмитерка лякалися. То бур великий лицар. Ото-ж рішили ми рятувати його. Зібрали серед шляхти й по монастирях та з маєтків Дмитерка сотку тисяч червінців, дістали листи залізні, охорончі і наприкінці минулого року опинились в Стамбулі. Я трохи Туреччину знаю, побував колись в полоні, Бокій знає добре грецьку мову. Через греків, що у Стамбулі, довідалися про імама Гануссі, в'язничного духівника, що любить дуже "бакшиш" (хабар, могорич). Добились ми до нього.
- Тільки Аллах великий, - кажу йому. Свідчу, що нема Бога, окрім Бога і Магомет його пророк. Він милостивий до всіх, а особливо до ув'язнених і подорожних... та ласкавим своїм оком на всіх позирає.
Імам слухав мої жалі довго, а потім каже, що й дервіші їсти мусять, а семибаштовий замок, чи то пак, головна в'язниця, до якої той імам приставлений, - недуже кормить. Натякає, ніби, що треба щось дати. Та й договорились ми з ним, що передасть він Дмитер-кові привіт від Чаплі. Проклятий дервіш дістав за це жменю червінців та всіх Магометів скликав, щоб допомогли нам. Я сам тоді побачився з князем. Зле! Зле, коли до політики вмішається віра та жінка. Ніяке золото тоді не поможе і не переможе жіночої пихи. В нашого Байду замилувалась турецька царівна. Султанові, мабуть, також було це на руку. Видати доньку за лицаря такого та мати від козаків спокій. Най лишень прийме Магометову віру, а падишах дасть йому волю і доньку свою. Та Дмитерко на це не поласився. Не тільки не пристав на султанову ласку, а ще й з глумом висловився про турецьку віру та царську доньку. Цим стягнув на себе нечу-ваний гнів самого падишаха, а ще більший гордої султанівни. За кару звелів його султан почепити на гак. Я сам бачив його муку. Так • вмер на гакові. Але хоч би слово каяття чи скарги. Не застогнав ні Разу, хоч гак під ребра ліз йому під горло. Доки міг - глумився, насміхаючись з ворогів християнської віри. Аж не витримали турки цих наруг, - застрілили його. Сам белгербер звелів. Дивуючись його відвазі й завзяттю, вони розділили його серце між собою й ’ли, щоб засвоїти його відвагу, та зневагу смерти. О, має ще земля наша міцних, характерних людей! - закінчив, не без гордощів, Чаплин.Хвилину мовчки попивали вино. Маестро Чілліні з цікавістю позирав на гостей, чекаючи продовження історії. Чужинці похмуро задумані сиділи якийсь час, немов овіяні понурим спогадом. Та вино робило своє. Перегодя трохи, Чаплич мовив:
-	Не помогли всі заходи наші, викупити Дмитерка, чи викрасти при допомозі бакшишів. Де вмішається жінка, там чорт не поможе. Але перед карою встиг він нам передати через того Гануссі торбинку з землею, а в ній тую перлу. Тепер, вертаючись із Стамбулу, завітали ми до вас.
-	Так, так, - похитуючи головою, промовив Бенвенуто. - Дивні діла твої, Господи! Історія тої перли, дійсно, прецікава. Перли і людей, і цього народу, чи пак тої' Козакії...
Знов мовчанка настала. Прихід Альберто, що вніс пару пляшок, вивів їх з задуми. Бенвенуто гукнув до хлопця: - Добре носиш вино... ледь на ногах стоїш... Ну, ну...
Звертаючись до гостей: - Достойні сеньори! Зроблю все, що схочете. Ви мені милі й близькі. Стільки побачити, пережити!.. О, це не всякому вдається.
-	І ось тепер, - продовжував Чаплич, - хочемо дочці Байди завезти пам'ятку про батька. Тому просимо вас, дорогий маестро, вставити перлину в намисто, в нашийник жіночий. Нехай переховується далі у тому руському, лицарському роді, в роді Вишневецьких.
-	Зроблю, зроблю якнайкраще. Сам жид Соломон не зробив би ліпше. Бо треба вам знати, що той Соломон, то золотар папи Олександра VI. О, то відомий був папа, Родеріго Борджья, може сеньори чули? Той Соломон зробив йому перстень з голою Венерою, що обвивалася кругом його пальця. І папа, під час служби, при вівтарі, замість реліквій, що звичайно вправляються у перстень, цілував цю Венеру. Ха, ха! То був веселий папа. А жид той знався на самоцвітах, як на живих людях. Умів ті самоцвіти навіть оживляти... Займавсь чорною магією... Так. І що гірше, він, Соломон цей, із самоцвітів витягав їх есенцію, неначе кров їхню. Робив їх неживими. А із цеї крови, чи може ще з чогось, виробляв отрую. Кажуть, - також для папи. Не вірите?.. Ге, ге... Неймовірне, правда? Але правдиве. Мені про це розповідала моя приятелька, якої мати приятелювала з Люкрецією Борджія, донькою папи Олександра VI та сином його - Цезарієм...Маестро раптом, ніби щось згадавши, махнув тільки рукою.
_ зсе це було і минуло. Не варт згадувати... Але щодо моєї золотарської праці, то... Бенвенуто ще не сказав свого останнього слова Для вас я зроблю намистог зроблю таким, що навіть Катерина Медічі позаздрити зможе, а жид Соломон перевернеться у своїй домовині. Їй-Богу!.. - Почав малювати взірець. - Тут помістимо перлу, посередині... Довкола кинемо декілька рубінів, далі менші перли, а тут знов рубіни... Усе в тонкім золотім орнаменті... Бенвенуто вже знає...
Старший із гостей склонився: - Будемо вам вдячні.
Почали прощатися. Вже біля дверей молодший запитав маест-ра: - Значить, у п'ятницю?
-	Так, достойні сеньори.
У п'ятницю рано, коли Бенвенуто приглядався крізь побільшуюче скло до нашийника, хтось постукав стиха у майстерню.
-	Увійдіть! - гукнув маестро. Увійшов молодший із чужинців. Привітався, сказав декілька приємних слів і, придивившись до намиста, виявив усміхом своє удоволення. - Вже вправлена, - сказав, ніби з полегшею.
-	Так, достойний чужинче. У Бенвенута Челліні слово також як самоцвіт.
Чужинець перебрав намисто із рук Бенвенута і оглядав його мовчки через скло і так. Був задоволений.
-	Нічого вийшло? Чи вам подобається? - запитав Челліні.
-	Чудово, маестро! Ми вам дуже вдячні.
І витягнувши з-за пазухи чималий шкіряний мішок, запитав чемно: - Скільки маестро цінить?
Звичаєм старих італійських майстрів, Бенвенуто відмовився від платні. Махнув недбало рукою: - Та що там... дрібниця. Мені ця праця дала стільки насолоди... Мистцеві - мистецтво найбільша заплата. Та ще й для таких достойних чужинців...
Але чужинець, знаючи звички італійських майстрів, запустив руку в торбину. Тим часом Бенвенуто розповідав далі: - І про те, Що мистцеві дороге лиш мистецтво, знають наші меценати. Його світлість герцог Медічі - це батько мистців. А герцогиня... Герцо-гИня, що цими днями замовила у мене сільницю й одержала її вчо-Ра> була дуже вдоволена моєю роботою. Це архитвір, високо-достойний чужинне. Золота сільниця зображає Нептуна, що сидить у мушлі. Тиждень праці. Ту сільницю я подарував герцог ині. Подарував, бо мистецьких творів на гандель не роблю. Але герцогиня, то правдива пані, наказала видати мені триста екю і всю вартість матеріялу. Стільки золота, скільки важить сільниця. Недаром рід Медічі - самі меценати.
Чужинець тимчасом розкладав на столі рівними стовпцями гроші. В одному стовпику золоті французькі, другий склав із золотих польських дукатів, третій із червоних гульденів. Два інші стовпці уклав з дивовижних монет. Глянувши на них, пізнав Бенвенуто золоті турецькі п'ястри з їх дивними, крученими написами й місяцем на одному боці.-Гм,- вирвалось йому,-у васріжні гроші.
-	Так, ріжні, - знехотя муркнув чужинець. - Чи високодостой-ний маестро зводить прийняти від нас цей невеличкий дарунок? Ми дуже вдячні вашій милості.
Задоволений Бенвенуто відповів: - О, високий чужинче! Я завжди шанував чужинців. Вони тямлять мистецтво.
Бокій, загорнувши намисто у тонкий шовк, сховав його до торбинки й почепив її собі на шию та попрощавшись з маестром, вийшов із світлиці. Цікавість Бенвенута не дала йому навіть змоги перечислите залишені гроші. Гукнув на Альбертіна та наказав гостро: - Біжи, послідкуй куди він піде...
Але цікавосте тієї не задовольнив. Учень вернувся хутко та розвів руками. - Зник, - промовив майже з острахом. - Довів я його до кутнього дому вулиці де ля Перґоля. А там він як скрутив убік, - немов у воду. Може, чародій...
-	Нуу, - протягнув золотар, коли хлопець вийшов. - Усе це дивне, дивне. І самоцвіт цей і ті чужинці... Але заплатили добре. Заплатили, як справжні пани, яким може позавидувати і його світлість сам герцог Кузьма.НАМИСТО РАШИ МОГИЛЯНКИ
У вишневецькому замку, просторому і пишному, де мешкає постійно овруцький староста Михайло Вишневецький, - велика родинна подія. Його дружина Раїна, з роду Могили, привела сина. І в пам'ять діда, Яреми Могили, що був молдавським господарем, внука охрестили також Яремою.
Байдужий до слави і життєвих утіх, добрий християнин, взірцевий господар, князі) Михайло дочекався сповнення своїх бажань, -має сина, наслідника й володаря майна, титулів та древньої слави.
Князь Михайло ходить по своїй кімнаті з кутка в куток. Задоволений, навіть щасливий, хоч трохи схвильований. Та якже-ж?!. У такого могутнього, великого магната, з яким ні один у Річіпоспо-литій не поміряється ні родом, ні багатством, ні славою, ні силою, народився первак. Князь Михайло посміхається: - То життя!.. Спаси, Господи, і помилуй! Хоч би не наврочити і не прогнівити Бога. Багатство, знатність, жінка-красуня, що в цілій Річіпосполитій не знайти кращої... Та, втім, Могили усі як писані...
Князь ходить і всміхається. Він іще молодий і чорний вус підкручує схвильованою рукою.
- І чого-ж би то хвилюватися?! Баа!.. Первак родиться раз у житті... Щастя-ж то така пташка, що ніколи не знаєш, коли саме воно вирветься з рук твоїх і пурхне десь у невідоме, залишаючи тебе на всі життєві можливості.
Ноги в червоних сап'янових чоботях, гаптованих золотом, потопають у килимі, що вистелює цілу кімнату. Широкі венецькі вікна темними плямами, ніби вартові, відгороджують життя кімнати відсвіту. Кімната похмура, темна. Попід стіни лави з різьбленими опер-тями, заслані килимами і шкірами; тяжкі дубові стільці, скриня покрита ведмежою шкірою. Великий, італійської роботи, свічник, - п'я-тирукий Атляс, п'ятьома свічками освітлює кімнату. В напівтемнихкутках і стінах поміж зброєю, мисливським знадіб'ям, оленячими рогами та кабанячими головами, ховаються і зникають фантастично-химерні постаті.
На князеві Михайлові контуш з оксамиту, гаптований золотими візерунками, так густо й так майстерно, що здається увесь із золота. Червоний турецький пояс підперезує молоду, струнку постать. Князь перебирає пальцями змарагдові ґудзики, що запинають щільно контуш.
- Тепер тільки здобути діверові молдавське господарство... Тоді... Тоді Вишневецькі можуть світом крутити. Моя Вишневеччина з обох боків Дніпра, налічує яких сто міст, містечок і сіл... А братко Юрко?.. Теж дещо має... Марія Могилянка за брацлавським воєводою Потоцьким, Катерина за князем Самійлом Корецьким, Ганна - за воєводою Пшерембським. Русь і Польща в наших руках, що й казати!.. Костеві таки здобудемо молдавське господарство. Здобудемо! Кость Могила таки засяде на молдавському престолі...
Князь Михайло аж ногою пристукнув. Замріяний і не почув, як двері потихеньку рипнули. У кімнату мовчки увійшла жінка.
Тонке обличчя надзвичайної краси, трохи бліде й стомлене, усміхнулась ледь помітно.
-	А князь Михайло все щось міркує? Може знов над прибільшенням свого майна? - запитує жартом.
Вишневецький підставив жінці кріселко: - Сідай, серце. Чому ж ні?.. Є вже для кого збивати гроші. Нехай рід росте і міцнішає. А малий?., - запитує, понижуючи голос.
-	Спить. Він міцна й здорова дитина. Але я... Все непевна я за наше щастя... Сього дня був у мене той чернець... з Межигірського манастиря, Ісая Колимський, що працює Господеві у пості й молитві шістнадцять років. Закладає в Густині манастир. Відписала я йому для тієї боговгодної справи два села. Нехай молиться за здоров'я і благає поспішання...
-1 вже зробила фундаційні записи?
-	Так. І наложила я клятву на нарушителів моєї волі...
А потім княгиня, мов у тривозі, заговорила спішно: - Хто б мав тую фундацію для святих Божих церков і манастирів нарушити й касувати в потомні часи й одіймувати те, щосми надали раз тимсвятим містам, або на старожитную, святую, восточиу віру наступати і відміняти хотів, тоді нехай буде на ньому клятва святих Нікейських отців і розсудиться зі мною перед престолом Божим...
Говорила, мов у гарячці, мов перелякана й непевна за майбутнє. Князь, щоб заспокоїти її, рішив розпочати розмову про щось інше.
-	Та хто ж осмілиться нашу волю нехтувати й касувати наші розпорядки? Заспокойся, серце! Ніхто не посміє виступати навіть проти оборонця віри і народу нашого, Яреми Вишневецького. Аби тільки ріс здоровий. Аби тільки Господь Бог дав йому здоров'я і многі літа. Не хвилюйся. Заспокойся, моя рибко.
Пригорнувши її до себе, подивляв жартуючи: - Та що я бачу!.. Ясновельможна княгиня в новій сукні. Навіть отой лондонський берет, що привезла з Варшави княгиня Корецька, навіть берет наділа... О, і яка-ж ти гарна!..
Похилився низько перед жінкою, приглядаючись до неї.
Із-під чорної оксамитової сукні, з великим вирізом на грудях, видко батистову сорочку з блакитним мереживом. Сорочка вся гаптована золотом, а поверх неї золотий хрестик на золотім ланцюжку. На грудях, поверх сукні, спускається довгий, золотий ланцюг, прикрашений самоцвітами. На шиї намисто: перли з рубінами. - Ааа! - протягнув здивований князь Михайло, - то ти й намисто з перед уріянських надягла?.. Намисто славного Байди?..
-	Так. Хоч я Дмитерка й не бачила ніколи, проте чомусь його боротьба і страждання за віру християнську мені такі близькі, що... сама б загинула за віру та Батьківщину. Знаєш, князю, хочу віддати густинцям ще одно село, щоб увесь час, щонеділі правили в манас-тирі панахиду за душу Дмитерка.
-	То був великий лицар. Щирокозацької вдачі людина, - похмурившись, мовив князь. - Вічна йому пам'ять. Але чому ти його згадала раптом?
-	Чому?.. Чи я знаю?.. Коли думаю про себе, своє життя, то мимоволі страждання за віру християнську і за руську (українську) землю зв'язуються в одне з уявою цього лицаря й бійця. І хочеться Мені, щоб і син наш хоч чимсь уподобився йому, був таким підмур-Ним каменем віри і народности нашої, як Дмитерко... Чи тільки ®УДе?..-	Буде. Яюке ж то могло б бути інакше? Мусить бути, - само-впевнено мовив князь Михайло.
Княгиня Раїна відчинила вікно, що виходило на широкий замковий двір, обсаджений кущами ліщини. За ліщиною тягнувся сад, перемішаний із берізками, дубами, липами. Сад цей непомітно сходив у долину і перед очима якось раптово відкривалася широка далечінь, немов овіяна синіючою мрякою, з туманіючими на небосхилі горами Авратинами.
На синюватому небі пливли перісті хмарки, що немов з'являлися з-за тої синіючої мряки. Чим більш вдивлялася в цю даль, тим більш їй здавалося, що ось-ось висунеться якась волохата потвора, що десь там причаїлася. Вона там стереже життя і немов хапає всі ті звуки, що вдаряються в її чорні волохаті груди. Зловивши їх, щось кричить вона у непроглядну темряву лісу, а невидні велетні відкликаються з-за гір, перехоплюють звуки й передають вістки ті глибше й глибше у лісову глиб.
Вліво містечко. Широка дорога від замкових воріт, будівлі челяді, склади. Увага княгині звертається убік того таємничого, непрохідного лісу. «Так. Де, як не в такому лісі, на самоті опочиваєш духом і в молитві єднаєшся з Господом... Віддаєш йому серце чисте, дух несокрушенний...». Мимоволі думки перериваються. Данило, головний возій, з гайдуками викочують із возівні велику берлину. Ще перед весіллям покійний батько Ярема Могила, доставив їй цю берлину з Ґданська. Подарував будучому зятеві заморського воза, такого, які щойно почали заводити у себе українські князі. Берлина вимальована всіма барвами, з золоченими окрасами, тяжка, велика, із середини вибита червоним оксамитом, подушки, всілякі захован-ки, кельні. І чомусь княгині стає прикро.
-	От щойно почала людина щось думати про божеське, укладати думки для спокою й споглядання, як враз оті дрібниці життєві відривають... Штовхають назад до людської жаги і злоби...
Вдивляється у темряву саду, біжить думкою до далекого лісу. Як там хороше... Тихо, спокійно... Ніщо буденне, життєве тебе не приторкнеться. Але потім опановує Раїну невдоволення. - Ах, то цей дівер, Юрко! Чи він ворожий, чи побувавши в тих заморських краях, побачивши тих фльорентійських, безсоромних чужинців, тежрід свого рідного відчужився?.. Привіз із собою безсоромні статуї й порозставляв їх в лісі. Ну й нащо?..
Дивиться Раїна в глиб лісу; там між деревами біліє статуя. То уой Аполлін...
Грек Анастасіу, що вчив колись дітей молдавського господаря Могили грецької мови й історії, зацікавивїх мітологією. Брата Кон-стантина то ледве що й не зробив поганином.
Як малюнки на долоні, встають спомини з науки. Вивчала колись добре: - Аполлін син Зевеса і Летони... Вродився під пальмовим деревом на острові Делосі. Коли мав прийти на світ, то з усіх сторін приплили лебеді й оточивши колом благословенний острівець, дивно заспівали... О, лебеді не завжди співають!.. Тільки тоді, коли родяться боги. Так казав Анастасіу...
І раптом: - Що ж це я?.. Вірую во єдиного Бога...
Але думка снується. - А як далі? - питає княгиня себе. - Далі?.. Від тієї хвилини безплодні камені-скелі Делосу зацвіли й наповнили цілий острівець радістю свіжої землі. Звуки музики та гімнів неслися до неба в блакитних клубах кадильних димів. Аполлін був найгарніший із богів. Високий, стрункий, ясноволосий; зберіг вічну молодість і красу. Його божеські промінисті очі бачили далеко. Там бачили, десь в глибині часу і просторів. Він був богом ворожби й віщування, а відблиск його вроди відгадували по золотому обличчю Сонця. То він, Аполлін, дає ясновидячість; опікун всіх поетів, співаків, віщунів.
Зупинилася. - Ой, Матінко Божа! Й лізе таке в голову. - Княгиня Раїна хреститься. Вона богомільна й віруюча, відчуває щось подвійне й нещире в своїх думках. Думки дитинства ясні, веселі, радісні і дійсність цього життя, де на кожному кроці спокуса, злочин і злоба. Хоче навіть замкнути вікно, щоб не дивитися на ту далеку біліючу постать.
- Але чим винна ця статуя? Навіть якийсь добрий різьбар різьбив... Свіже повітря й природа ,такі чаруючі, що княгиня хреститься декілька разів та залишається у вікні. - Прости, Господи, Мої прогрішення! І зараз кличе: - Марто, Марто!
Марта десь недалеко. Коли з'являється невеличка, вертлява Молдаванка, княгиня каже: - А два сувої полотна тонкого накаживіднести до отця Симона на прикрасу церкви. А сиротам, що в церковній опіці знаходяться, дванадцять буханців хліба та сім книшів білих дати негайно. І масла, і волового м'яса пів послідка і переди-ну.
І знову княгиня Раїнасама в кімнаті. Син, княжич Ярема, спить у різьбленій колисці-ночвах і нянька, Епистимія, або Стимка, що ще виняньчила Раїну, пильнує княжича.
-	На Стимку можна сповіритись...
Думки княгині раптом міняють свій біг. Стежкою серед дерев іде дід. Під полотняною серм'ягою ліра, чи бандура, кий у руці. Поволі підійшовши до воріт, дід розглядається, а потім, ніби відразу почувши де пекарня, йде від воріт до княжої палати.
-	Як то бідні відразу, мов відчувають, де саме те, що їм найпот-рібніше.
Марті, що з'являється біля своєї пані, наказує княгиня, щоб діда нагодували, дали меду, а потім привели до княгині.
-	Ті діди дуже цікаві... Вони знають усе навколишнє життя. Усе, що скоїться у замках і палатах, у містах, панських садибах. Ходять по манастирях, по прощах, на відпусти. Вищі достойники світські й духовні люблять послухати співів і гри діда бандуриста... Є й такі серед них, що й козакували колись, знають Молдаву, бували в Цар-городі... О, вони багато дечого цікавого знають!..
На це Марта дозволяє собі завважити: - Так, прошу ясної пані, але вони тут усі: і діди, і молоді, завжди п’яні. І хоч би як його не накормити, завжди проситиме їсти і буде їсти й пити без кінця... як у прірву... аби була їжа та питво.
-	Що ж, бідний чоловік, як має змогу наїстися, то наїдається про запас. Адже не кожної днини йому лучається попоїсти...
Але Марта вставляє: - Вони п'ють теж. Ходить, жебрає, а горілка тхне, як із бочки.
Княгиня вже не слухає Марти. - Як спочине, то приведеш його до мене. А в торбу його накажи покласти книша свіжого пшеничного та кус вудженого сала і сиру...
Хутко з'являється й старий. - Слава Господу Ісусу... - вітається, нахиляючи голову.
-	По віки вічні, - відповідає княгиня. - Сядьте, спічніть, діду-ню-
Під грубою полотняною серм'ягою, на мотузку - бандура, торба з хлібом, дві парі личаків.
-	Ви дуже стомилися? Здалеку йдете?
-	З-під Крем'янця... Старому багато не треба... Пройшов милю та й посидів, а потім знов далі...
-	А далеко йдете?..
-	На відпуст до Малина, що біля Острога. Співаю й граю на бандурі, молюся і терплю... Як доведеться. У пам'ять Його мук, притерпівший спасен буде.
-	Істинно, істинно, - стверджує й княгиня. Якийсь жаль охоплює її. - Ах, у пам'ять його мук!..
І княгиня хреститься і сльози виступають у її очах. А дід, мов відповідаючи її думкам, говорить: -1 коли воїни винесли із касарні на площу стілець, поставивши його на площі й посадили його на стільці. Взяли вони. Він був голий і після биття закрівавлений. Взяли вони тоді лахміття закрівавленого жовнірського убрання й накинули Йому на плечі... замість царської багряниці. Хтось поклав Йому на голову тернове віття. Кпили собі з Нього, казали, що маєш це Ісусе, замість царського вінця. Вони мали забавлятися, - Він мав постраждати. Всі Його учні повтікали від Нього. Відреклись від Нього. Петро не один був такий. Усі такі. Вірні залишилися тільки жінки. Слабі жінки - міцніші від чоловіків. Вони вірять і віра їх - камінь.
Підняв свої навислі брови, дививсь на княгиню; боком на Марту. Княгині зробилось моторошно; перехрестилась. Марта натомість:
-	А ви діду, в козаках бували?
Довгий, допитливий погляд, а потім виминаюче: - В життю всяке бувало, і козакував теж... Але нині тільки молюся Господові мому.
-	Може і в Царгороді були?
-	І в Царгороді був...
-	А про Дмитерка, блаженної пам'яти, князя Вишневецького-Байду, чували?
-	Та чому ж не чував?.. Козак-Байда!.. Ге, ге!..
-	Співають про нього пісні?..
-	Співають козаки.-	Ви б нам заспівали про нього.
Дід мовчки витягнув бандуру, перебирає по струнах, крутить кілки. Повів раз рукою по струнах, другий. Подививсь на княгиню, немов чекаючи дозволу. Княгиня кива головою.
І враз задрижали струни. Дід трохи немов випростався, якось інакше сидить на землі. Очі під густими бровами дивляться сміло й молодецьки.
...Ой п'є Байда мед та горілочку
І не день, не нічку,
Та й не годиночку ...
Голос соковитий, дзвінкий, бас, б'є ніби дзвін. Рот розкритий, неначе також п'є мед-горілочку.
... Прийшов до нього цар турецький,
-	Що ж ти робиш, Байдо? Байдо молодецький!..
Дід вже співає на цілий голос. Співає і навіть трясе підголеним чубом.
-	То добрий дід, о!.. - шепче Марта. Але княгиня не чує. М'який, соковитий бас, немов ллється з іншого горла, - молодого. Слова і звуки викликають в уяві образ далекий, химерний.
Дворова челядь, неначе розбуджена, повиходила зі стаєн, кузні, стожарні, поставала оподалік, слухає, не насмілюючись підійти ближче. Але голос дідів зміцнюється, доноситься до них, за кожною строфою стає все дужчий, дзвінкіший. Бандура збуджена живе і рокочуть звуки переливами, бринять, стихають і знов розносяться відгомоном у ліси, линуть на дорогу.
... Сватай мою дочку, та йди царювати...
-	Га!.. Що там царювати?! Чи то козакові личить царювати?.. - немов запитує голос і бандура і вся постать діда, - Го, го!.. І на гаку я пан!.. - так і чується за тими словами пісні широка, байдужа до володарства над чужими, міць лицаря-гуляки. - Як треба, то й помремо, а не скоримося, не продамо віри і козацької слави за чуже царювання. Помремо весело, по-козацьки, глузуючи з чужої ласки та почестей.
... Твоя віра, віра невірная,
Ой, а дочка, дочка поганая ...
1 ось:... Висить Байда, висить на кілочку,
І не день, не нічку та й не годиночку...
Так кінчається життя козацьке. Потім мовчазне і горде вмирання. Трохи болючого, їдкого гумору, змішаного зі свідомістю своєї вищости, старовинного геройства, трохи примирення з невідхильністю долі й виклик тим, що ще не дивляться в обличчя смерти.
-	Ах, вони-ж смерти не бачать і не знають... - День догоряє, палаючий захід поволі меркне й червоніє краями. Бузкові тіні лягають на ліс, густішають щораз більше, затемнюючи краєвид, немов засипаний попелом. Дід змовк. Перехрестився. Знов опустив голову, очі десь сховалися під брови, плечі згорбилися. - Прости, Господи і помилуй!....
Коли чар пісні трохи розвіявся, княгиня питає: - Ви певне князя Байду знали?
-	Ні, - неохоче відповіла дід. - Козаки переказували.
-	А що переказували?
-	Що?.. Лицар був, - казали. Таких, як він, земля родить не часто. Великий був лицар. І вмираючи, все рідну землю любив і з нею помер.
-	Як із нею?..
-	Землицю рідну возив із собою, а з нею "сльозу святої Софії"...
-	Що то за сльоза?
-	Перла, кажуть. Чудну якусь перлу мав Байда, що не розставався з нею. Так і звав її: "Сльоза св. Софії".
-	А може це ця? - питає тремтячим голосом княгиня. - Це-ж намисто Байди. Власне одна ця перла. Ось придивіться, діду, - це вона?
-	Вона?.. -1 запит, і здивовання діда не дають віри словам Раї-ни. - То не може бути.
А княгиня вже з поспіхом знімає намисто з шиї, подає дідові:
-	Подивіться: ось тут всередині перла... - голос її звучить зворушено і налякано, чи радісно разом.
Мовчки бере дід нашийник, приглядається до нього, підносить обережно до очей. - А може й так, - бурмоче про себе, - Шляхи Господні невідомі. Може це вона...
А перла сія таємнича, і прозорість минулого й майбутнього ідуш людських відкриває.
Грубими, шкорупкими пальцями перебирає дід намисто, дотор-кає ніжної перли. Потім довго удивляється в шо, у цю середню, найбільшу. Щось думає, міркує, мов прислухається до голосу якось... і перехрестився.
-	Нема для щирости забороненого, а для чаяння істини нема спокус... Боюсь, ясна княгине, що перлі тій не судив Господь бути в твому роду, атобі той рід підтримувати довго... Темніють хутко зорі днів твоїх...
-	Щож-то, - вмру хутко? - перепитує княгиня,
-	А чи я знаю... Усе в руках Божих... Чи може хто щось сказати про майбутнє людини?.. Майбутнє наше за семома дверима, під семома замками й печатями знаходиться. Не нам його знати. Але є речі дивні й таємничі, як от цяя перла. Віддай її до якогось іншого козацького роду... Віддай, княгине!
Раїна слухає в тривозі й дивиться чомусь на долину, що вліво від замку, на село, що розкинулося край дороги. А там, майже хапаючись крильми за краї хат, не то стомлений, не то підбитий, летить великий, сірий журавель. Чогось зупинився в леті, піднявсь трохи на крилах і вернувся назад щораз сильніше помахуючи крильми. От-от на хвилину, ніби став на ввесь свій зріст у повітрі й поплив. Витягнені ноги його подобали на два тонкі цурпалки застромлені в коротке віяльце хвоста.
-	А нащо я маю віддавати цю перлу другому родові? Це-ж перла роду Вишневецьких...
-	Авжеж, авжеж, - каже засмучено дід, - тільки-ж... І дивиться на купочку самоцвітів, що лежать на його широкій долоні, - заклопотано:
-	Нема в роду твому наших людей... Життя овіяло їх туманом й скинуло з нашого берега в страшну, чорну прірву... Не підуть вони зі своїм народом. Ні...
І ще вдивляється похмуро в намисто, ніби щось там бачить. - Господи помилуй!.. Чужі!.. Ближчий до тебе - то жорстокий чужий. Залізом, крівлею, плачем і муками стеляться шляхи його... Другий.... дальший від тебе... нічого невартий. Він у порфірі й короні... чужий і нікчемний.Раїну пронизує жах... Не зводить очей з діда і їй здається, ніби життя відходить, зникають надії... Велика рана відкривається в її серці і хтось до неї приторкається гарячим залізом. - Господи, Боже! - простогнала, мов підстрелений лебедь. - А що-ж буде з моїми манастирями? З Густинським, а Ладинсько - Підгірським, з лубенськими святими містами?..
Старий, підводячись із землі, махнув рукою: - Перший їх зруйнує, піддані другого заорють і місце по них...
Стояла, мов камінна перед дідом, ламаючи руки. - Що-ж це?....
А він, протягаючи їй на долоні нашийник, вирік поволі: - Передай його до іншого роду...
Не знала, що робити. Підняла лице до неба. А на ньому блисками запалювалися зорі. З землі, з усіх боків знімався туман. Мутна, сива завіса його охоплювала ліс і чорні вже верхи дерев здавались островами, що висять над землею.
- Вже зимно, княгине, - перервала її задуму Марта.
Стискаючи в жмені намисто, ішла, мов у сні, ввійшла у велику кімнату з низькою стелею. На ватрані горіло коріння й зміясті язики вогню освітлювали блимливо довгий стіл та прості стільці дубові, лавки, стояли п'ятрини, на яких густо наставлені срібні й золоті тарелі, полумиски, миски, збани, глечики, кварти. Повно їх. Полиці немов угинаються. На стінах зброя.
Перейшла їдальню. Увійшла в спочивальню, де великі, дерев-ляні ліжка з горами подушок, займали усю світлицю. По застеленій вовчими шкірами підлозі, тихо підійшла до колиски сина. У присмерку кімнати стара молдаванка колисала дитину, щось стиха приспівуючи, куняла.
Раїна впала перед образом, що стояв у кутку, почала молитись.ГОНТА
В декількох верствах від Гумані, в Трековому лісі, що розкинувся по обох боках шляху від Гумані до Києва, отаборилися гайдамаки. На узліссі покопали шанці, поставили гармати. Перед шанцями понакидали гострого ріща, а на дорозі, що йшла обіч ліска, поставили варту.
В лісі весело. Біля бочок з горілкою, медом, пивом, що запопадливо привезли з льохів гуманської фортеці, - варта. Але варта нічого не охороняє. Приятелі й співбесідники запитують вартівників:
- Я ще кварточку наберу. Можна?.. Мед нічогенький собі, присєй-Богу!.. Ще покоштуємо пива.
Сонні очі вартівників, що самі вже накоштувалися вкрай, - не слідкують за кількістю тих кварт, що їх раз-у-раз наповняють та запевняють, що це щойно перший, або другий.
Греків ліс повен гамору та співу. Бандуристи січуть гопака, другі виводять думу про Нечая, чи Байду. Хтось витанцьовує коло дерев на міцно витоптаній галяві. У глибині лісу стріляють: старі запорожці вчать свіжу братву поводитися з рушницею, а біля них старий дід вимахує шаблею: - Виходь на герць, хто хоче!
Далі, на іншій галяві купа козаків із гуманської міліції. В жовтих жупанах, блакитних шараварах, у чорних шапках із жовтим верхом, оперезані червоними поясами, творять ніби кольорові плями на тлі зеленіючого лісу. Лежать, сидять, стоять... Серед цієї голоти, поспільства, обдертої селянської братви, що творить головну масу гайдамаччини, почувають себе якось по-чужому. Ніби купа панів серед черні. Розмовляють зтиха. Передають чутки, що не відомо звідкіля заблукали в ліс.
Насувається велика сила московського війська. Цариця Катерина дала наказ Кречетнікову й усім генералам на Лівобережжі, щоб ішли вперед і хучій займали московським військом Гуманьщину йСмілянщину і далеку Волинь. Вже нарешті нині, після гуманської річні, цариця побачила відданість собі православного люду. Вже іііідала маніфест, яким касує панів, переводить усіх посполитих у козаки ще й видаватиме щороку «жалування». Нарешті православна віра зазнає спокою під владаю царів московських та засіяє єдиним світлом.
Козакам теж стає веселіш. - Ооо! Ще не кінець із Гуманню. Ще н адається Богданова слава, про якого співають лірники й оповіда-кіі ь старі...
Трохи осторонь від галасливої маси, - шатра. В одному козацькі клейноди: прапори, бунчуки, бубни. В другому живе Гонта.
Крізь відхилену завісу шатра видно стілець біля полотнища, на граві розісланий кожух, біля стола зрізаний пень. На столі пляшка, купа якихось паперів, хліб, сало і чарка.
Високий, кремезний козак у синьому, розхристаному контуші, іягне біля столу з кухля мед. Другий із довгим, тонким вусом та бистрими очима курить люльку. Залізняк і Гонта.
-	Ну й що-ж?.. Як з москалями? Всі аж гудуть тією майбутньою допомогою цариці.
-	Москалі ніби з нами. Казала пані Обухова, що був у неї полковник гусарський. Той, що заопікувався дітьми Млодзяновського. То він каже, що хутко й цариця скаже своє слово. Ех, коли б хучій. А там дістатися на Запоріжжя...
Той, що коло столу, хитає головою. - Не так легко на Запоріжжя... Всі шляхи обсадили. Старців, бандуристів ловлять та обшукують. А головне, Москва не пускає фарби. Чорт їх знає з ким і куди?.. Як затяв холерних кацапів...
-	Нууу...
-	На дорогах скрізь притримують наших; не перепускають. Ніби з ласкою, а в дійсності... Дідько його знає, що в москаля на думці?..
А людей прибуває й прибуває. Вже тисячі дві...
-	Нехай збільшується військо. Ото приїде Мельхиседек, ударимо в дзвони, відправимо молебень, візьмемо від них присягу.
-	А як ти думаєш, Максиме, - кому присягатимемо? - питає гой, що лежить на кожусі, немов кепкуючи.-	Кому?.. Своїй справі.
-	Як-то - справі? Нехай батьківщині присягають.
-	Тсс!.. Тепер уся чернь батьківщиною Москву називає’.
Той, що біля столу, наливає в кухоль із барильця пива. П’є великими ковтками, визирає вуса рукавом.
-	Нехай присягу приймуть. Мельхиседек приїде, підбадьорить на дусі. Потім рушимо....
-	Щось мені гой Мельхиседек недуже...
- Ти, Гонто, набравсь трохи лядського духу... Мельхиседек Знач-ко-Яворський - то святий отець.
-	Біда тільки, що всі ті святі, як не до Катерини, то до Станіслава чимчикують. їм тільки дай «великіє та багатиє милості»... А я-б їх...
-	Їй-Богу!..
-	Ну... Слухай, брате! Дай ти раду тим панам без Кречетнікова з його полками карабінерів та гусарів. Як-би не ті полки, то конфедерати нетакої заспівали-б... А то нині їх не почуєш. Мов язиком злизав. А що отець Мельхиседек до Катерини, зо це пусте...
Потім пошепки: - А Мазепа?... Царя Петра так підшморгав, що коли-б не Палій та оті кляті морози, то го-го-го!..
-	А все-ж я до попів не маю довір’я. Я ще не бачив і не чув, щоб нашого попа за козацьку справу на паль посадили. Такі попи не були.
А от на унію, хто перший дав спійматись, ради вигоди та почестей? - попи. Та потягли за собою нарід...
Як побачу того, чи того, - все не свій. Одні до Москви, другі до Варшави... Ще наші попи не народилися.
За тими «батюшками» та їх «благочестием» сама цариця виглядає, а там знов інший крутить... Ти-ж, дурню, почав велике діло і тягни його. Ні, я думаю, що тут не з віри треба починати... Тут не віра головне, а щось інше...
-	А що?
-	Що? Батьківщина. Віра для Батьківщини, а не Батьківщина для віри. Зле тільки... Зле тільки, що мало хто це розуміє. Без вільної Батьківщини, нема й вільної віри.Деякий час обидва мовчать. Ніби відповідаючи своїм думкам.
Гонта кидає: - Мало хто хоче це розуміти. А цих, хто старе пам’я-
*
тає, щораз менше стає.
-	Гов!.. Та чого?.. Ціле Запоріжжя...
-	Вже й Запоріжжя не те...
-	То ти думаєш, що... дійшла Москва свого?...
Нема відповіді. Помалу клубками розповзається по шатрі дим відлюдьки.
-	Нуу, ще не дійшла. Доходить. Чи знаєш, як то вони з тими депутатами до комісії?.. Хитра штука! Вкінці хочуть приборкати людей. Та наші не всюди даються. Чи ти знаєш, що було в Лубнях? Як покликала Катерина до Москви депутатів на комісію для того, щоб настановити нові права, то вони добре їй пригадалися.
-	Хто - вони?
-	Ну, - Лубенчани. З того лубенського полку. Відповіли: «Малоросія під Польщею мала більше прав, ніж під Москвою. І ми лу-бенці хочемо цих прав і привілеїв, що мали під Польщею та у Великому Князівстві Литовському». - Мені оповідав це чернець Пити-рим з Лубень, що в запорожців на бандурі грає...
Запала мовчанка.
-	То ти думаєш, - що?...
-	Нічого не думаю. Треба кінчати.
Десь за шатром у лісі гудуть люди, як бджоли в улию. Хтось вигукує: «слава»! Здалеку доносяться п’яні голоси, що на всякі тони виспівують хватські пісеньки.
А ми того коника у пана купини, в зеленій діброві гроші полічили, в холодній криниці могорич запили, під гнилу колоду пана підкотили...
А десь в іншому кутку хтось витягав жалібно:
Дай стояв, стояв сотник Гонта в степу три неділі,
Наїхали сміляичики та він їм ся звірив.
Годі, годі, сотнику Гонто, у степу стояти,
Ходи з нами, козаками, Гумань добувати...
А там різав хтось іншої, веселої й гомоніло лісом гукання, регіт.У тієї Зосі ось-ось, як тапір, а в тієї Зосі гусарин каваяір.
А ми тому гусарику обріжемо... чуба, нехай співа москалюга своє «алелуя».
І враз, немов під якоюсь чарівною паличкою, галас та шум стихають. Мовкне всеньке узлісся і глибина лісу. Десь луною ще розноситься:
Гей, гей!..
-	А що там таке? Чого вони притихли? - здивовано запитує Гонта.
-	Щось сталося.
-	Щось сталося.
Вискочили обидва з шатра. Крізь гущавину лісу видно гурми гайдамаків, що стояли на узліссі біля шанців, зі зброєю, звернені на дорогу, що йшла обіч лісу. А дорогою проїздив відділ московської кінноти. їхали поволі один за одним, довгим гужем по два солдати вряд. Якась байдужість і недбалість в їзді, розтягненій майже на чверть версти, свідчили, що москалі нічого собі не роблять із гайдамаків, які ось тут отаборилися.
-	Гарматою їх зустріти б, гарматою...
-	Еге... тепер пізно. Та й бачиш, як їдуть вільно.
Небагато їх. їдуть, як брати, як свої... Не можна, - православні...
Кіннота, від’їхавши з півверсти від лісу, зупинилася. Солдати зовсім байдужі до гармат, що споглядали на них суворо, почали помалу розкульбачувати коні та путати їх, ставити шатра, розкладати вогні.
-	От маємо... Ніби підмога... Тільки щось їх замало.
-	Піти б розпитати, розвідати?
-	Треба б. Щось воно значить, оцей приїзд...
-	Вдарити в бубни...
Два довбуші, майже одночасно, почали бити в бубни. Але й згу-ки бубнів, що вмить стягнули на раду всіх гайдамаків, не затривожили солдатів. Не звертаючи уваги на те, що діється в лісі, донці робили своє. Розтягали на кілках шатра, відганяли в поле спутані коні, завішували над вогнем казани, варили вечерю.А на раді питалися:
-	Що маємо робити, панове громадо?
-	Поспитати, чого приїхали? Може є щось від цариці?
-	Нехай Залізняк отаманить, а Гонта їде до москалів.
-	Згода, згода! Маніфест уже був. Може яке «жалування» привезли?..
-	Ооова!.. у цариці рублів багато.
-	Казали люди, - десь там якийсь генерал везе...
Коли рада розходилася, Гонта з двома осавулами саме виходив до москалів. Був одягнений, як до цариці. Оксамитний, вишневий жупан із відкидними рукавами, гаптованими золотом, сині широкі штани, заправлені з жовті сап’янці, смушева, невисока шапка, з малиновим шликом. У Гонти за широким, синім поясам, гаптованим золотом, якого привіз йому дід з Анатолії, заткнуті пістолі та кинджал. Довга, крива шабля, з ручкою та піхвою обсипаними самоцвітами, причеплена до пояса. У руці пернач. За ним осавули; високі й стрункі, як тополі. Чорний вус ледь пробивається, шапка на потилиці, шаблі виблискують у срібних піхвах.
-	Ооо!.. - загули гайдамаки. - Пішли наші до москалів за маніфестом.
Перейшовши дорогу, Гонта швидко опинився серед табору дончаків. Першого стрічного москаля запитав:
-	А де полковник?
-	А вон там... в єнтой палатке.
Пішов до великого шатра. Назустріч йому майже вискочив зовсім молодий московський старшина у розстебнутім мундирі. Аж руками розвів.
-	Ах, мілиє гості! Дараґой палковнік!.. - стискаючи руку Гонті, вітав його москаль. Поцілувалися. Потім москаль широко відкрив полотнище шатра. - Мілості просім, мілості просім!.. Вот харашо что прішлі... А как матушка царіца возрадуєтса... Васька! Заві гас-под ахвіцеров. Водку, закуску на стол...
Почали сходитися старшини ескадрону, а за півгодини біля сто-ЛУ, заставленого пляшками та їжею, розпочався бенкет. Гостьовиті ^оскалі попросили закликати ще й Залізняка та інших гайдамаць-ких ватажків. За ними побіг один з осавулів, гукаючи:
-	Гов, Максиме! Максиме! Ходи до москалів. їх нам у допомогу цариця прислала.
Почувши таку новину гайдамаки почали стріляти з самопалів, бити в бубни й залишивши зброю, розпочали гульню.
Цього дня в таборі гайдамаків не було ні одного тверезого чоловіка. Увесь Греків ліс гудів співами, музикою, життям, якого досі не чув і не бачив. Бочки з медом, пивом та горілкою, біля яких стояла варта, щоб гайдамаки не упивалися, раптом опинилася в цілковитому розпорядженні натовпу. Серед гуляк, що скупчилися біля бочок, не бракувало й донців з ескадрону. Спільно з гайдамаками пили важкими кухлями панські вина й горілки. На узліссі гайдамацькі різники й кухарі, різали баранів, свиней, худобу. Десь під вечір ватага гайдамаків і донців помчала за рештками чиєїсь пивниці. Тим часом у шатрі Кологрівова гульня набирала теж розгону. Ко-логрівов червоний, з блискучими очима, в розстібнутому мундирі вигукував по-московськи: - А ще вип’ємо за здоров’я її імператорської величности нашої цариці Катерини Олексіївни!.. Урраа!..
Зо двадцять московських старшин та гайдамаків - гукали: Урраа!.. Стіни шатра надувалися, то знов спадали, як стінки бальону, трохи не лопали від цього гамору.
-	А тепер вип’ємо за славне військо гайдамацьке, що вірою й правдою цариці нашій служить. Урраа!..
Полковник знову кричить: - Гей, Ванька да Васька! Давай сюди усе... на стіл...
Москалі з гайдамаками цілуються. Пробував Гонта між чаркуванням запитати полковника, що й як робитимуть москалі надалі, але полковник, регочучись, до Ґонти: - Да што ти?.. Все тобі про справу і про справу... Справа - не вовк, в ліс не втече. Чого маєш спішитися. Вип’ємо ліпше. Випили кухлями, у яких містилася ціла пляшка. - Братєц ти мой! - кричав Колоґрівов. - Ти миліший мені рідного тата. Їй-Богу! Ти не думай, що раз ти хахол, то вже й дурень... Нііі! Давай, почоломкаємось. Ну, дай, притулю тебе до свого серця. Що хахол, що рускій - все-одно.
Гонта, міцно підпитий, гладив чуба. Десь усередині ще штурха-ло недовір’я. - Чи вірити, чи не вірити москалям?.. Але якже-ж?.. Це ж православний нарід, своя душа... Кому ж вірити?..
Розглядався навколо. Біля Залізняка якийсь майор припадав йому до грудей. - Ех! Друже мій дорогий, Максімушка!.. Наша матушка Росія всьому свєту ґалава. Пам’ятай це. В Росії всьо дістанеш: чини, ордена... Служи тільки вірою і правдою.
Залізняк теж у червоному жупані; розпоясує свого пояса. Відкинув пістолі, відчепив шаблю.
-	Ну й шабля в тебе!.. Ну й шабля!.. - майже плакав від захоплення майор. - Оттоо, шабля!..
-	Візьми собі її, - знехотя промовив Залізняк.
-	Братєц ти мой!.. Дай, дай поцілую.
-	Візьми на спомин, а козак іншу здобуде.
Гонті стало раптом весело й радісно. Десь, у закутинах мозку майнуло: - Хвалити Господа!.. Кінець уже. Пристали ми вже до твердого берега. Тільки треба нарід заспокоїти, а далі все піде добре. І земля народові, і всі старі права козацькі вернуться. Цариця збереже і зміцнить.
А над вухом Кологрівов бурмоче: - Друг мой! Начорта вам стільки людей тримати в таборах? Скільки їх у вас?.. Тисяч дві?.. Ну, я розумію, - козаків запорозьких тримати. Це так. Але нащо мужву тримати?.. Ця-ж чернь тільки даром хліб жере.
-	Правду каже москаль. Нащо нам стільки людей? Запорожці нехай залишаються, а посполиті най собі розходяться.
-	Аах! Та у тебе-ж перстень!.. - раптом звернув увагу Колоґрі-вов. Вхопив Гонту за руку, став приглядатися до перстеня. - А що то за камінь?..
-	То перстень родинний... - знехотя відповів Гонта.
-	Родинний?.. Але-ж і самоцвіти!.. І оправа дивна. Не бачив ще такої. Видно, - загранична робота. Польська?.. Мені цей перстень дуже до вподоби. Дуже...
Гонта ледь, ледь посміхнувся. - Хитрий москалюга, - подумав. - Бачив, як Максим віддав свою шаблю майорові, то захотів мого перстеня... Спокійно: - Цей перстень-стародавня пам’ятка. Дуже стародавня. Діставсь мені від матері.А потім, ніби на потіху, додав: - Родових цінностей не збувають. Навіть козаки. Вони переходять з роду в рід.
-	Нууу, - протягнув, посміхаючись примушено, Колоґрівов. - То даруй мені що-небудь.
-	З великою охотою.
-	Вийняв із-за пояса кинджал у піхві, обсипаний туркусами. - Візьми на спомин.
-	Ох, братец ти мой радной!..
Почали цілуватися. Радісний, задоволений Колоґрівов між поцілунками продовжував своє: - А ти мужву все-ж розжени. Нащо тобі їх стільки? Банда! Солдати, не солдати, а годувати треба.
Кричав до своїх джурів: Ей, Васька, Ванька! Віна... Водкі!..
- Гульня тяглася цілу ніч. На другий день те ж саме. І так пішло. Щодня чаркування, гульня, веселість.
А тим часом у москалів щось робиться. Від табору донських козаків, якими командував Кологрівов, щодня від’їздять «штафе-ти», - кінні козаки з листами то до Гумані, то до Манастириськ. Чутки, - одна одної дивніші. Ото під Гуманню стоїть уже полковник Гур’єв і хутко щось розпочнеться. Десь, кажуть, польський король хоче віддати цариці все Правобережжя. Зроблять тоді Гонту воєводою Київським, а Залізняка - гетьманом на Запоріжжі. Жидам невільно буде тоді брати християнських маєтків в аренду, а в містах кожному приписаному до козаків, видаватимуть раз на тиждень кухоль горілки.
-	Гайдамацький табір поволі все рідшає й рідшає. Частину селян відпускають додому, бо «мужва» не в стані витримати тягарів військового, солдатського життя. Зброю від них відібрали та найліпші рушниці дісталися дончакам. Між дончаками й гайдамаками взаємини якнайкращі. Щодня то в таборі дончаків, то у гайдамаків спільні наради козацьких ватажків і московських старшин. Наради закінчуються спільними бенкетами та затягаються аж до пізньої ночі. А дивлячись на них і звичайні рядовики, як дончаки, так і гайдамаки, гуляють не гірше від старшин.
Одного дня по обіді, коли в обох таборах усі спочивали, прийшов Колоґрівов до гайдамацького табору.Розхристаний, заспаний, зі скуйовдженим волоссям; люльочка в зубах. Відхилив завісу до шатра.
-	Послухай, Гонто!..
-	Ходи, ходи! - запрошував Гонта. - Мені привезли з Росошок ковбасу свіжу. Жінка забила кабанця та прислала, - треба попробувати. Добре, що прийшов... Сідай.
Але Кологрівов не сідав, немов кудись спішився. - А де Залізняк? - спитав понуро.
-	З козаками... Якісь там вправи в лісі. А може й так собі у лісі спочиває.
-	Ага... Ну, добре. А я до тебе. Слухай, брате... Може б ти мені продав свій перстень? Він мені дуже до вподоби. Їй-Богу!.. Ну, як?..
-	Який перстень? - не зрозумів Гонта.
-	Ну, оцей-о, - знетерпеливився Кологрівов, показуючи на руку Ґонти,
-	Вибач, друже, але не можу. Я б тобі найліпше подарував його, але й подарувати не можу. Це не тільки родинне, але й пам’ятка з діда-прадіда.
-	Продай. Дам сто рублів. І не асигнаціями, а деньгою. Золотих сто рублів. Дуже вже мені той перстень припав до вподоби.
-	Повір, що не можу. Скажи, братику, - коли б я попросив у тебе «нательного» хреста, яким тебе хрестили, чи ти мені його віддав би?..
-	Ну, чого ж там?.. Якщо хочеш, - віддам тобі «нательного». Ну?..
-	Хочеш, я тобі подарую щось інше? У мене в хаті, в Росошках, багато ріжних речей, які я і мій батько придбали за свої походи та битви. Знаєш, - поїдемо завтра у Росошки. Сам вибереш собі, що сподобаєш. Ну, побачиш мій маєток, жінку...
Кологрівов хмуро посміхнувся. - Де вже там дивитися...
Бажаючи загладити гіркість відмови, Гонта запропонував випити по чарці.
-	Ні, не хочу. Не треба. Піду.
-	Чекай, підемо обидва до наших.
- Ні.-	Чекай же, коли по тебе заїхати завтра? Рано, що?
-	Приїзди, коли хочеш. Ну, рано... - погодився понуро москаль.
Коли рано Гонта під’їхав до полковницького шатра, трохи здивував його великий рух, що панував серед донців. Солдати сідлали коней, поїли їх, ніби готуючись до якоїсь дороги.
- Збираються кудись?..
Але своїх спостережень голосно Ие вимовив. Віддавши коня вартівникові, що чатував біля шатра, увійшов до полковника. Ко-лоґрівов у повній парадній формі, при шаблі, у напудреній перуці, стояв біля столу і щось їв. На привітання Ґонти не звернув ніякої уваги, наче не чув.
-	Тьху! - весело сказав Гонта, - який лихий... чи оглух?.. - І голосно повторив: - Добридень.
Полковник і цей раз не відповів. В очах Гонти відбилося здивовання. Знизав плечима й сів верхи на стілець, що стояв біля полковницького ліжка. Кологрівов все ще не помічаючи Гонти, закомандував: - Ванька, квасу!
-	Та нащо тобі квас? Вип’ємо у мене господарського.
Кологрівов не відповідав. Коли Ванька приніс йому кухоль квасу і то лиш один, Гонта все ще певен, що Кологрівов ображений за відмову перстеня, зажартував:
-	А у вас не ведеться, щоб і гостей частувати?
1 тепер лиш Кологрівов підвів на Гон гу очі. - Што? - мовив похмуро та злобно. - Ах, ти мазепа!
Прискочив до Гонти і той не встиг опам’ятатися і зрозуміти, що саме коїться, як Кологрівов ударив його з усіх сил в обличчя.
Гонта, що більше сподівався своєї раптової смерти, ніж цього, мить стояв остовпілий. - Що це?! - і вхопився за шаблю. Та це хвилеве остовпіння його й згубило. Не встиг витягнути шаблі до половини з піхви, як опинився в руках чотирьох здоровенних донців.
-	Закувати його в колодки! Дать йому в морду!
-	Що се? За що ж?..
Солдати, не відповідаючи, залізними кліщами, тримали його за руки, в’язали ремінем; два інші набивали на ноги важкі дубові колодки. В лісі й таборі чути було якісь крики, лайку; розпочаласьстрілянина.
-	Що це робиться? - ломав голову Гонта. І раптом ударило, як обухом: - Москалі зрадили. Кінець. Стара історія: Андрусів, Переяслав, Петро. Вічний, безсмертний ворог, зрадник, посіпака. - Будь ти проклятий! - кинув через затиснуті зуби.
-	Ґатов, ваше високоблагородіє, - відсалютував Колоґрівову один з дончаків.
-	Пашлі вон! - відповів той.
Солдати спішно кинулися із шатра, полковник прискочив до Ґонти, що лежав, мов колода на землі. - Ну, що ж? Захотілось козацької свободи? Маєш!
-	Будьте ж ви прокляті зі своєю свободою, царицею, по віки вічні, з роду в рід, вовче поріддя...
-	Ну, ну, мовчи ти.. Ім'я матушки не вимовляй собачими устами. Вот получіш вольность Малороссії... увідіш...
Все, що знайшлося в сухому, гарячому роті Гонти, вихаркнув москалеві в обличчя, підірвавшись на лікті. Той залаяв по-свому й копнув лежачого чоботом у бік. - Нема чого з тобою «разґаварі-вать».
Перевернув Гонту обличчям до землі, вхопив за зв’язані руки. Гонта зрозумів чого хоче москаль, затиснув п’ястук.
-	Ааа! - то ти так?!.
Став коліном на спині сотника, притиснув його до землі; кинджалом, що недавно подарував йому той, сікнув по пальці, на якому був перстень з перлою. Пальці не розпростались.
-	І Іе даєш, - самі візьмемо.
Вдарив ще раз. - Ах, ти сволоч! Пустиш, чи ні?.. Одсічемо з пальцем. Вовтузився біля зв’язаного, намагаючись здерти перстень з руки, а разом боявся розрізати ремінь, яким були зв’язані руки. Спішився. Тим часом поза шатром галасування і стрілянина набрали характеру якоїсь битви. Гуділи труби московських сурмачів, а з козацького табору били бубни, що скликали козаків. Донці та карабінери наступали на гайдамацький табір. Два солдати вскочили в Шатро. - Наступаєм. Просят...
Полковник вискочив, рвонувши завісу та нашвидку поправля-ючи шаблю. На полі, що лежало біля лісу, в якому сиділи гайдамаки, карабінери й дончаки зганяли гайдамацькі коні, що паслися разом із московськими. Розстрільна карабінерів наступала на ліс, з якого відстрілювалися гайдамаки. Частина солдатів в’язала кількох гайдамацьких ватажків, що невідомо яким чином опинилися в таборі дончаків.
-	А Максіма паймалі?..
-	Нікак нєт...
-	Ех, балвани, мать вашу...! Максіма паймать надо. Аднаво уже імеєм. Ех, дуракі, раззяви!.. Всьо сам должен делать. Упустілі. (Все сам мусиш робити.)
...Саме в той час господиня луцького єпископа Гарушевича, -старостиня Захаржевська - збиралася виїздити з Луцька. Сиділа у вітальній кімнаті єпископського двірця у Луцьку й роздумувала. В сусідній кімнаті чулися важкі кроки єпископа Гарушевича. Пані старостина думала й думала. Все не рішалася, - куди їй їхати.
Князь Михайло Любомирський, старий але добре законсервований чолов’яга, що володів тоді Дубном, закликав єпископа на контракти, а що не запрошувати разом з ним і його господині, - було б образою для біскупа, то запросив і паню старостину.
В листі своєму до єпископа згадав князь, що на контракти приїде відома пані Фарінелля- італійська співачка, що того часу збирала багато лаврів. Тому, що лікарі заборонили єпископові вживати напитків, то, - писав князь, - у моїх льохах знайдуться рештки такого вина, яке Христос в Кані Галілейській сотворив із води. Гару-шевич, читаючи цього листа, щиро сміявся.
-	Ха, ха, ха! Князь Михайло ніколи не визначався зайвою побожністю. Та й хто нині може цим похвалитися?. Жаль, дуже жаль... На таких контрактах багато приємностей. О!.. Та що зробити, коли Стемпковський запрошує до Тумані. Там із тим різуном, Гонтою, роблять кінець... Хоча й не зловили другого, але головний є. Куди ж їхати?.. До Дубна, чи до Тумані?.. І будь тут розумний!..
Хтось дискретно постукав у двері.
-	А, отець Ян?! Дуже добре, що ви прийшли. Дуже добре. Отець Ян Вислоух завжди був добрим дорадником біскупії. Хоч молодий, але... Слухайте, отче, маю запрошення: одне їхати до Дубна на кон-
5#
тракт до князя Михайла. Будуть там і добрі вина, і Фарінелля, і порядне товариство... Друге,- їхати до Г'умані,-там роблять кінець з Гонтою... Отим різуном, що хотів було зробитися воєводою київським. Все панство з’їздиться. Куди нам їхати?.. Як думаєте?..
Ксьондза Вислоух мовчки знизав плечима. Досить ще молодий, високий, кремезної будови, здавався в цій кімнаті якоюсь брилою, що ненароком упала в кімнату і не знає куди повернутись. - Та що ж може порадити вашій ексцеленції скромний ченчик?.. Тільки... на мою думку, нема чого їхати на те катування... А тим більше, коли з нього роблять видовище...
-	Нууу, нам моралізувати нема чого. Тепер такі часи, що ми всі вольтеріянці. Хе, хе, хе!
Отець Вислоух, нахмурюючись: - А чи не більший гріх їхати на катування, як на забаву чи видовисько?..
-	О!.. Тут ніхто нікого не катує. Річпосполита карає злочинця. Ех, отче Яне! Є в вас багато схизматицької крови, а разом і цих симпатій до тих гайдамаків. Ви ж, здається, з хлопів?.. Колись ще готові вскочити в якусь схизму. Ви й добрий компан, і випивака непоганий, але чого ви до тих хамів маєте нахил, я не знаю...
-	Чи я знаю?.. Трохи тутешньої крави я маю у жилах. Батько уніят, а дід православний, гайдуком був у його милості князя Чет-вертинського. Прозвали його Вислоухом, що мав великі вуха, а по-справжньому прізвище - Ханенко. Мати моя католичка...
Потім отець Ян, немов признаючись у якомусь злочині, схилився й розвів руками. - Може нас розсудить пані старостина. Жінки милосердніші.
Єпископ засміявся. - Ще цього бракувало! Ну, ну, подумайте самі, отче Яне... Крім того, що заводите схизму в єпископськім дворі, кажете отверто, що жінки милосердніші... А де-ж те наше милосердя? Ми єпископ, духовний... Ах, отче Яне, отче Яне!..
Відчинив двері у сусідню кімнату. - Чи ласкава пані нас не розсудить?.. і то судом праведним, судом Соломона... Тут-бо отець Ян обвинувачує свого єпископа в немилосердності. Що?.. Ха, ха, ха!
Пані старостина, дебела, досить молода ще і гарна, яка неначе очікувала цього заклику, вимовила, присідаючи: - Якщо ексцелєн-ція дозволять мені вислухати, про що йде мова, то може й жіночий розум на щось пригодиться.
-	Що пані більше до вподоби: їхати до Дубна на контракти, де будуть: Фарінелля і добірне товариство, чи, у зв’язку з останніми подіями на Гуманщині, їхати на остаточне зліквідовання того різу-на й ворохобника? Як ви гадаєте?..
-	І мови нема, - тільки до Гумані. В Дубні контракти щороку... Ще поїдеться... А в Гумані?.. Хто знає, чи прийде іще коли така нагода як нині, подивитися на історії... О. ні... Тільки до Гумані. Бути при покаранні останнього ватажка, - це ж подія. Моя скромна жіноча думка за поїздкою до Гумані.
Змовкла, роблячи навіть крок назад, ніби підкреслюючи свою скромність.
-	Fiat voluntas tua, - урочисто закінчив єпископ - їдемо до Гумані. Збирайтеся, отче Яне.
А потім, стаючи біля дверей разом з отцем Яном, додав киваючи головою:
-	Ви не знаєте жінок, отче. І коли йде про милосердя, то хто знає, - чи не є наймилосердніший той мужчина, який ніколи не знав жінки...
Через п’ять днів у Гумані зустрічали єпископа. Сполохана Коліївщиною шляхта, що порозбігалася була, як миші з комори, тепер верталася до покинутих маєтків радісна й самопевна.
На привітальнім бенкеті єпископ звернувся до когось із місцевих панів: - Де ж той?... Той ваш страшний гайдамака? Цікаво було б подивитись на нього...
-	О, як ксьондз біскуп зводять, то це можна у кожній хвилині. Сидить пташок під ключем. Може завтра? Що?..
- Дуже вдячна, дуже вдячна, - відповіла за єпископа пані старостина і, немов залишаючи останнє слово за своїм опікуном, докинула не без зальотности: - Nest pas, vorte excellence?
-	Est bien, - погодився вдоволено єпископ, встаючи з-за столу.
На другий день єпископ Гарушевич оглядав Гумань в супроводі
цілого свого почету. Показали йому й Гонту.
До в’язничної келії увійшов перший генерал Кречетніков, щовважав себе господарем Гумані. Вів перед себе двоє дітей вбитого гайдамаками губернатора Гумані, Млодзяновського. За ними поступав із повагою єпископ, старостина, військові. У келії було тьмаво. Загратоване, мале віконце забито ще й знадвору дошками.
-	Свічку! - скомандував генерал. Червонявий блиск умить забігав плямами на темних стінах та освітлив середину келії.
Гонта сидів на якійсь колоді, закований у ланцюги. Рештки пошарпаного жупана прикривали плечі. Голову спирав на руки, закриваючи долонями обличчя. Через пальці, аж на кільця залізних обручів, що стягали посинілі руки, опадав довгий,, чорний оселедець. Обголена потилиця і кремезне плече якось презирливо були відвернуті від дверей.
Товариство зупинилося на порозі, мов боючись переступити його. Тільки Кречетніков, попихаючи поперед себе Вероніку й Пав-луся Млодзяновських, підійшов майже до самої колоди, на якій сидів Гонта. Кінцем піхви від шаблі штовхнув плече в клаптях шовкового жупана. Воно залишалось непорушне. Навіть чуб на пальцеві Гонти не поворушився.
-Слиш, ти?.. Ізувєр!..-гукнув москаль. - Посматрі на етіхсірот. Может бить твайо сердце садраґньотса... а?!
Зігнута постать не рухалася. Всі стояли скупчені в дверях, з цікавістю приглядаючись. Хтось пробував глузувати; йому вторив дзвінкий жіночий сміх. І враз запала мертва тиша. Пронизливий брязкіт заліза сполохав усіх, чомусь відрухово відсахнулися назад. Постать, що сиділа відвернута до дверей плечима, раптом рвучко повернулась. Гонта випростав свій стрункий, рослий стан і лицем звернувся просто до Кречетнікова. Підвів очі. Ненависть, погорда, презирство.
Єпископ мимоволі підвів руку - чи хотів перехреститися, чи мов відштовхував від себе якусь мару. Кречетніков вхопився за шаблю. Далекі очі зупинились на гостях:
-	Здох би ти разом з ними! - крикнув крізь затиснені зуби. Блиснула пара чорних, як ніч глибоких і як ніч нерозгаданих очей, в яких спалахнуло щось, мов червоне сяйво далекої пожежі. - Забирайтесь до чорта! - прохрипів набряклий ненавистю голос. - Жаль,що не здибалися трохи раніше...
В’язничні двері гримнули, заскреготів засув. Сотник насуплено опустився на свою колоду, його голова похилилася знов на сковані руки. А з коридору, крізь щілину, донісся гамір стривожених голосів тих, що опинилися за дверима. - Він ще й тепер, у кайданах, страшний та непокірний, і якийсь дзвінкий жіночий голос додав: -Шарман, далебі, шарман. Гонта затулив вуха. - Прокляті! - застогнав крізь затиснені зуби.
Хвилинку в келії панувала ніч і тиша. Крізь щілини між дошками просочувались тоненькі нитки золотого літнього полудня, чути було цокання сокир.
-	Для мене ладять поміст... - майнуло десь із гризьким гумором. - Так дурневі й треба. Повірив у приязнь московську... Хай же буде для других наука. Не братайсь з москалем по віки вічні. А повірив, - плати головою...
В ту мить тихо зідхнув засув, рипнули двері. Хтось безгомінно переступив поріг. Висока закаптурена постать ченця зарисувалася в рамі дверей. Увійшов. Засув засунувся знов.
-	Бог із тобою, - обізвався майже беззвучний голос. Тихі кроки наблизились до в’язня. М’яка, тепла рука лягла на голе плече Гонти. Струм тепла пробіг по тілі. Проте не порушився.
-	Спиш? - прошепотів над ним чийсь голос. Гонта мовчав.
-	Обізвися. Чому не хочеш говорити? - питав по-українськи той.
-	А чого тобі треба? - гаркнув нетерпляче в’язень.
-	Був у тебе священик?
Гонта глянув з-під брів. Приглядався довго, заки пізнав у пітьмі лице католицького кармеліта, отця Яна Вислоуха, капеляна князя Четвертинського, якого не раз здибував у Тумані.
-	Був, чи не був, а в тебе сповідатись не буду. Чернець, мов не чуючи цього, сів на колоді біля в’язня.
-	Я не прийшов тебе сповідати, - мовив тим самим спокійним голосом. - Прийшов лишень запитати тебе, як ближній ближнього, як християнин християнина, чи не хочеш висповідатися? Чи не прагне душа твоя слова потіхи?..
Обірвав раптом. Плече, на якому спочивала його долоня, здриг-нулося. Щось давлюче, гризючс підступило сотникові до горла й, не то сміх, не то дрож огиди, струснули ним. - Що ж це, отче Яне?.. Шпигуном підіслав тебе Стемпковський до мене? Чи може москалеві вислуговуєшся? Га?! Усі ви ближні, християни... Ціла твоя Польща по-християнськи, по-ближньому катує сотні років наш руський, православний нарід, аж до Коліївщини тепер, як до Хмельниччини колись, привела. Йди геть, звідкіля прийшов... Я говорити з тобою не буду...
Голе плече знов застигло, мов брила граніту. Кармеліт зняв свою руку, але не відходив. Мовчав. Так деякий час сиділи в сутінках темниці.
-	Pax tecum...- почулося ледь чутно. - Мир тобі. Господь з тобою, - немов виправляючи своє латинське зідхання, повторив по-українськи чернець.
Знову запала тиша. Але слово це чомусь порушило Гонту. Насторожився. Тепла рука знов лягла на його плече.
-	Я не з тих... - почув біля своєї лівої щоки. - Прийшов до тебе, як справжній слуга Божий. Не віриш?.. - можу відійти.
-	Вже троє ксьондзів і піп приходили сюди з християнським словом, щоб випитати, де захований скарб мій. а може й ще дещо... Та їм це не вдалося, - не вдасться й тобі, - відповів спокійно.
Знов мовчанка.
-	Я не прийшов випитувати, - прошепотів монах. - Хоч мене для того й прислали. Інакше я б не зайшов сюди. А зайшов я... просто, з великої скорботи, що стільки жорстокої ненависті між людьми на світі... Ненависть родить тільки ненависть, а зло родить пімсту. Думаєш, - не знаю... Твій гріх породжений гріхом цих, що нині тебе судять. Ти знаєш, що вони гам готовлять для тебе?..
-	Знаю, - майже байдуже відповів Гонта. - Недурно ж випили пару бочок меду, заки видумали... Придумували довго й мабуть придумали добре... Ксьондзи та біскупи помагали в цьому, - засміявся гірко. - Цим я не журюся, - раз мати родила. Однако, коли вмерти, аби по-козацьки вмерти. Не перший я й не останній. Тисячі замучили, - тисячі замучать ще...
В міру, як говорив, пальці на його плечі затискалися дужче, май-же впиналися в тіло. Гонті, чомусь, ставало від цього леї ше. Чим більш дрижав віддих ченця на його тоці, тим твердіший, бадьоріший ставав його голос.
-	Не це мене журить, що мучитимуть і замучать. Пусте!.. Для них це бенкет. Ну, нехай бенкетують... Колись ще захлинуться нашою крівлею... Ха, ха!.. Захлинуться, Їй-Богу! А за те, що сталося, я не каюся. Так мусіло бути. Каюся, що вигубили тої нечисті мало й що повірили другій собаці, московській.
Порушився, наче хотів схопитись на ноги. Від цього дзвінко забряжчали кайдани. Гонта засміявся. - Ні, не побачать мого каяття. Не почують стогону, ні крику. Не діждуть, прокляті! - говорив жагуче, крізь затиснені зуби і замовк.
Чернець мовчав також; щось важив, переважував у думці.
-	Зле сталося, що жертвою пімсти впали безборонні жінки та невинні діти, - прошепотів ледь чутно.
Гонта відповів не зразу, але голос його пролунав упевнено й спокійно. Бреніла в ньому жагуча, незломна завзятість, щось фанатичне, що надавало йому крицевої сили.
-	Жінка наїздника, такий самий ворог як і чоловік, а з дітей ворожих виростають такі ж люті вороги. Коли у твій кожух налізуть воші, - ти не розбираєш, - гнида це, чи воша? - б’єш однаково і воші, і гниди, бо з гнид вилазять воші. Можеш це їм сказати. Більш мені нічого балакать з тобою.
Обірвав раптом, мов соромлячись, що непотрібно розбалакався. Схилив голову, думки мчали табуном степових коней, скуйовджені, вихристі. Зимна смуга текла по плечі, де перед тим лежала тепла ченцева долоня.
-	Ні, не від того не знайти мені супокою в думках. За це я спокійний. Тривожить щось інше... гадом ссе під серцем, доки не заспокоїть кат. Коли б хутчій, - не мучила б ця думка.
-	Яка?.. - сквапливо спитавсь кармеліта. Гонта здригнувся від раптовости цього питання. І враз ненависть, злоба та глум піднялися в ньому з новою силою.
-	Зрадів, що покаюся?.. Розкажу, де скарби... - закричав майже. - Ще, може, видам інших ватажків... Ні, отченьку святенький. За-рамо тішитись. - не скажу. Паси будуть дерти, різатимуть на часті, спалять живцем, як Наливайка у своїй Варшаві, - нічого не почують. А як і почують що, то самі злякаються цього. Ха, ха!..
Темно було і Гонта не бачив ченцевого лиця, ані той Гонтиного. Але враз у тиші почулося хлипання і на зльодовілу від кайданів руку сотника упало щось тепле. Нараз дві долоні обхопили голову Гонти і з гарячим віддихом почулися слова:
-	Господь із тобою, Господь із тобою, брате!
І так само шепотом спитав сотник:
-	Це правда, отче Яне?.. Я чув колись, що ви... що мати ваша перехрестила вас ще хлопцем на своє, на ляцьке... Правда це?..
Кармеліт мовчав.
-	Скажіть, скажіть правду. І так вже нікому не перекажу цього. Все ж одно, що скажете в могилу. Ви може колишнього Вислоухо-вого Зінька свояк, чи брат, чи син може? - його ж також ляхи закатували, а дітей десь вивезли... Може це ви один із них?- отче Яне?... По-справжньому Ханенко Зінько звався, Вислоух на прозвисько. Правда, отче Яне?..
Гонта тиснув здеревілими своїми руками руку кармеліта, лицем близько припавши до його обличчя. Допитувався жагуче, гарячково.
-	Правда, - ледве чутно відповів чернець.
-	Значить у вас наша кров козацька?..
-	А ти ж думав... чи прийшов би я до тебе, якби не ця кров?.. Коли б жаль не стискав мого серця?.. Якби не бажання, хоч чим-небудь полегшити тобі. Ох!..
Ксьондз Ян перехрестився, почав шептати молитву, склавши богомільно руки.
-	Хай Господь, суддя справедливий, розсудить гріхи наші, нехай нам простить... Господи! Прости й мене грішного... - гомонів півголоса, коли Гонта похнюпившись думав щось, чи може також Молився. Коли чернець скінчив, перехрестившись, козак промовив:
-	Отче Яне, отче Іване! Чи міг би я вас просити, зробити одну річ?..
-	Що саме?.. - спитав трохи нерішуче священик.Гонта завагався. Враз спалахнуло щось в ньому, заговорив знову хутко, спішучися. Боявсь, що губить останню надію.
-	Ось бачите, - показав свою ліву руку, обв’язану закрівавле-ною ганчіркою, - тут був перстень... Мій родовий перстень. Пам’ятка. Найдорожча, найцінніша з усього, що я мав. Перстень старовинний. Бог знає який старовинний. З перлою. Якась свята перла. Мати передала мені його. І в мене його забрали. З пальцем разом відрізав москаль. Колоґрівов... знаєте його? Проклятий Юда, гад! Мій родовий перстень, пам’ятка цо матері. Ви розумієте, отче? З перлою, що мала бути якоюсь святою сльозою... І вона у того... того проклятого московського гада...
Кармеліт стояв зі спущеними долі очима, похитуючи притакли-во головою. Голос Гонти жебонів, хрипів жагучим благанням.
-	Заберіть його, отче. Заберіть від нього. Молю вас, заберіть це якось. Киньте його у вогонь, у воду, тільки щоб не був він у руках ворожих, - ляцьких, ні московських. Зробіть це, отче Яне. Зробіть, в ім’я Христове.
-	Але як же мені це зробити?.. - тихо зойкнув майже, чернець.
-	Як знаєте. Може якось удасться. Може хтось поможе...
За дверима почулися кроки. Ступало декілька пар чобіт. Засув брязнув. Отець Ян склав молитовно руки, похиливши голову.
-	Зроблю, - кинув тихо. - Во ім’я Отця, і Сина, і Духа святого...
Іван Гонта, гуманський сотник придворних сердюків Селезія Потоцького, схиливши голову, перехрестився тричі. - Амінь, - сказав глухо.
На порозі стояв московський старшина та кількох салдатів.БРЕВ’ЯР ОТЦЯ ЯНА
Тихою, прозорою осінню, коли вже поля опустіли, холодними ранками збуджуються і встають в далечинах ліси.
На небосхилі щораз виразніше вирізуються їх ріжнобарвні ку-пули, а на шпилях їх запалюються золоті й рожеві світла.
Огнявіють на сонці небеса, мрійно перешіптуються сади та ліси, протирають заспані очі села, в’ються, перехрещуються їздні дороги.
Десь між горбами причаїлося село. На краю села, серед дубів, смерек та бозу біліє панська садиба. Дім з мезаніном; на ганочку кольони; широкий, з травником посередині, дідинець. Старі, камінні леви, знуджені своїм довголітнім стоянням, бережуть сонно доступу в мережану браму. Довкола паркани оточують старий, дрімаючий сад, де угинаються під овочами віти і де смерком ходять тіні.
Тутки жив пан. З цих панів, що бувають або мрійниками, або деспотами й міцні своїми жорстокими душами, неподільно панують над своїми кріпаками. Це той давній пан, зросійщений чи сполячений із кількох поколінь, або чужинець, що забрівши з чужих земель та осівши тут, сам мимоволі перейняв щось із навколишнього життя, з думи, з подиху степів, лісів та хаток. Споєний соками землі, непомітно, але могутньою силою її зачарований.
Проходимо й плачемо. Ох, Україно! Ти, що забула себе, ти, що не знала ціни ні собі, ні своїм багатствам. Ти тут десь, у цих панських будинках, у цих мезанінах, серед старих статків, у кімнатах низьких та просторих. Ти тут, десь, у закомірках... В передпокоях, коли увійти; серед вішалок і одежі, чи в їдальні, у бібліотеці, серед Пожовклих чужих книжок. Ти, як наймичка, стирчиш біля дверей, Ховаєшся у прадідівські штудерні статки місцевого виробу, спиш угаптованих жупанах, що бутвіють у скринях, пануєш мовою і могутньою піснею, що вривається в кімнати з кухні, зі двору, з широких ланів.
І навіть ті кімнати, що не розбереш, чи то кімнати, чи антиквар-ня, здаються іноді такі українські, якоюсь вишивкою, кинутою на килимку, чи на подушці, якимсь глечиком, мереженим у квіти.
Старовинні полиці, скляні шафи з порцеляновими ляльками, свічники, круглі столики, де на середині чарує очі якась інкрустація.
У дальших кімнатах череваті комоди, параваники з химерними визирунками, різьбленими прикрасами. Усе давнє, мов допасоване до цих стін, шаф, креденсів. Немов разом із господарями і речі їх пройшли шлях років. Неначе стали рідні і речі, і люди.
Збуджується давнина. Правдива, дійсна, де, як емаль, вкріпле-но усе - своє й чуже.
Коли проходите цими садами, алеями й кімнатами старого дому, скрізь овіває вас міцний, пахучий дух Батьківщини, що віддалася чужому... І малій Лізі, що ходить тихенько по кімнатах бабу-ниного дому, здається, що в кімнатах, крім людей живих, живе ще хтось - незримий, хтось, хто ходить, щось шепче. Немов шелестить шовк жіночих одеж, бринять клявікарди і в менуеті парами пливуть якісь постаті-мрії.
У кутку великої, похмурої кімнати, якої вікна дивляться у сад, стоїть фотель. З високим оплеччям, просторий, вибитий злинялим адамашком, на кручених дебелих ніжках. Дівчина втуляється в нього і, спершись головою об бильця, поринає в мріях.
То неправда, що тільки самі люди мають душу. І в старих речах живе їх душа. Низькі, приземні канапи, столи круглі й довгі, шафи, шафки, всі вони розмовляють. Тільки не кожен розуміє цю мову. Це мова тиші, мова шелестіння, неначе зідхання. Ті речі кажуть, що є сили темні і ясні, що існують чуда, що серед кімнат є погані й добрі...
Замріяна сидить Ліза і тільки раптом розбуджує її гра годинника. І думка біжить у такт із грою. - Старий годинник... Скільки роківвін усе іде, іде?.. Може сто, а може більше...
Прикрашений бронзовими кольонками з машинерією у скляному гльобі, на мармуровій підставці, з бронзовим дашком, він також має душу. Він жиє. В ньому стільки трубок, коліщат. Все рухається, мигтить і він іде. Іноді спокійно, немов замислений: тік-так, тік-так; а часом, згадавши, що перед ним безконечна дорога, приспішує кроку і чикає хутко, хутко. Або враз, дійшовши до якоїсь мети, починає грати: - Трам-бам-бам!..
Порцелянова пані, що стоїть, мов, застигла, на бронзовому дашку, в криноліні, у пудрених кучерях, із віялом в руці, робить плавно декілька турів менуету і знову застигає в граційнім реверансі.
А як западає густий сумерк, - стара ясенова шафа з книжками почина тріщати. Рипотить біля ватрану підлога, неначе хтось невидимий ходить тихо по кімнатах; бильця фотелів рухаються, із-за важких дубових рам свічада, портретів хтось виглядає, щось промовляючи.
Щораз більше темніє у старому домі. Лізі робиться солодко і страшно. Вона не боїться. Тільки хтось обіймає її неначе руками за плечі, стискає ледве відчутно. Тоді, вбравши ще більше голову в рамена, дівчина вслухується, в тишу, в її метушливе царство.
Хтось увіходить. Старий, сивий льокай в синім жупані хоче засвітити свічку.
-	Не світи, не світи ще, Тихонцю, - схоплюється Ліза й здмухує запалений сірник. - Розкажи щось краще... Ось ходи... сідай тутки.
Вхопивши Тихона за руку, тягне до фотелю. Старий, отягаю-чись, сміється потихенько. Добродушне поморщене лице з останками білого чуба похиляється до дівчини.
-	А ти що тут робиш, у пітьмах?.. - питає картаючим тоном. - Там тебе генеральша кличе.
І зараз-же голосно каже:
-	Баришня, ідіть. їх превосходітєльство кличуть.
-	Цить, цить, Тихонцю.
Тепла дитяча долоня затулює йому рот. Потім, знічев’я, дитячі руки пхають його у фотель. Він не встигає, впавши, поправитись якслід, коли дівчина вже сидить у нього на колінах і, вхопивши обіруч за вуха, термосить свавільно.
-	Баришня!.. Хто баришня? Я тобі «баришня»? Поганий Ти-хонцьо!.. Не називай мене так, чуєш? Не хочу, не люблю. Краще кажи казку. Таке щось давнє... давнє, знаєш?..
І ручки ніжно гладять лисину старого, а голос пестливо бринить.
-	Таке, як ти це вмієш... Розказуй, Тихонцю про гайдамаків, як тоді...
-	Цить! Не можна. Там бариня чекають. Іди до них, бо сердитись будуть.
-	Най собі сердиться; не піду до неї. Не хочу. Я її не люблю. Не люблю бабушки. Мені тут так добре... Я собі сама казки розповідаю. Ось той із панею годинник... він живий, знаєш?.. Або отой їздець залізний, що стоїть на ватрані... Ти кажеш, що це Гонта?.. Розкажи, Тихонцю, хто це такий Гонта?.. Ти колись обіцявся...
-	Колись розкажу. Тепер нема як. Треба канделябер світити.
Старий лагідно зсовує дівча з колін, іде до дверей, але вона одним плигом заступає йому дорогу, розхрестивши руки, не пускає. Сміючися, кидається на нього, звалює назад у фотель. Старий також хихикає дрібненько, обтираючи очі. Вона закида йому на шию руки, голос її бринить майже благально.
-	Посидь, посидь зі мною, хоч трохи. Бабушка там розкладає пасіянс і зовсім не кличе. Скажи лиш, хто такий цей Гонта? Розбійник?..
Дивлячись пильно в Тихонове обличчя й, помітивши на ньому зажурене вагання, повторя настирливо:
-	Розбійник, скажи, Тихонцю?!
-	Ні, то був козак. Колись, були такі гайдамаки... Проти панів, поляків бунтувалися... О, колись, моя пташко, вироблялися штуки... Страшно згадувати. Вночі спати не будеш...
-	Ні, розказуй, розказуй, Тихонцю!.. Я люблю страшне... Цей Гонта проти поляків, кажеш?..
Дівчина міцно тисне його за шию; очі її блистять серед смерку.-	Еге!., був ще з ним і другий, Максим звався. Обох закатували москалі й поляки, десь тут недалеко, у Сербах, чи в Кодні. Замучили там силу, силу гайдамаків. Мій батько бачив те страхіття сам, на власні очі. З них живих паси дерли, язик виривали, вилуплювали очі. А Гонті найважчі заподіяно муки...
-	Защо, защо, Тихонцю?.. Що ж він зробив такого? - пошепки питає Ліза. Питання довго без відповіді бринить серед тиші.
-	Защо?.. Було таке діло... - Тихін ледь чутним голосом. - Побив багато жидів та поляків. Його духу ще й досі бояться, хоч то вже творилось зо сімдесят років тому.
-	А защо ж Гонта бив жидів та поляків?
-	За кривди. За великі кривди, що людям робили. Що знущалися віками з нашого народу. Ще, мабуть, гірше робилось як тепер. Хто вже там знає, моя пташино. Давно діялося. А нарід пам’ятає. Й досі поминає його в молитвах.
-	Готну?
-	Еге-ж, і Максима.
-	То Гонти нема вже? А я думала, що він жиє ще...
-	Ні, то син його, кажуть, десь криється тутки. Він ще помститься колись за батька.
На сходах враз чути шелестіння, постукування києм. Двері до кімнати відчиняються раптом і на порозі стоїть генеральша. Сперта на палиці правою рукою, у лівій тримає палаючу свічку. Підносить її високо й огляда кімнату. Худа, висока, в довгій, чорній мантії, з розпатланим, білим волоссям.
-	Кто здесь?.. Ти ігратса прішол сюда. Тіхан? Пачєму здесь темно? Пачєму не зажоґ кандєлабров?..
Губи затиснені, пронизливо-прищулені очі. Голос сухий, скрегочучий, неприємно виповнив кімнату. Старий льокай і дівчина застигають в розгублених позах.
- Ти что здесь дєлаєш, Лізет?- звертається строго до дівчини.-Пачєму не ідьош каґда я заву?... Что ето значіт?
-	Мені тут добре, - тихо, але рішуче відповіда Ліза. - Я люблю тут сидіти.-	Что ти сказала? Как ти сказала?.. Апять па-мужіцкі?.. Ти не знаєш, как ґаваріть нада? Тебе здесь харашо... Ето ми увідім. Ступай в столовую, гадкая девчонка!
Йдучи поперед бабуні по сходах, Ліза каже:
-	Я так говорю, як говорить Тихін. Мені подобається саме так говорити. А по-французьки й по-московськи не хочу.
-	Ето ми увідім, - кричить стара, зупиняючись посеред кімнати, стукає палицею в підлогу.
-	Тіхан дурак, крєпасной мужік, а ти внучка генерала. Твой дєд пятьдесят лет служіл верой і правдой єя вєлічеству, вєлікой імпєрат-ріце. Нікагда не оскверніл себя етім язиком. Я вже сімдесят років жию на світі й ніколи не спаскудила свого рота тією мовою, - кричить щораз більше схвильована, бігаючи по кімнаті.
Темніє. Тихін, мов тінь проходить через кімнату, ставить на столі свічник.
-	Твой прадед, палковнік Колоґрівов, - продовжує гнівно генеральша, - палучіл орден святия Анни за усмірєніє гайдамаков, а ти... ти нігде не почуваєш себе краще, як серед мужиків у пекарні, поміж кріпаками, або з цим старим дурнем... Я тобі кажу, Лізет, щоб це було востаннє... Щоб ти мені не сміла...
Але дівчина неначе не чує ні крику, ні слів бабуні, ні її постукування палицею у підлогу. Вона стоїть серед кімнати, дивлячись у вікно, прищулена, далека. Якась неспокійна думка ворохобиться в ній. І враз, ніби щойно завважила бабуню, питає спокійно:
-	За яке „усьмірєніє» отримав прадід орден від цариці?
-	За яке?.. А вот усмірял збунтовану гайдамацьку чернь, таку, як твій Тихін. Разом з генералом Кречетніковим. Дедушка сам пай-мал главнаво різуна Ґонту. Многа драгацєнностєй забрал у етой черні. Перстень самого Ґонти забрав. Той, що лежить в шкатулці. О, твій дід був настоящій рицар! Вєрой і правдой служіл царіце да отечеству...
-	Лицар?.. А гайдамаків мучив, - кидає дівчина просто в лице старої. - Який же він лицар? Він кат, а не лицар. Защо замучив Гонту?..Генеральша на мить торопіє. Від знетями і люті негодна вимовити слова.
-	Лізет, що це все значить? - ледь протискається через її горло. - Як, як ти сказала?..
-	А мучив, мучив, - спалахує дівчина. - Паси дер із живих... Очі вилуплював... Лицар!..
Бабуня прискакує до дівчини, хвата її за плече, трусить з усієї сили.
-	Так і нада било. Бунтевщикам так і треба.
-	Кат, кат, а не лицар! - кричить Ліза. Стара підносить кий, труситься з люті.
-	Малчать, малчать, паганая девчонка! Хто тобі казав?.. Тихін, стара собака. Ніхто інший, - цей гад наговорив дурниць...
Кий в старечій руці підноситься, але дівчина відхиляється рвучко і він тільки стукає люто об підлогу. - Тіііхан!.. іді сюда, негодяй! Сюда! Засєку праклятаво...
Дзвінок, що стоїть на столі, різко порушує тишу. Хутко стривожено збігається челядь: економ, економка, покоївки...
Показує стара на Тихона рукою:
-	Взять його, гада. Сто розок...
Йде просто до старого. Владно протягнутий палець розтрушеної руки, зимно-жорстокі очі, затиснені губи. - Взять єво!.. Сто розок всипать... Сейчас... На конюшню... Разбойнік, гайдамака!..
У стайні, де з обох боків попід стінами стійла для коней, зібралася гурма двірської челяді. На вузьких дерев’яних кізлах-підкла-дах - дошка, а на дошці, без сорочки, старий льокай Тихін. Суха, жовтувата шкіра поперетинана на спині білими басаманами від колишніх різок. Старий лежить спокійно, поклавши голову на руки. Біля лави з обох боків здорові, рослі стайничні, а на землі - купа нарізаної лозини. Низький, присадкуватий економ навчає:
-	Я числитиму: раз, два, три, чотири, а ти гляди... вдарив і відкинув лозину, вдарив і відкинув... Ти бий раз, Омелько два, ти три, Омелько-чотири. Напереміну, по п’ятдесят кожний... Шмали,-не жалуй. Коли не доб’єш,-сам візьмеш...Тихін повертає голову, запитує спокійно:
-	А як переб’є?..
Серед челяді хитання головами. Хтось посміхається сумно. Економ махає рукою.
-	Мужицька шкіра видержить, - кида презирливо. - А як репне, то наросте друга.
-	А не наросте, то без шкіри доживу вже віку, - фільософічно вставляє Тихін, підправляючись на дошці.
-	Значить: утяв і відкинув, утяв і відкинув. Зрозуміли?..
-	Чому ні?.. Зрозумієш і не таке ще...
Тихін перехрестився.
-	Во ім’я Отця, Сина, Святого Духа... - перехрестилися собі стайничі та сплюнули в жмені. - Вибачайте, дядьку Тихоне...
Економ, виставивши одну ногу вперед, почав: Раз, два, три...
Стайничі по черзі б’ють під команду з розмахом. Лоза свистить у повітрі і, спадаючи на тіло, лишає на ньому червону пругу. Хлопцям жаль старого. Б’ють не потягаючи, з легкої руки. Економ згодом це завважує, відпихає Омелька, хапає лозину з землі.
-	Ось так б’ють, - дивися. Ти б’єш, мов три дні хліба не їв... Ледви цв’яхкає. Як сам скоштуєш п’ятдесят, то знатимеш, як бити.
Хлоще Тихона по спині лозою. - Дев’ятнадцять, двадцять, двадцять одна. - Кров виступає краплями й бризкає по шкірі. Економ відкидає лозу, бере другу. - Ось, як б’ють!.. - приказує, впершися руками в боки.
Тихін не ворушиться. Міцно обнявши руками лаву, притулився до неї. - Бий же, бий!..
-	Мовчи, старий, бо загублю рахубу... Для тебе гірше... сорок дев’ять, п’ятдесят...
-	Уу, що там казати... у нашої пані ще добре б’ють. - Машталір Оникій плює крізь зуби, продовжує: - а от у княгині Строгонової, біля Білгороду... Ото б’ють кріпаків... Там то б’ють... Водою не відливають, як у нас. Після кожної лозини ще й сіллю посипають, ще й приказують: «а то не тікай з оброку, не йди на вільні землі, тримайся свого пана, як Бога... бо пан для тебе перший, а Бог - другий».-	Шістдесят три, шістдесят чотири... Що там балакаєш?..
Економ втомився, знову береться Омелько.
-	Уу, а як там, дядьку Тихоне?
-	Нічого, тільки не тягни лозини. Сікнув та й хучій піднось. - Але голос Тихонів зів’ялий, знесилений.
-	... Сімдесят один, сімдесят два...
Щось майнуло у дверях. Біла суконка, коси. Челядь мимохіть подалася на боки, заметушилася по стайні. І не встиг економ сказати - три, як над Тихоном забилася з плачем та криком Ліза. Впала на його закрівавлені плечі, кричить у гніві та розпуці.
Стайничні зніяковіли. Опустили лозини й стоять похнюпившись. А дівчина, вхопивши лозину, кидається з нею на економа. Вдарила його раз, другий. Хтось ухопив її за руку. Вирвалася і знову до лави, до старого. Всі розгублені, дехто зворушений обтирає сльози. Економ хоче вже бігти до генеральші, як раптом падає свистючий голос:
-	Лізет, убірайс атсюда! Слишіш?!
У дверях стайні, зі своїм києм, генеральша. Обличчя перекошене від люті, сиве волосся вилазить з-під косинки... - Атвєсті бариш-ню в пакої, - кричить до економа. І той, вхопивши дівчину за руку, тягне її зі стайні до палати.
...Починає світати. Ледь-ледь помітно линяє небо і молошно-сірим шатром звиса над землею. Густа осіння мла встає над лугами, а в гущавині ліщин та грабини перекликаються шпаки. Важкі, випасені, лопотять крильми між пожовклим листям, бадьоро чичи-каючи. В саду ледве починає сіріти. Сизий, заспаний світанок заглядає у вікна.
В старій бібліотеці темно. Вікна виходять в сад, у запущену частину, де буяє будзина, здичавілі порічки, величезне, дорідне лопушшя. Під самим віконцем дикий виноград густою мережею заснував стіну, розстеливсь по дахові і темними рубінами листя скапує на землю.
Дві, давно не білені, кімнати притулились до себе, забуті рештою дому й тими, хто в ньому живе. Стара бібліотека...Тут, крім шаф із книжками, звалено рівнож непотрібне барахло: поломані крісла, безногі фотелі, стара, з повибиваними пружинами канапа, картоновий столик з доби Людовиків із понищеним цяцькованням, у рештках позолоти. Над ним свічадо, давно вже непрозоре, вкрите плямами цвілі, стара, без струн гітара, трохи поржавілої зброї. На стінній вішалці кірасірська, наполеонівська шапка; під нею, в кутку, декілька побитих, із довгими цибухами, порцелянових люльок. Попід стінами-стоять шафи з книжками. Кілька скринь кованих, важких повних старої одежі, напів сточеної міллю, купа пожовклих пергаменів з восковими печатками, якісь папери. Так званий, родинний архів.
Поволі розвидняється. Щоразу виразніше виступають із смерку обриси меблів, по стінах повзуть рожеві відблиски ранку. Під вікном нагальне кукурікання півня.
Ліза підводить важкі повіки; хвилину здивовано вдивляється у вікно, пересовує погляд на стелю, на стіни. - Де-ж це вона? І раптом згадується вчорашнє: стайня, економ, конюхи, Тихін. Обличчя болісно здригається. Знову заплющує очі й лежить довго, безрухо.
Яке це жахливе!.. Вона не знає, як такі речі можуть робитись на світі? Страшно. Вона повбивала б їх усіх: економа, конюхів, бабуню... О, як вона ненавидить її!.. Бідний Тихонцьо...
Згадується ціла сцена, коли кинулася одна на всіх. Так. Потім її замкнули за кару ось тут, в бібліотеці. Сама бабуня ключ перекрутила в дверях. Не дала навіть подушки. Голова Лізи лежить на поруччі канапи. Трохи зимно. Дівчина натягає на себе якийсь старосвітський каптан дідунів, синій із золотими наплечниками. Підгортає ноги. Певне триматимуть її тутки цілий день, а може й більше. На столі поставлено дзбанок з водою, окраєць хліба. Губи Лізи спечені, очі забряклі, немов засипані піском.
О, вона ненавидить, ненавидить бабуню! Втече від неї. Конче втече. Не може більше тут жити. Автім, - вона дуже рада, що її замкнули саме тутки.
В бібліотеці стільки цікавого. Сюди ніхто не заходить, тут можна увесь день оповідати собі всілякі казки, про що забагнеться ініхто не чує. А книжки!.. Стільки ріжних, чудових книжок... Вона інколи викрадала у бабуні ключ, залазила сюди й потайки читала. От Шатобріян. Чудова Аталя, Рене. Або «Бідна Ліза». Проте, Карамзін не такий цікавий. Взагалі, вона не любить російських книжок. Бабуня назива її мужичкою. Нехай і мужичка, а москалів не любить, так як і Тихін. Воліє французів. Правда, - вона вміє ще й по-польськи. Панна Фавстина навчила її добре тієї мови. їй дуже подобаються «Треки» Кохановського. Жаль їй Уршулі... У шафах багато грубих, великих книг, в шкіряній оправі, що їй конче треба прочитати. Сьогодня не буде їй нудно. Перекине цілу бібліотеку. Бабуня думає, певне...
За вікном чути якийсь шелест. Хтось крадеться попід вікна, шелепає лопухами; тріщать кущі порічок. Затаївши віддих, дівчина слухає тривожно. Хтось хильцем, підходить до вікна; чути обережне стукання в шибку. Ліза схоплюється. Під вікном стоїть Тихін. Блідий, постарілий на десятки років, але усміхнений, погідний, як усе. Видно насилу стоїть на ногах, тримаючись за віконну лутку. Лице майже притулив до шибки.
-	А як тобі спалося? - питає тихенько.
Ліза у відповідь посміхається також. Дивиться чуло на Тихона і заклопотано обоє мовчать. Старий оглядається нишком, потім протягає пригорщу сливок.
-	Відчини кватирку...
Ліза вистромлює голову крізь маленький отвір.
-	Дуже болить, Тихонцю? - питає несміло. Старий махає рукою.
-	На, моя пташко! Візьми ще грушку.
-	Бабуня спить?
-	Спить.
-	А челядь?..
-	Встає вже.
Дівчина задумано мовчить; по хвилині обзивається:
-	Тихонцю, утікаймо звідси. На вільні землі. Тихонцю...
Тривожно і разом рішуче бренить її голос. Очі пильно вдивля-ються в старого. Він також захоплено дивиться на ню й добродушно сміється. Раптом опускає очі і по змученім його лиці збігають сльози.
-Тихонцю, чуєш?!.. Утікаймо зараз, поки сплять вони і всі ще... Мій любий, Тихонцю!.. На вільні землі, далеко, далеко...
І старий далі сміється, як дитина, витираючи сльози.
- На вільні землі? - покивує сумно головою. - Мені вже треба збиратися туди. Он-он, моя вільна земля, - показує рукою на цвинтар за садом. Потім гладить засмучену головку дитини і тихцем відходить.
Ліза довго дивиться за ним, сумна і поважна. їй хочеться плакати, але вона зіскакує з віконця та біжить до шафи. Приставляє крісло, спинається на вищу полицю.
Вже розвидняється зовсім. Стрункі спинки книжок рядочками стоять на полицях шафи, всі подібні до себе, однакові, німі.
У шкіряних, картонових, парчових палітурках мовчазною стіною відділяють життя, що йде поза стінами, від того, що вже проминуло, але чорними рядками заховане лишилося у цих палітурках. Кожна з цих книжок - окремий, замкнений світ. Ломоносов, Сумароков, Дєржавін, Недоросль... Ціла полиця Лажечнікова. З усіх книжок московських Лізі найбільш подобаються отой Лажечніков своїм «Льодовим домом» та історією того останнього «Новика», а також «Недорослі» ґаспадіна фон Візша. Той дурний Митрофан з «Недорослі»... Але їй тепер не до сміху.
Кладе «Недоросль» на місце. Переглядає далі. Великі, спаліту-ровані річники «Санктпетербурґской газети», «Трудолюбівая Пчєла», «Історія побед і паходов фельдмаршала і ґєнєрелісімуса графа Суворова Римнінскаво, князя італійскаво». Все не цікаве. Ось, «Енріяда» Вольтера, «Кандід». їх важко читати. Хочеться чогось нового, цікавого. По-німецьки вона, на жаль, не читає, хоч німецькі книжки видаються їй найцікавіші. Ось прекрасно ілюстровані твори Шіллєра, Ґете і, що її найбільше цікавить, - нова зовсім книжка, в чудовій обгортці, з малюнками, - «Щоденник моїх подорожей» Йогана Гердера, де так багато ритовин з тутешніх сторін, девона живе, з України. І Ліза залюбки перегорта вдесяте цю книжку, хоч перечитати її негодна. В бібліотеці є також і польські книжки, які вона давно вже поперечитувала: «Трени» Кохановського, нудні та довгі «Памєнтнікі Пана Паска», вірші та поеми Потоцького, Трембецького, які вона дуже любить і знає напам'ять. В них багато сумного й багато про Україну, особливо в поемі Трембецького «Со-фіївка», описана ця Тумань, де жив колись Гонта. В життю так багато, багато сумного... Вона перечитала б радо щось таке, над чим поплакати можна. Життя мучеників, мучениць, святих, що вмирали за віру Христову, переносячи найстрашніші страждання, як великомучениця Варвара. От вона помолиться найкраще на старім молитовнику і Господь напевно потішить її, вислухає її молитву.
Вона спускається полицею нижче і довго перегляда запорошені книги, від яких пахне так особливо чимсь мертвим і затхлим. Ото «Первопечатний духовний регламент єпископа Іллі Кефалонитяни-на». Може в тій книзі є такі молитви. Але ще можна пошукати далі. «Учительне Євангеліє Транквільйона». Цю книгу відложу собі також. А це...
Дівчина бере в руки грубу, пожовклу книжку з католицьким хрестом на шкіряній обгортці, обмотану ременем. На шкірі білі, зелені плями. Перші сторінки також переїджені цвіллю, поточені шашля-ми. Книжка та зветься: «Бревяж чилі модлітевнік повшехни, на вшелькі дзень в року».
От це, певне ця книжка, що вона шукає. Саме така книжка. Помолитися можна і на польській книжці. Автім, цікаво переглянути все.
Ліза вперше бачить такий молитовник. Щось на заголовній сторінці написано пером. Чиєсь прізвище перєїджене цвіллю. Можна розібрати „Ян В....ух». Середина затерлася зовсім.
Присівши до вікна, дівча перегортає сторінки. Всілякі «літаньї» До Богородиці, Спасителя та всіх святих, але вони не йдуть їй в серце. Антифони, новенни. Ні, Ліза з тої книжки молитися не може. Декілька образків святих, пожовклих і знищених. На кінці моли-товника кільканадцять листків пожовклого паперу вшитих за обгортку, записаних дрібним письмом. В деяких місцях письмо затерлося, але в більшості виразне, писане по-польськи.
Дня 22 квітня, Anno Domini 1768, ...Страшні діла Твої, Господи! Тільки що довідалися, що свавільні люди набігають з Січі, з Києва, з манастирів, що по київських околицях. Вони не тільки зазіхають на майно та життя шляхтичів, але бажаючи поглумитися з католицької віри, спустошують божі костели і проливають кров священнослужителів. Усім відомо, що козаки з Гарда, заволодівши
містом (далі подерте й затерте)... а також офіціяла та місцевого
ксьондза. Костел гайдамаки пограбили, причастя викинули з чаші, а потім спалили місто. За останні часи в Летичеві напали гайдамаки на монастир оо. Домініканів. Ченців тяжко побили й покалічили ...
Травня дня семого. Сьогодня викликав мене до себе єпископ. Єпископія його зовсім не цікавить. Справи віри також. Та й чи вірить він? Луцька єпископія з початків свого існування ще не мала такого єпископа. Горе нам, горе цій пастві, позбавленій пастиря!
Коли на самоті приглядаюся до життя, що йде поза мурами, то жах проймає мене й страшно робиться за людей. До чого вони доведуть! Гріх, сваволя, несправедливість. Нещасна ця земля. Бідна отчизна наша. І чим далі, тим гірше. Пани нищать хлопів, катують, поводяться з хрещеним народом не по-християнськи. Хлопи шукають справедливости, а не знайшовши її де слід, чинять її самі, мстю-чись жорстоко. Брат встав на брата.
Травня, дня тринадцятого. Оповідав мені пан Костецький з Овруча таке: місяців пару тому, їхав він через село Новаки Овруцького повіту. Селяни, як побачили польську челядь, - почали лаятися. І так, і сяк, безсоромними, страшними лайками. Це село, з якого люди вже не раз нападали на панський двір. Коли пан Костецький, щоб мати спокій, заховався в хаті одного хлопа, то вони до пізньої ночі не давали йому спати, обступивши хату, глузували з нього, танцюючи та співаючи перед хатою. Костецький казав, що йому довелося чути слова, від яких душа здригається. Він каже так: - вони називали: мене негодящим ляхом, собачою юшкою, а про покійницю матір мою згадували такими поганими словами, що соромно й думати. І так ставляться до шляхтичів усюди. Наш тихий, бідний селянин, мов набирається якоїсь сили, розпуки, робиться звірем, гадюкою, яка кусає кожного: хто його ворог і хто приятель. Але як розпізнає він, - той темний і неосвічений хлоп, де його ворог, а де приятель?..
Травня 19. З кресів щораз страшніші вістки. Напади, грабіжництво і смертовбивство - щоденне явище, яке нікого вже не дивує. Щодня переказують, що там, а то знову в іншому місці, забили пана, зґвалтували жінок. Вся Київщина повна таких подій. На Волині такі випадки теж стають буденними. Хлопи ріжуть панів, нападають на двори, грабують. Пани також не відстають від хлопів. Використовують час та зводять свої порахунки. Мені оповідали, що пани Юхновські, переодягнені за гайдамаків та вимазані саджею, з купою челяді, напали на маєток свого сусіда Рудницького, ограбили двір та покалічили й помордували селян.
Пріор Бишовського домініканського манастиря, Тома Клюковсь-кий із ватагою своїх надвірних козаків напав на маєток панів Лен-кевичів - Новосілки. Пограбував тут шинок, а свою ватагу видав за гайдамаків. У нападі вони поводилися наче справжні гайдамаки. Нема моралі, впала віра і навіть наші костельні достойники стратили те, що мусять мати: віру і побожність, не кажучи про милосердя людське.
І так усюди. Мов доживають останні дні. Неначе завтра прийде страшний день Судилища Христового. А може?.. А якби й так, то чи слід віддаватися розгнузданій пристрасті? А костел? Віра благочестивая?..
У нашого єпископа старостина править усім. Блудлива Євина донька, неначе сам єпископ. Без неї ексцеленція нічого не робить, її вплив відбивається на справах цілої католицької Волині.
Прочитав усе написане сьогодня. Да простить мені Всевишній, Що осуджую свого духовного зверхника. Чи то так має бути?
«І дізнався я, що гірше аніж смерть, се жінка; бо вона сіть; сер-це в неї капкан, а руки ланцюги...».
Еклєзіяст-7.
10 червня. Страшні чутки йдуть із кресів. Встає нова Хмельниччина, - страшна та жорстока. Гайдамаки ріжуть, нищать усе і нема надії на заспокоєння. З’явився якийсь Залізняк, простий хлоп з походження, виводиться від почаївського ченця Іова, званого Залізо, схизматика, що в кінці XVI століття заснував там манастир. То отой Залізняк із бандою гайдамаків знищив Медведівку, Жабо-тин, Смілу, Черкаси, Корсунь, Канів, Богуслав, Камінний Брід, Ли-сянку та інші. Підходить вже до Тумані, що є осередком просвіти й культури нашого краю. Рятуй, Боже, людей доброї волі!
5 липня. Прибули до Луцька житомирські жидки. Переказують, що 29-го червня гайдамаки взяли Тумань та вирізали всю шляхту і її жидів. Тисячі людей загинуло. Кров текла ріками.
Помилуй, Господи і спаси нас!
13 липня. До того гайдамацького ватажка, що знищив Тумань, прилучився й допоміг йому заволодіти містом сотник гуманської варти - Гонта. Зрадив свого пана і добродія - Силєзія Потоцького, та пішов із хлопством. Перейшов до своїх. Ах, прости мені, Господи. мій сумнів і дай мені спокій у думках. Що то робиться?!.. Що то робиться?!..
Дівчина, не відриваючись, перебігає очима записані рядки. Деякі слова годі розібрати, деякі прочитує з трудом. Очі її горять цікавістю, кров ударя в лице, в скивицях б’ють живчики. Вона читає далі.
15 липня. Сьогодня вирішив єпископ їхати до Гумані. Властиво, рішив не єпископ, а старостина, що всім крутить. Хочуть подивитися на того Гонту і Залізняка, котрим за допомогою москалів зроблять хутко кінець. Зловлять їх обох. Прости їм, Господи, їх злочини.
Пригадуючи своє життя у Четвертинських, пригадую і того Гонту, якого бачив раз, чи два у старого князя. Він приїздив від Потоцького з листами до князя. Його всі тут знають, а особливо у маєтках Потоцьких. То улюбленець Силєзія Потоцького. Так усі кажуть. І що трапилось такого, що він раптом пішов у гайдамаки? Цей гу-манський сотник - людина не тільки заможна, але навіть багата, освічена й двірського виховання. Потоцький подарував йому дві селі, обіцяв вистаратись для нього шляхетство. Значить особистий інтерес і честолюбність мусіла б хилити Гонту до оборони шляхти, в ряди котрої він сам міг би попасти. Чи він через переконання рішив стати наборі народу, його прав і віри?.. Невже ради цьогозахтів він принести в жертву своє становище, кар’єру і життя?..
21 липня, м. Рівне - князів Любомирських. їдемо вже другий день. За нами вертається і шляхта і всі ті, що втікали з того нещасного краю. Вертаються до своїх місць, з яких зігнала їх Коліївщина. Я говорив з ними. Оповідають такі жахливі історії, що тяжко повірити. Не хочеться жити після цього всього. Нема вороття до миру й співжиття.
Про того Гонту оповідають вже цілі легенди. Ніби він, хоч і селянський син із села Росошок, але кров шляхетську має від Чап-личів, старовинного козацько-шляхетського роду з Волині. Козак це видний, ставний, гарний, визначається стійкою вдачею. Прекрасно говорить та пише по-польськи, знає латинську та польську мови, а виховання має таке, що цілком йде за шляхтича і то не абиякого. Недаром той Силєзій Потоцький так сподобав і довіряв йому; обдаровував маєтками.
29 липня. Як глибоко входить злоба в серця людей. Людина людині завжди вовком лишається, а ми бідні хочемо переконати світ що милосердя, це шлях до вибавлення душ наших. То нам тільки здається. Сьогодня бачив колодязь повний людських трупів. Що тут діялося, у тій Тумані!.. То було пекло. Всі кола Дантового ада. Справжнє пекло Дантове, тільки без того караючого, величного спокою, що дає покараному велика ласка Божа. Принаймні за Дан-том. І коли замислююся над тим, що діється, то запитую себе, хто винен у цих ріках крови, що ллється і ще роками заливатиме цей край? Все, що бачу, насуває мені дивні думки. Ходжу по Тумані й розглядаюся. З цього, колись гарного міста, - руїна. Ніби гнів Господень пройшов вулицями міста і здмухнув життя. Думаю і плачу. Не знаю сам чого. Прислухаюся до розмов, приглядаюсь до людей.Зваживши склад цих людей, що заволоділи Гуманню, довідавшись про відносини до них Гонти, чомусь не хочеться вірити в те страшне, що зв’язують з ім’ям Гонти. Ніби все зло від Гонти. Всюди Гонта. Він різав, він палив, він бив. Чи воно так?.. Ті маси народу, що залили Гумань, складалися із селян усієї південної Київщини. То ті селяни, які мучилися в тяжкій кріпацькій неволі, роздражнені й доведені до розпуки утисками польської шляхти, силуваним заведенням латинства. Так розлючені й озлоблені, що годі й сказати. Через низький стан розвитку нездібні вони стримувати своїх пристрастей, ні піддаватися вказівкам своїх проводирів. Ту селянську масу, не зважаючи на довгий, сильний спротив, закріпощено, позбавлено ґрунтів і всяких людських прав. їх мучать безкарно й безмежно, дражнять. Про їх освіту не дбав ніхто й ніколи. Наслідки цього мусять бути страшні. Кривджена, ображена й дратована маса людська при першій нагоді мусіла піднятись і, як звір викликаний з безодні, влаштувати цю гуманську різню. Вибух, викликаний несправедливістю, шукає справедливости у жорстокій пімсті. Непередбачені і незбагнені присуди Божі. Fiat voluntas Tua!
31 липня. Чому мені здається той схизматик, різун Гонта, після якого всюди, де він перейшов, залишаються сльози і кров, той ворог істинної віри, - ближчий мені, ніж отой єпископ, мій зверхник, вчитель і добродій. Чому я плачу над мукою цього схизматика, над мукою, яку він переніс і тою, яка його ще очікує? Господи, Господи! Прости мені мої прогрішення.
Ні, не є той Гонта такий звір, як про нього оповідають. Він багато людей врятував. Малі діти забитого Млодзяновського оповідають, що то він їх врятував. Оповідають згідно всі й про те, що з’явившись в костелі, до якого в часі різні ховалися всі, Гонта наказав вивести декілька родин та їх арештували. Козаки, що вели тих помилуваних, кричали до натовпу що до них кидався: «не руш». Бажаючи захоронити від розлюченої юрби дітей і жінок, яких відвезли на економний двір, він наказав завести їх у церкву, де піп покропив їх свяченою водою і прочитав над ними молитву. Натовпові сказали, що всіх їх перехрестили на православіє. Хлопчика Млод-зяновського беріг з наказу Гонти козак Шило декілька днів. І таки зберіг. Багато людей оповідали мені такі й подібні їм зразки християнської душі того Гонти. І чого ж усі ті москалі й поляки лютують- на нього?
2	серпня. Сьогодня ми були в темниці, де сидить той Гонта. І що ж?.. Що мучить душу мою і не дає мені спокою? Чому він зганьблений, змучений, у залізах, страждучий, - чому він здається мені близьким, рідним, як моя віра в того Христа, що постраждав і перетерпів за нас? Чому злоба того розбійника, то моя злоба, каяття його, - то моє каяття (ох! але він не каявся зовсім), біль його - то біль мого серця? Чому навіть слово його злобне й недовірливе говорить до мене любов’ю брата? Господи, Господи! Коли згадую своє дитинство, то здається мені, що то мій батько. Той самий кремезний, міцний такий страждучий і з такою самою силою в очах.
Прости, Господи, його згрішення і нехай упокоїться він там, де праведні упокоюються...
- Горе синам упертим, рече Господь, котрі чинять раду, але без мене. Накривають її покровом, але не з духа мого, аби прибільшати гріхи до гріхів...
Ісая 20 -1.
Ліза стискає руками чоло й дивиться широко відкритими очима далеко у вікно, а сльози мимохіть течуть з них рясним намистом на поміст. Дивний щемлючий біль чавить її серце. Жаль, глибокий, неугавний жаль.
7 серпня. Я думаю про те, що він сказав мені. «Ми сини одного народу». Так. Я думаю про те і думаю. І ніби стає ясніше в очах. Так, так, ми діти одного народу, як і батьки наші, такі подібні, такі однакові... Що-ж трапилося, що роз’єднало нас? Викинуло на два протилежні береги життя? Чому охрестили мене в чужій вірі, яка стала моєю? Я кармеліт, слуга Христовий, а він, різун, гайдамака, що різав таких, як я? Яке прокляття долі, чи вища Воля сподобила саме так вчинити? І я грішний невільник, корюся їй і плачу. Плачу, бо серце моє на розпутті великім. Чи дух мій не хоче коритися приреченню мому, чи заговорила кров предків у мені; моїх схизматиць-
#5
ких предків, що мені більше жаль його, різуна і грішника, як отих моїх одновірних братів католицьких. Мабуть єпископ сказав добре, що схизма з мене промовляє... і мучить мене сумнівами каяття, шарпає і томить розгублену, заблукану душу мою. Прости, Господи, і помилуй мене грішного!
8 серпня. Ні, я не знаходжу заспокоєння навіть у молитві. Він просив мене, щоб я виконав останню його волю. Як знайти мені цього московського полковника Колоґрівова, що забрав його перстень в такий нелюдський спосіб? Відрізав разом з пальцем... Має в ньому бути якась свята перла, родовий клейнод, з яким зв’язана якась таємниця. Я обіцяв йому, бо не міг відмовити людині в розпуці. Обіцяв, що знайду і відкуплю, заберу той перстень. Чи зможу я коли-небудь виконати цю обітницю, це приречення дане людині, що іде на муку і смерть?..
15 серпня. Його мучили так страшно, що я не мав сили дивитися довше. Перед очима моїми стоїть, як привид, скатована людина, незломна, непохитна і стоятиме до кінця днів моїх з обрубаними руками, обдерта зі шкіри, у крові, жива. І я плачу. О, Господи, Господи!.. Коли настане Царство Твоє?..
-А ось прийду я хутко і заплата моя буде зі мною...
Об’явлення 22 - 2.
Далі декілька стрічок з дрібними записками ріжних подій з пізніших років, не зв’язаних нічим з переказаними вище. На останній сторінці хиткою рукою записано добре збереженим чорнилом.
Року Божого 1801, новембера 9 дня. - Я довідався таки, де жив, чи живе той москаль Колоґрівов. Він має маєток у Звиниго-родщині, що зветься Підгірка. Я мушу поїхати до нього та за всяку ціну дістати цей перстень. Сумління моє не матиме спокою, доки не виконаю того приречення, що дав Г..Старий я вже дуже і тяжко
 мені подорожувати. Подагра засіла у костях, задуха не дозволя ходити. Але я мушу поїхати до тої Підгірки не відкладаючи, бо дні мої недовгі, а не виконавши обітниці, не матиму спокійної смерти. Поможи мені, Боже!На цьому кінчається «брев’яр отця Яна».
Схилившись над книжкою, Ліза закрила лице руками. Сльози течуть крізь пальці, падають на старі, пожовклі листки. Незбагнуті почуття шарпають, стискають горло. Туманні, як привиди, людські постаті маячать в сутінках минувшини. З обрубаними руками, обдертий зі шкіри, живий і незломний Гонта; якийсь невідомий чернець католицький, що колись, для когось списав ці рядки. Може для неї?..
Дитина раптом підводить чоло. В очах на місці сліз блискає вогонь. Якісь думки, якась постанова довершується в ній. Так, це вона мусить виконати, чого не міг зробити той чернець. Тепер вона знає: це писано для неї.
Хто зможе вгадати, які призначення мають люди і речі?..
Це ж той чернець, певне, що ним змалку лякали її. Що помер давно, давно, саме в тій кімнаті, заїхавши колись до дідуня. Це ж Тихін про нього не раз розповідав їй, .про старого польського ченця. Вчора й бабуня сама їй сказала, що той стародавній перстень з великою перлою, що лежить в шкатулці, - це перстень Гонти. Отже той самий, той самий, що «прадєдушка-лицар» разом з пальцем забрав його Гонті. Що шукав його отой чернець на прохання Гонти, той отець Ян Вислоух, що колись умисне, може, за ним сюди приїхав. Той, що записав ті страшні події у свому бревярі. О, вона вже знає!.. Це ж їй, їй і нікому більше, отець Ян переказав та передав заповіт Гонти і вона його мусить виконати.
В радіснім захваті дівчина затискає руки. їй хочеться молитись, хочеться за щось дякувати Богові, приректи, присягти перед кимось... О, вона знає, що має робити! Той перстень віднині не буде вже більше у чужих, ворожих руках. Вона присягає...КРУТИ
У білий, січневий ранок Гнатко Віхтановський чекав біля пам’ятника святої Ольги свою наречену Софійку.
Ранок був морозний з інеєм, що якимсь рожевим відтінком сідав на деревах і біла постать мудрої Княгині зливалася з деревами і мов никла на біло-рожевому тлі.
Порошив рідесенький сніг, роблячи і так слизькі хідники, ще слизькішими. Біля величезного будинку так званих «присутственных мест» гримнувся у всю довжину якийсь перехожий. Шапка злетіла йому з голови й покотилася на брук. Гнатко перебіг вулицю, підхопив її, потім поспішив на підмогу власникові шапки.
Огрядний, підстаркуватий панок у добрій шубі та глибоких ка-льошах даремно силкувався підвестися з землі. Ноги ніяк не хотіли слухатися й ковзалися по цеглинах пішоходу.
Хлопець зручно всунув йому попід пахви руки і поміг встати. Панок був добре годований і важкий. Напружуючи м’язи, Гнатко підвів його.
-	Ух... фу-у. Спасибі. Спасибі. Ось, бачте, які тепер порядки. Хідників не посипають, люди собі ламають ноги, а Центральна Рада самостійницькі універсали пише... Україна... Ха-ха... Замість глядіти порядку - вигадують чорт знає що... Це називається: правітель-ство...
-	Варт було таку каналію двигати, - подумав весело Гнатко, а голосно сказав:
•	- По-вашому Центральна Рада не має нічого кращого до роботи,
 як глядіти пішоходів. Нічого собі міркування...
Хотів відійти, та обиватель спинив його обома руками.
-	Ні, ні, я не кажу...
А потім почав задобрюючи:-	Я зовсім не кажу, що Центральна Рада... Але наш український уряд повинен дбати про порядки. Поголіться самі. Як же ж це українці...
Гнатко перервав його:
-	Слухайте, пане... При чім тут українці?! Саме такі, як ви - російські урядовці сидять у городській управі. Вони повинні пильнувати міських хідників. У міській управі українців саме й нема. Всі старі московські урядовці. То ваша річ глядіти вулиць, а не Центральної Ради...
-	Як то моя?!
Панок здивовано витріщився. Подався пару кроків назад і, тикаючи себе пальцем у груди, запитав:
-	Моя річ глядіти хідників?..
-	Авжеж ваша. Ось, замість верзти дурниці, беріть пісок та посипайте пішоходи... Це краще буде...
І заки обиватель з обурення й остовпіння прийшов до себе, хлопець біг уже протилежним хідником назустріч дівчині, яка саме порівнялася з пам’ятником Ольги.
-	Давно чекаєш?! - спитав, сміючись. Простягла йому руку.
-	Невже я спізнилась?!
Відгорнула ліву чохлу шубки й глянула на годинник.
-	Щойно пів восьмої...
-	Але ж не спізнилася, Софійко. Ні, - радісно відповів юнак, стискаючи малу долоню.
Взявши дівчину під руку, щасливий пригорнувся до її плеча. Оповідав пригоду з обивателем. Сміялися. Повернули в одну з бічних вулиць.
-	Як же ж твої іспити? - спитав турботливо.
-	Не буду тепер здавати... Тепер не до іспитів. Здаватиму на весну. А ти?!
Гнатко зняв свою студентську шапку, помахав нею.
-	Го-го... - Весело засвистів. - Іспити?! Тепер стріляю... Знаєш, з мене не кепський стрілець... Взагалі з нашого курсу всі стріляють незле. Ми вже старі вояки. Учимось від серпня. А є такі, що рушниці ще не вміють тримати. От ті дітваки з Кирилівської гімназії...Візьме на приціл, а кріс тяжкий і клониться донизу. Сили в руках ще не мають, проте дух у них завзятий...
Засміявся, дивлячись прищулено поперед себе. По хвилині додав:
-	Хоч дух у нашому курені цілком спартанський.
Якийсь час ішли мовчки, аж до того місця, де Велика Володи-мирська вулиця кінчиться та повертає терасами на «гору». Було тут безлюдно. Рідкі чиїсь сліди де-не-де нарушували цілинну білість стежок. На стежці скакала ворона. Дерева були обпірені інеєм, білі, майже прозорі й крізь їх каштанову мережу виглядала блакитнава далеч дніпрових рівнин.
-	Ах, Гнатку. Як я вчора плакала. Так плакала, що потім було соромно показатися людям... Цей П’єр Льоті неможливий... Він мене так завжди зворушує. Читаю його і плачу. Кожну книжку мушу оплакати. І «Душа Стамбулу», і «Полінезію»... Ти любиш П'єра Льоті?!
-	Люблю, - якось вагаючись відповів юнак, зазираючи в Со-фійчине личко. - Але це не значить, що я маю оплакувати всіх його героїв... Всюди нещасне кохання... Нууу... Цікаво, коли ти перестанеш сплакуватися над книжками...
Він іще дужче притиснув до себе кругле пухке плече й прихилився до білої шапочки. Дівчина підняла на нього свої сірі очі, та опустила їх знов. Зідхнула.
-	Певно ніколи. Ти не можеш собі уявити, як солодко часом поплакати над книжкою. Я власне й люблю тільки ті книжки, над якими виплачуся, або посміюся.
-	Я волів би сміятися... Сентиментальні речі також мене смішать. Я думаю, що сентименти, якщо існують, то тільки в книжках... Ті, так звані «серцещипаючі» книжкові сентименти. В стилі Льоті. В житті бувають страшніші речі, але якісь твердіші, не такі плаксиві. Ну, а що ти робитимеш, Софійко, коли прийдеться пережити справді щось... Певно розпливешся в сльозах.
І він засміявся вдруге.
-	Може тоді не плакатиму зовсім...
Дівчина підвела голову й замислено дивилася кудись у височінь небес. Струснула головою.-	Але знаєш, я хотіла тебе щось спитати... Як там на фронті? Не чути нічого нового?
Гнатко не поспішив вволити її цікавість. Він сказав тільки, мов знехотя й легковажно.
-	Та нічого... Муравйов наступає...
Прищулився перед себе повен якихось думок, закритих для неї. Виходили на шпиль Володимирської гори. Праворуч стрімким проваллям обривався грунт і внизу десь замерзлий Дніпро лежав без-рухо зеленкуватий і білий у рожевіючих відблисках ранку. Малі домики Труханового острова, Слобідки тонули геть у тій білині, а за ними смугами опалевих відтінків розливалася морем чернігівська рівнина. Дві безмежні рівнини - землі і неба, а між ними тиша. Десь, із тамтого боку, на Слобідці, дзвонили церковні дзвони. Ліворуч, на правім березі ріки у підніжжі гори, кипошів Поділ зі своїм базаром. Повзли поволі попід гору трамваї, мов два сонні червоні москалики собі назустріч, подзвонюючи нетерпляче, тривожно.
-	Вони їдуть звідти?! - і Софійка простягла руку в бік рівнини.
-	Хто? - мов прокидаючись зі сну, запитав Гнатко.
-	Большевики...
-	Большевики?! - перепитав якось механічно й ще гостріше прищулився.
-	Скажи, Гнатку, чи ми оборонимо Київ? Чи зможемо прогнати москалів? Ах!.. Як це мене тривожить. У нас так без...
Не докінчила чомусь, мовби сама жахнулась того, що хотіла сказати. Пригорнулася дужче до хлопця. Ніби їй у відповідь, він міцніше притиснув її руку до себе. Стояли так мовчки поруч себе замислені обоє, дивлячись туди, в цю таємну опалеву даль, звідки насувалася грізна, зловіща сила.
Гарне, як лялька, стояло місто над Дніпром. З безконечної маси коминів йшов трубою дим до неба. Вулиці курилися парою і скрипів сніг під ногами. Величезні доми, в п’ять, шість і сім поверхів, ніби громадилися один над одним. Сніг поприсипав усі сади, що розкинулися на найгарніших у світі горах. Сади ті повзли терасами над Дніпром, спадами піднімалися угору й зникали, здавалося, у хмарах. Вночі місто було інше. Громади домів показували на тем-но-синіючій височині яскраві плямки вогників. Довгими ланцюжками, ніби рухомими, блискучими як перли, бігли лямпи на стовпах, що ховалися десь там у темряві вулиць, пересовувалися блискучі трамваї, доносилися ледви-ледви чутні дзвінки і галас розбуджених вулиць.
І враз Гнаткові майнуло в думці, що з цієї гори дивилися мабуть завжди тривожні очі киян туди, в той степ, назустріч східнім ордам Батия, половців, хазарів, печенігів... Звідси кияни зустрічали ріжних Трубецьких, Ромадановських, Мєншикових, а тепер Муравйових.
І йшли віки над Києвом.
-	Старий, історичний шлях... Стара історія... Боголюбський - Муравйов... - вимовив це уголос, звертаючись лицем до замисленої і тривожної Софійки.
-	Боголюбський, Муравйов?! Це якось страшно звучить... Я боюсь таких порівнень. Невже ти допускаєш, що... вони знищать Київ?!..
Вся здригнулася від цієї думки.
-	Ні, я не допускаю цього, - твердо вимовив юнак. Взяв її холодну руку в свої теплі долоні. - Не допускаю, бо ми не дамо, Со-фійко... Я тільки порівняв. У дійсності так воно й є. Азіят залишається азіатом, які б гасла не вигукував. І Боголюбський, і Петро, і Муравйов - то москалі... І цей і той однаково не може стерпіти нашої волі... І для того і для цього те, що ми вільні, однаково страшне. Коли нема змоги утримати нас у своїх лапах, то постараються знищити. Так робив Боголюбський, потім Петро, Катерина... А тепер чого вони сунуть?! Якого біса їм тут треба?! Раніше «самоопре-деленіе», а нині той головнокомандуючий Муравйов несе на штиках свою «северную» культуру. Підлі азіяти...
Гнатко похмурий затиснув зуби, аж жили набігли йому на скронях, очі блиснули ненавистю.
-	Ніколи, ніколи не дамо їм столиці... Що там говорити. Ми проженемо їх, Софійко... Мусимо прогнати... Ми всі поклялися знищити ворога, або згинути самим. Але я певен, що ми переможемо. Переможемо - правда?!
Заступивши дівчині дорогу, Гнатко з палом дивився в замисленівеликі очі, шукаючи в них непохитного потвердження своїх власних слів, своєї віри, хоч йому це не було потрібне. Був занадто певний. Хотів, щоб Софійка також мала ту певність.
Настирливо повторив удруге:
-	Скажи, що переможемо.
Але дівчина не сказала нічого. Закинула йому на шию руки, пригорнулась до нього. Повні гарячі уста прилипли до його уст із таким захопленим палом, що Гнатко похитнувся. Хотів обняти її стан обома руками, пригорнути міцно, та враз засоромились обоє. Сміючись вона сказала:
-	Це за те, що ти такий... Поцілувала й годі. А тепер ходім.
І хутко пішла вперед, мов утікаючи від чогось. Він дігнав її. Знову пішли поруч себе. Були зворушені й щасливі. Гнаткові хотілося жартувати, сміятись. Хотів розповідати щось веселе. Вона, дивлячись на свій годинник, обізвалася перша:
-	Отже бачиш. Здаватиму іспити на весну... Подумай. Ти поїдеш, Ростик поїде, всі, а я сидітиму в лабораторії з дурними ретортами... І кому це потрібне? Університет, іспити, хімія, коли кров ллється, коли стільки іншої праці - важнішої сто разів... Я хотіла власне тобі це сказати.
-	Це правда, Софійко! - притакнув Гнатко. - На нашім житті лежать інші завдання і ми їх виконати мусимо. Хто знає, може саме нам молодим судилося довершити те, чого не можуть зробити ті, що взялися за справу...
Йшов хвилину скупчений, сумний. Нараз оживлено струснув головою. Очі його заблистіли палом.
-	Мусимо і доконаємо! - крикнув з міццю і заспівав:
- Гей, - хто з нами не рабами,
Хто стоптав ганебний страх...
Дівчина контральтом тихенько підхопила цей бадьорий мотив. Ішли безжурні, як діти, гойдаючи руками. Біля Царського саду попрощались.
-	Здибаємось у мами...
А Гнатко додав:
-	Курінь відходить завтра.Помахав рукою і вскочив у трамвай. Була вже дев’ята година. Поспішав до своєї школи.
Константинівська військова школа містилася на Печерську. Коли Гнатко підходив до брами, його зупинив незнайомий хлопець. Був у гімназійній шапці, шинелі, на якій маяла непомірно велика жовто-блакитна стрічка. На плечах тримав чималий клунок, пристібну-тий ременем, що перехрещувався на грудях. Кругле, дитяче лице розпливалось в усмішці.
-	Скажіть, товаришу, де тут студентський курінь?
-	Та осьде - заходьте зі мною, - приязно відповів Гнатко, протягаючи хлопцеві руку. Назвав себе. Хлопчина радісно потиснув протягнену руку, чемно стукнув каблуками.
Перейшли біля будки вартового, прикрашеної в чорно-білі смуги. Він не опитав їх про документи, тільки поглянувши на Гнатову шинелю і жовто-блакитну стрічку хлопця, махнув рукою.
-	Ступайте.
Увійшли в подвір’я. Якийсь підстаршина, присадкуватий із добродушним обличчям, виставивши під ряд десяток учнів, учив їх муштри.
-	Гвинтівку тримай рівно. Так. Тепер р-раз, два, три! Підкинути догори, ліва рука сюди, права - туди, приклад до плеча. Плі!
Хлопці хапливо, неразом і незручно смикнули рушницями. Один приклався з лівого плеча.
-	Малий! Як ти її взяв? Сказ на твою голову! Тобі на скрипці грати, а не за рушницю братись. Приклад тримай сюди. Рукою так. Око ліве трохи того. Дивися на мушку.
Мотнув головою, вдарив руками об поли. З досадою:
-	Що ти йому зробиш?! Ніяк руки не стоять до кріса, а охота є. Біда мені з вами...
Під загальний регіт скомандував знову:
-	Починай ще! Наново!
Біля казарми на довгій балці сиділи старі салдати, приглядаючись до муштри. Деякі бородаті з вусами курили цигарки, цвирка-ючи крізь зуби.
-	Еге! Туди його мать. Думав гвинтівка, то перо. Ото-то. Потри-май, буржуйський синок. Це тобі не закуска з ікрою.
-	Го-го! Куди він її тулить. До пазухи просто, під горлянку. Ну й гвардія! Коли б таких послали на німців, давно б війну скінчили...
А потім всі зареготали захриплою гамою.
-	Хо-хо-хо!
Дехто уїдливо.
-	Постой, дадуть їм большевики чосу!
Крайній білявий у віспі сплюнув.
-	Рожки да ножки останутся из буржуйських щенков!
-1 куди їх, голопузих, на большевиків посилати?! - зідхнув сіроокий, зажурений дядько.
-	Хоча б подучилися трохи...
-	А тебе іх жалко?! Ступай с німі вместе... Центральную Раду защіщать!
-	Ну й що ж?! Якщо до чого, то й...
-	Тихше, йде сотник.
Не кваплючись дехто з вояків підвівся й більше зі звички, ніж із почуття послуху, недбало «козирнув». Більшість навіть не рухнулась. Сотник Тимченко чванькуватою ходою пройшов мимо й зник у дверях касарні. Вестибюль та коритарі були забиті шкільною молоддю, студентами, учнями вищих кляс гімназій. Все розсміяне, співоче, веселе і заразом якесь урочисте, перейняте важністю свого завдання. Стояли групками, ходили парами. Коли сотник Тимченко показався у дверях, кожен з юнаків виструнчився на позір і намагався зробити це якмога блискучіш.
-	Пане сотнику! Коли вирушаємо?!
Наймолодші з юнаків окружили його колом.
-	Пане сотнику.
Сотник хотів бути строгим, але губи самі складалися в посмішку.
-	Ша! Тихше. Це не перерва лекційна, це військо. Касарні, то не гімназія... Вирушите, коли буде наказ. Де Криворучка? Треба тут зробити порядок.
Але ні Криворучки, ні порядку не було. Діти тільки дещо присоромлені згадали, що вони вояки і намагалися триматися солідніше. Виструнились по-вояцьки, станули попід стінами мовчазні, поважні,хоч очі й губи не переставали сміятися. Сотник перейшов корита-рем до канцелярії, де застав нову гурму юнаків, які зголошувалися в курінь.
-	Господи! Що я робитиму з тією дітворою?.. - Глянув на червоні від морозу й зворушення пухнаті лиця з натхненими блискучими очима. Відчувши їх дитячу радість і завзяття, майже заспокоївся. Підійшов до столу, за яким сидів писар, переводячи реєстрацію охочих.
-	Ваше призвище?
-	Володимир Янчар.
-	Студент?
-	Учень 4-ої кляси Камінець-Подільської духовної семінарії.
- Семінарист, значить?!
-	Еге.
-	Років?
- За метрикою п’ятнадцять, а в дійсності маю скінчених шістнадцять.
Писар підвів змучені очі й покрутив головою. Оглянув хлопця:
-	Виглядаєте на чотирнадцять.
Муркнувши це, спустив голову на своє писання. Хлопчина тим часом, почервонівши, випнув запалі груди, стягнув грізно брови.
-	Це так з дороги, пане писаре. Навпаки, всі мені дають сімнадцять, вісімнадцять літ. Я трохи не виспався.
Салдати регочуть.
-	Ну й майстер на язик. І це йому так хочеться воювати. От... А чи ти ґвинтовкою так поработаєш, як ляпалом?!
Янчар ображено звернувся в бік дошкульної репліки.
-	Вибачте, добродію. Може я краще стріляю від вас. Я ще позаторік здув два зайці на пятьдесять кроків.
-	Гляди-но, мальчик, щоб тебе не здули, - хтось хрипко засміявся в кутку.
-	Мовчи, Петренко, - обрушився писар. Потім, звертаючись до хлопця:
-	Значить Володимир Янчар - шістнадцять років, учень четвертої кляси, хочете вступити добровольцем до рідного війська?Трохи подумавши писар знову:
-	А чи не краще, синку, було б лишитися вдома, продовжувати науку? Га?!
Хлопець, ніби не зрозумівши.
-	Як? Як ви сказали?..
Погірдлива, мовчазна усмішка. Хтось із салдатів:
-	Він, товаришу писаре, хлопець не дурак. Най іде. Можна записати.
-	Ну, що ж - запишемо.
Янчар вдоволено обсмикнув «гімнастьорку» та й відійшов на бік. До стола наблизився Левченко.
Велика, випхана торба горбом знімалася за його спиною, стягаючи на грудях гімназійну шинелю. Червоні від морозу руки, непомірно великі й незграбні, стирчали з коротких рукавів, тримаючи шапку. Спокійне вдоволене обличчя.
-	Також охочий?
-	Авжеж.
-	Скільки років?
-	Сімнадцять.
-	Учень?!
-	Четвертої кляси рівенської реальної школи.
-	Вмієте стріляти?!
Хлопець зайнявся. Відповів виминаючи.
-	Хіба це трудно?! Навчусь.
-	Нема коли вчитися.
-	Та й так влучу в кацапа... Ніби така велика штука, - і бадьоро блиснув очима.
Салдати знову зареготали.
-	Каменем у вікна. Ха-ха-ха! То штука.
Хтось викрикнув:
- Ти дурачок, попробуй з кріса...
Але хлопець, який і раніше прислухувався до реплік, наїжився раптом:
-	А ви ж що тут, товариші? Може большевикам хочете помагати? Лякайте таких, як самі.А потім гордовито відвернувся.
Кожний зареєстрований охотник виходив із канцелярії, забравши з собою відповідний папірець. Був уже прийнятий і почував себе відразу в цім будинку як у дома. У великій загальній салі рядами стояли вузькі тапчани з сінниками та подушками з соломи. Покривала лежали не на всіх ліжках. Було брудно, зимно, повітря важке. Високо під стелею тьмяно світилася лямпа. І хоч як непривітно виглядала оця «військова школа», а радше касарня, гуло в ній таке гаряче радісне життя, як ніколи досі за часів цілого її існування. На тапчанах сиділи студенти та учні середніх шкіл, розпитували одні одних, розповідали. Сміх брязчав, лунала пісня. Палкі захоплені очі, рум’яні лиця, повні надій і поривів юнацькі серця.
-	Ви відки, колего? Давно?
-	Позавчора. З Одеси. Просив, умовляв - батько й чути не хоче. Каже - вчись, буде ще час на воювання. Ну, я й втік. А що мав робити?..
-	Слушно! Слушно! Коли нашим батькам брак національної свідомости чи рішучости, чого числитися з ними.
-	А ви вже давно тут?
- Два тижні.
-	Звідки?
-	Я з першого курсу комерційного інституту. Називаюся Толоч-ко.
-	Дуже приємно. Сопіга. А як ви задивляєтесь на розв’язання Центральною Радою земельного питання?!
-	Соціялізація землі й годі. Я есер.
-	Ну, ми за націоналізацією. Та й до того ще справа усуспільнення засобів продукції...
Не скінчив.
-	А от я не визнаю ніякого соціялізму!
Бліденький, гарненький хлопець у чорнім однострої колегії Петра Галагана стояв задиркувато перед обома «соціалістами».
-	Перш над усе національна справа. Я за те, щоб був гетьман. Нам потрібна традиція, історична традиція...
-	Ах! Це вже архівне, товаришу. Життя треба творити згідно здухом часу - воно висуває завдання. Що там традиції?!
-	Ні, без традицій не відбудуємо нічого... Я в соціалізм не вірю.
-	Значить, вірите в буржуазні кляси?
-	Я вірю в родову аристократію.
-	А-аааа...
А вихованець колегії Галагана, червоніючи:
-	Моя бабуня по батькові була внучкою гетьмана Орлика, а по матері рід іде від Полуботків...
Хтось іронічно з натовпу:
-	Ну-у! Наші гуси Рим спасли...
Левченко, що стоїть біля дискутуючих, відкрив захоплено рота і з німим респектом розглядає правнука гетьмана.
- Соціалісти теж нічого. Тут тобі і буржуазні кляси і всяке інше. А з другого боку тут тобі і Орлик і Полуботок.
Тим часом до товариства підсовується вже й Володимир Янчар. Хотів щось оповідати й про своїх предків, та Гнатко упередив його.
-	Річ не в предках, панове. Усі ми маємо певно десь славних дідів, та чи те важне? Може й мій дід був неабияким героєм, а нам що з того. Яка в тім наша з вами заслуга. Зробім самі таке славне, щоб могли гордитися. Предкам даймо спокій. Серед них і до зрадників можна докопатися...
До салі увійшов салдат з оберемком дров. Кинув їх на підлогу біля великої, залізної грубки, що мов кольона червоніла посеред палати. Хлопці з окликами «слава» почали розпалювати грубу. Салдат з усміхненим лицем та полтавським акцентом приніс ще оберемок. Дивився на жваву, радісну молодь з якимсь розчуленим захватом.
-	Гов! А коли нам роздадуть рушниці?
-	Колись дадуть певно... Ще невідомо, коли вирушаємо.
-	А як на фронті? Що чути нового?
-	Москаль наступає. Тисне з усіх сторін. Кажуть, зайняли Бахмач.
-	Чому ж не виступаємо? Чого нас тут тримають?
-	Певно так треба. А як ви задивляєтесь на останні події?
-	Я не політик, на тактиці теж нічого не розуміюся і на події незадивляюся ніяк. Але принцип вичікування, розмов, відходу, - на мою думку, - дурниця. Треба наступати... вперед, бити ворога та й годі, не чекаючи, коли він почне бити нас... Ех, - коли б нам якийсь Наполеон або хоч Суворов...
-	Не журіться, - завважив Гнатко сміючись, - дамо їм і без Суворова раду. Знаєте, тут наш союз середньошкільників та студентів нараховує дві тисячі юнаків. Як ті дві тисячі узброять та випустять на ворога, то ніяка большевицька армія не устоїть. Не забувайте, що ті дві тисячі вояків - свідомі, повні запалу й завзяття.
-	Ну, знаєте, товаришу, одним завзяттям... самим запалом далеко...
Високий, русявий студент із вдумливими очима відтягнув Гнат-ка до віконця. Шепотів схвильовано.
-	Самим запалом ворога не проженемо. Ви бачили тих, що вчора вернулися з поля?! З частини юнаків, що раніше виїхали під Бахмач. Змучені, чорні виглядають, як тіні. Ось, дивіться, йде один до нас. Більш як місяць боронилися перед наступом москалів на Бахмач. Скаржаться, що бракує військового приладдя, нема куль до рушниць, кріси без замків, нема ручних гранат. А запалу їм не бракувало. Ні свідомости, ні патріотизму. Та й тепер не бракує. Правда?!
Звернувся до іншого, стрункого, змученого юнака зі шрамом на лиці.
Той махнув рукою.
-	Ах, що то діється?!
Продовжував зі сльозами на очах:
-У Києві є на постачанні двадцять тисяч вояків і старшин. Двадцять тисяч - ви розумієте, що то за цифра?!!
Є цілі полки, які нічого іншого не роблять, як тільки тримають нейтралітет. їх ніби большевизм не торкнувся, але це галапаси, яких не можна знищити, а треба кормити. Коли їх пошлють на фронт, то добре, як із тих двадцяти тисяч дістанеться на лінію двісті... Решта розбіжиться і то добре, якщо розбіжиться, а не вдарить іззаду. Ось ми приїхали за допомогою, а чи привеземо їх тим, що там чекають? Тут ніхто не певен, що одного дня хтось закидає Центральну Радуручними гранатами. Це ж розпука, панове!!! Це якесь прокляття! Зачароване коло. Там зброї брак, а тут на Печерську повно того добра. Гам - нема ким обсадити окопів, а тут полки тримають нейтралітет! Це трагедія, трагедія, це смерть!
Говорив із розпукою, намагаючись говорити тихо, щоб не чули інші. Г'натко й собі почав хвилюватися.
-	Ну, то мусимо рушати їм на поміч. Чого тут сидіти? Та й чого нас тут тримають? Ця дурна наука в школі. Кррроком рруш! Стрррунко! То сюди, то туди... Людині інтелігентній кружляти як ляльці, замість того, щоб вивчити, як то треба поводитися з рушницею. А то учать якихось беззмістовних рухів на місці. Це добре на нормальний час, для звичайних вояків, але не для тих, кому швидко треба йти до бою. Та й ще ті московські терміни...
Замовкли порушені сумним станом речей. Кожний шукав відповіді на бентежні питання у собі самому. А касарня тимчасом гула веселим співом. Біля груби скупчилася молодь і, підбадьорена теплом, набрала ще більше войовничого духу. Жива балачка, сміх, жарти, обмін вражіннями. Пісня за піснею.
Дехто сушив перемоклі онучі, той шкварив на патичку шмат сала та уминав із хлібом. Від реготу здригалися вікна.
Були тут ті, що прибули з провінції та мешкали в касарнях, і ті, що мали в місті рідню і до школи приходили тільки на муштру.
Іноді приходив хтось із старшин, що мали обов’язок наглядати за студентським куренем. Але старшина того революційного часу мало нагадувала колишніх старшин і переважно підроблялася під той загал, серед якого мусіла жити. Ніхто на них не звертав великої уваги.
Саме увійшов сотник Лященко. Мав скупчений, немов стурбований вираз лиця. Хлопці його обскочили, знову забувши всяку дисципліну. Посипалися питання з усіх боків. Сотник скомандував «на позір», оглянув салю і рівним, спокійним голосом промовив:
-	Товариші! Завтра, а найдалі післязавтра, ранком вирушаємо на фронт. Думаю, що кожен із вас розуміє вагу завдання й обов’язку супроти Батьківщини, які спочивають на нас усіх...
Не докінчив. Радісне «слава», злите в один спижовий оклик.
1ЛІ
заглушило дальші слова сотника.
Гнатко належав до тих юнаків, які мешкали в місті.
Вийшовши зі школи, був напівп’яний. Так багато вражінь, розмов, почувань. А до того ще й близький вимарш на фронт. Рішив не їхати трамваєм, а йти пішки.
Печерськ, а головне та його частина, що творить околицю фортеці, кишів народом. Були це переважно салдатські шинелі, що сновигали без мети по цілому місті, вешталися по бульварах, базарних площах, загачували касарні та військові будинки.
Чимсь прикрим, зловіщим віяло від цих розгублених людей. Робили вони враження людей на все готових, необчислених.
Бродили юрбами, немов чогось із дня на день очікували.
І раптом від одної такої групи Гнатко почув:
-	Пачему не нагуляю?! Да ящо как... Пастой. Бальшавік дайот полную власть нашему брату. Кто, гріт, страдал, пусть папробуєт тепєріча слабоди, кто, гріт, жіл в роскоші, піл пролетарскую кров, пусть тєпєріча ступает на епод. Вот енто штука... І правільно! Пап-робуйка, буржуй...
-	Правільно! Трі года в акопах за каво страждал?
-	Так вот патаму, таваріщі, і бальшєвікі протів Центральной Ради. Центральная Рада, гріт, буржуев защіщаєт. Ана за всякой ма-зепінской сволочью. Вот патаму і далжни ми протів Центральної Ради ітіть.
Хтось українсько-московською мішаниною перервав:
-	Пожди-но! Ти мені толком кажи: хто ж це етой большевик? Кацап чи українець, малорос, чи яка халєра?
-	Тот кто галодєн, таваріщ, тот і бальшевік! Нікакіх украінцев бальшевік не признает. Ето гріт - буржуазная видумка, такіх, гріт, буржуев, как Вінніченко. Кто страдал, кто пралівал кров, кто хочет землі, тот і бальшевік...
-	Пррравільно!..
-	Нуу. Хіба що так! Так що значить, як я хочу землі...
- Так, ти тоже бальшевік. А-ааа. Але ж і Центральна Рада щось...
-	Да што там твоя рада! Рада, рада, рада... Затверділа сарока про Якава і всьо аднакаво... Рада. Сволоч. Каво защіщаєш?! Бур-зкуев?!.
Гнатко затиснув зуби.
І це під самим боком Центральної Ради. Серед білого дня... Не витримав:
- Товариші! Хто це так сміє брехати? Кого ви слухаєте? Яких то поміщиків Рада захищає? Ніяких буржуїв. Ви знаєте, сами...
-	Охо-хо! Га-га! Тоже буржуйський синок! Аскаліл зуби. Ми тебе пакажєм вместе с твоей радой. Нада зуби супчіку пачістіть!
Гнатко бистро глянув на того, що викрикував. Жовтий півкожу-шок, запхані в кишені на грудях руки, озлоблене, перекошене обличчя. Один із таких типових московських агітаторів, які вигулькували тепер скрізь, як з-під землі. Де тільки зібралася купка шинель чи свиток - там уже був і цей. Гнатка огорнула лють, хоч намагався говорити спокійно. Знову почав:
-	Товариші! Він лає Центральну Раду, бо вона українська, захищає інтереси свого народу, а вони усі москалі. Чужі. Хіба ви не бачите?! Кацап чи кацапський наймит. А большевики не давати землю, а забирати йдуть...
-	Ми ж кажемо, що Центральна Рада, то...
Півкожушок злорадно до полтавців:
- Да! Да! Сматрітє, какієу нєво ручкі... Он манікюр дєлал, каг-да ти, дурак, сідел в акопах... Сматрі, какіє ручкі.
-	На, дивись! Я своїх не ховаю.
Гнатко простягнув обі долоні.
-	А ти ото свої поховав. Покажи-но сам. Чиї біліші, якщо в руках діло...
Раптом якийсь сапдат із прихильників півкожушка стусонув Гнатка ліктем під ребро.
-	Чєво лєзєш, коль тебя не просят.
Інші знову заступились за хлопця.
-	А що, всякому говорити вільно. Бож таки українці є, а ти...
Почалася сварка. Заносилося на бійку. Гнатко стояв посередині
натовпу напроти півкожушка, та всі його демагогічні вигуки старався холоднокровно відбивати доказами. Раптом зауважив, що прихильники большевиків починають скупчуватися густо біля ньо-го. В цей момент кількох полтавців відіпхнули його брутально назад і він одночасно почув над вухом:
- Тікайте! Вони вас можуть убити! За мене!..
Росла, плечиста постать гарматника заступила йому розбурхану юрбу. Зайвим було довго задумуватися. Гнатко, ловко виковз-нувши з натовпу, побіг уздовж вулиці. Злість і розпука на переміну заливали його мізок. Заспокоївся дещо аж біля самого Золотоворі-тського скверу. Дзвонив додому з почуттям гострої ненависти й завзяття. З цим самим почуттям увійшов до помешкання. Тільки побачивши хатній спокій, лагідні обличчя матері й Софійки, трохи заспокоївся.
-	Мамо! Завтра вирушаємо.
Висока, струнка з гладко причесаним сивіючим волоссям та прив’ялим, але гарним лицем, дивилася на нього трохи здивованими, трохи захопленими очима. За нею стояла усміхнена Софійка. Гнатко відчував у собі якусь рвучку силу й радість, а разом і якийсь біль. Не хотів над тим замислюватися, аналізувати свої почування.
-	Всіх нині болить... Всім нині жаль. Всіх! І чи слід тепер думати про свої особисті інтереси. Нарешті маю змогу боротися з ворогом активно, як вояк, як оборонець Батьківщини.
І чомусь тільки тепер почув виразно органічну ненависть, якої не мав досі. Чув, як кров б’є в жилах. Був молодий, міцний, захоплений. Хвилевий сумнів розвіявся як дим.
-	Де ж це ти пропадав досі?! - почув ласкавий,майже пестливий докір.
Засміявся, кидаючись на канапу.
-	Ах, мамо! Чому ти не маєш хоч шістьох синів! Уяви собі, шістьох драбів таких як я з кожної родини... Ну, уяви собі, Софійко! Щоб то за армія була.
Мати сумно посміхнулася.
-	Маю тебе одного й одного віддаю...
Враз мов засоромлена підвела на сина веселі очі. - Але ж де ти так зганявся, Гнатко? Бійся Бога! - Почала гладити його по голові.
-	Чуб мокрий, сорочка мокра. На дворі мороз, а йому душно. Іди ж хоч умийся, візьми чисту білизну. Ми ждемо тебе з вечерею.В столовій було затишно й притульно. Над столом звисала лям-иа в жовтім абажурі, наповняючи кімнату м’яким світлом. Кілька олієодруків на стінах тонули в цім півсвітлі.
Різьблений буфет, від якого пахло свіжим печивом, турецька отомана, над нею невеличкий гобелен, фотографії в круглих рам-цях, між вікнами старий шаховий столик з шуфлядками на жіночу роботу, клітка з канарком.
Стіл заставлений був до вечері. Домове печиво, конфітури, сир, масло. Самовар шумів приязно і годинник повагом передзвонив вісім.
Пані Віхтановська сиділа у високому кріслі, в’яжучи гачком вовняну сорочку. Софійка поралася коло самовару, розставляючи на підставках склянки. Мовила задумано, поглядаючи у двері сусідньої кімнати:
-	Ви кажете, що справами людини кермує якась надприродна, чи надфізична сила, Провидіння, Фатум чи нехай буде Бог... Тоді людині взагалі нічого не залишається робити. За ню все зробить Бог, чи це Провидіння.
-	Ах - ні, моя дитино! Ти трохи не так розумієш. Ви, молоді, дивитеся на все надто раціоналістично й тільки фізичними законами пояснюєте всі явища на світі. Тимчасом так не є. Є речі, які ніяк не підпорядковуються цим законам. Значить, є ще якийсь інший закон, якась провідна Думка, Мудрість, чи назвім її як хочем. Бо згодися сама - поза фізичним світом, в якому наша наука досить упевнено почуває себе, є так багато невиданого, таємного, захованого часто в речах звичайних, нами неспостережених навіть, що годі відкидати цю незбагнену руку, яка кермує нами і речами. І ця змеханізованістьта пляномірністьявищ, про якути говориш, зовсім не перечить цьому... Вона сама свідчить про якусь кермуючу Мудрість. Тій Мудрості вільно вирощувати з маленького насіння величезні дерева, тримати в просторах завішені світи і справами людськими пересовувати як по шахівниці. Чому ж тоді не вільно вложити в якийсь предмет, у якусь річ, «мертву» на наш погляд, своєрідну прикмету, властивість чи силу?! Адже і в людей вкладає вона іноді такі надприродні прикмети. Візьмім хоч би геніїв, зло-чинців або таланти. Чому ж не всі їх мають, тільки рідко які одиниці, не кажучи вже про інші надзвичайні явища - гіпнотизм, яспо-видження, відчування речей недоступних іншим? Але що ми люди можемо про це знати? Скажу тобі тільки, що з молодих років маю нахил до містики. Тобі це смішно, знаю. Ви смієтеся з того, а проте...
Не скінчила. Софійка з посмішкою чемного недовіри поставила перед нею склянку топазового чаю й почала наливати другу. Увійшов Гнатко.
-	Про що ви говорите, мамо?!
Сів коло столу. Глянув на Софійку й обоє значуще посміхнулись до себе.
-	Ага, метафізика ота... Ти може не знаєш, що мама любить говорити про ріжні надзвичайні речі. Це власне її коник.
-	Ми саме балакали щойно про надприродні явища, - відповіла Софійка. - Пані Віхтановська оповідала мені про свою брошку чи перлину... Це справді цікава якась перла...
- Ну, як же! Це талісман навіть. З нею трапляються надзвичайні дива. Навіть обриси якоїсь фігури появляються в ній часом, чи щось таке подібне. Правда, мамуню?
І схилившись до матері з перекірливим усміхом, Гнатко поцілував її руку.
-	Це, здається, буває перед подіями історично-космічного значення. Правда? Ну такі, як смерть бабуні, чи...
Пані Віхтановська затулила йому уста рукою.
-	Не вір йому, Софійко, - сказала сміючись. - Він усе кепкує з мене, а проте, це перла надзвичайна, як ти собі хочеш... Вже тільки те, що я про нюзнаю. Вона майже сто років у нашій родині, а ювелір Жан Пеліє в Парижі обчисляв її більше, як на п’ятсот років. Він мені давав за ню досить гарну суму. Хотів замість неї вставити в мою брошку іншу, не менш гарну, або рожевий топаз. Давав до вибору кільканадцять самоцвітів, - я не схотіла. Маю до цієї перли якесь давнє прив'язання, як і покійна тітка Лисавета. Таке прив’язання, як до чогось живого. Чи ти пам’ятаєш, Гнатку, Мило-радовичку, тітку Лисавету, твою бабуню? Ах, ні! Ти її не можешпам’ятати. Ти народився у 1894 році, а тітка померла у дев’ятьде-сят третім. Ах, що то була за цікава жінка! Скільки вона знала, скільки бачила, скільки пережила. То власне їй ти маєш завдячувати національну віру, з якою йдеш тепер захищати волю Батьківщини... То вона власне зробила з мене свідому українку.
Віхтановська говорила, щораз більше проймаючись, а її прив’яле, дещо стомлене лице, помолоділо раптом. Очі блистіли весело й мрійно.
-О, то була надзвичайна жінка! - тітка Лисавета Милорадович. Ясного розуму, міцної волі. Дивилася на світ, на людей і життя з якоїсь височини неначе. Завжди спокійна, зрівноважена, весела, мала надзвичайний дар оповідати. Та й пам’ять її - це була невичерпна скриня. Будучи малою, любила я сидіти біля неї, слухати оповідань про старі часи. Вона виховувалася у своєї бабуні, якоїсь генеральші, кріпацької сатрапки. Чоловік чи батько генеральши, фаворит цариці, був посланий в Україну, як «усмірітєль» гайдамацького повстання. Нібито він особисто мав спіймати Гонту. Так принаймні запевняла тітка Лисавета. У неї, між іншим, був якийсь пієтизм для пам'яти Гонти. Оповідаючи про кріпацькі часи, все було згадує якогось Тихонця, що його генеральша веліла засікти різками. Оповідає було стара та все обтирає сльози. А як вона прекрасно декламувала. Але постривайте! Чому то я раптом згадала тітку Ли-савету?
Пані Віхтановська, відкинувши голову, приплющила вії, немов шукаючи чогось очима серед невідомих примар.
- Ага! - оживилася враз, - я казала про брошку. Її власне подарувала мені тітка Лисавета. Головне - я мусіла дати їй слово, що брошку передам тільки своїй дочці або невістці, з тим, щоб та в свою чергу передала її, як родовий талісман, своїй дочці чи внучці. Розуміється, що я дала їй слово.
Віхтановська посміхнулася. Погляд упав чомусь на Софійку.
- Дочки не маю, але передам їїГнатковій дружині... Думаю, що ти її збережеш, Софійко?!
Відчинивши в столику одну з шухлядок, взяла з неї невеличку шкатулку. Всі троє мовчали хвилину. Якийсь містично-врочистийнастрій запанував у кімнаті, мимохіть огорнувши також молодих.
Гнатко навіть перестав кепкувати й ніжно якось дивився на матір.
Її сірі, великі очі то запалювалися раптом молодечим блеском, то враз прислонювалися мрійною імлою і блукали в невідомих просторах.
-	Ось вона - брошка тітки Лисавети, - почувся знов її тихий голос. - Зверніть лише увагу. Це ніщо інше, як розрізаний перстень. Тим-то вона й цікава. Ось гляньте: розрізаний та випростаний, як рівне полінце. Посередині перла, а довкруги рубіни. Ніби це й має бути перстень самого Гонти. Тітка любила вказувати на символічність оцих самоцвітів: «Ця перла, то сльоза, а рубіни - кров» - казала завжди.
-	Стрівайте! - раптом обізвалась дівчина, приглядаючись уважно до брошки. - В тій перлі справді щось видніє. Подивися, Гнатку.
-	Ну, ось бачте! Софійка вже уздріла містичну фігуру. Я там ніколи нічого не бачив. Звичайна жовта плямка. Перли від старости жовкнуть.
-	Ні, Гнатку! Це не плямка.
Обі жінки, прихилившись до себе, скупчено дивилися на па-м’ятковий предмет, повертаючи ним під світлом.
-	Це зовсім не плямка. Я виразно бачу... Так наче обриси якісь... Правда? Ви теж бачите це, пані?
Віхтановська стояла непорушно, все тримаючи перед очима брошку. Рука її легенько тремтіла.
-	Ще ніколи досі не бачила я так виразно цього візерунку, - сказала перебиваним від зворушення голосом. І чомусь закрила руками обличчя.
Гнатко взяв брошку в руки. Наблизився до лямпи. З легким усміхом прищулив очі. Довго, скупчено приглядався, то наближав, то віддаляв її від себе. Бачив мінливу поверхню перли, місцями немов пригаслу, немов припорошену якоюсь тінню. Мовчав.
Повертав її в пальцях, підносив на світло, то знову глядів із віддаля в грайливість самоцвітів. Потім узяв із етажерки побільшуюче скло. Навів його на брошку. І враз скрикнув:
-	Бачу!..
Молошно-біла, велика намистина прозорилась мінливо всімабарвами веселки. Червоні, мов іскри, рубіни вигравали вінком довкруги неї, переломлюючи в собі електричне світло й кидаючи па ню огневі тіні. І в тій грі встиг Гнагко побачити, мов у сочці ока, струнку, прозору постать у золотавих шатах. Щось, чого ніколи досі не бачив у брошці.
Всередині перли немов відбита з великої далечі, в спокої усміхненої мудрості, видніла проміниста постать. І невідомо чому Г'нат-ко вимовив пошепки, кладучи на стіл клейнод:
-	Там стоїть свята Софія, або Божа Мати.
Був поважний, як ніколи досі, замислений і блідий. Звернувся до матері:
-	Коли це перстень Гонти, то треба його конче відновити. До цеї половини доробити другу. Мамо! Я вас дуже прошу: скажіть з тієї брошки зробити мені перстень. Носитиму його сам і не дам нікому. Навіть тобі, Софійко, - засміявся жартливо.
Колеса вагонів вибивають одноманітне, сонне: там-тік-так, там-тік-так, там-тік-так... Сопучи тяжко, тягне паротяг два десятки вагонів, раз-у-раз пристаючи і закриваючись хмарами чорного, смердючого диму. Сипляться іскри і, мов зорі, гаснуть і зникають у темряві бездонної ночі. Цокають буфери, а паротяг, мов беручи гору, нервово рве вперед, пронизливо свистить.
Вагони повні людей, всюди розпромінені обличчя, сміх, співи. Блимають свічки, де-не-де ліхтарі.
Майже в кожному вагоні свій хор. Ніби наввипередки один перед другим співають пісню за піснею і під такт і гуркотіння колес щораз глибше входить поїзд у чорне невідоме. А згуки линуть: ...Гей, гей! Під московським караулом у-у тюрмі...
З	другого боку несеться бадьоре:
А тютюн та люлька Козаку в дорозі Знадобиться...
Звідти падає урочисте, вільне, могутнє:
І мене в сім ’/ великій...
Не забудьте-е-е сном 'янути...Згуки біжать, здибаються, зникають серед далекої темряви. А колеса вагонів відбивають одноманітне: так-тік-так. так-тік-так. такті к-так...
В одному з вагонів хтось голосно оповідає:
-1 приїхав я босий... Батько чоботи заховав. Думав, що без чобіт я не втечу. Го-го! Я таки втік. З’явився до Центральної Ради, а там мені кажуть: Нам босяків не треба... Та який же я босяк? - я гімназист шостої кляси і тільки тимчасово без чобіт. Ну, й вони назад...
Хтось зовсім молодий, якась дитина, маніпулюючи рушницею зі штиком, оповідає хвацько:
-Якя йому наставив штика, то він злякався... Побілів. А я йому спокійно: Не бійся, товаришу! Я з українського студентського куреня і всякого ворога вмію шанувати. А він мені простягає руку -все ми браття, - каже.
Із купи слухачів перебивають:
-	Ну й, дурень ти, Богдане! Який же він тобі брат? Він тебе при першій зустрічі підколе, й годі.
-	Ха-ха-ха! Ото дурень! Ще й руку потиснув. Ну, який же він тобі брат, як ти його штиком колоти збираєшся?!.
Гамір і шум заглушують і відсувають це питання. Поїзд стає. Серед поля стоїть безсилий, непорушний. Хлопці зіскакують з вагонів, бігають по снігу.
-	Чого став? Гов?!
-	Паротяг за водою пішов на станцію.
А потім приходив паротяг і, немов підсилений, рвав знову вагони і пробігав порожню станцію не зупиняючись, мов боючись того, що коли раптом стане, то далі вже не поїде. А там знову сніжне поле, знову темрява хмарного неба і далекі безмежні небосхили.
Десь біля четвертої ранку стали.
-	Станція? Що?!
-	Далі не їдемо.
-	Чому?!
-	Друга станція вже в руках большевиків.
-	Злазь! Ставай в ряди!
Почали злазити. Невеличкий будиночок загублений серед піль.самітний, мов урослий у землю. Над дверима дощинка, на ній надпис: «Крути». Навколо сніжна рівнина і тільки десь на небосхилі сильветка далекого села.
-	Тут уже фронт.
-	Бахмач зайняли москалі!
На станції починається рух. Частину стрільців посилають копати обабіч залізничого насипу землянки. Сотник Лященко щось починає майструвати біля вагонів. Робить «броне потяг».
-	Поставимо гармату і вдаримо!
-	Ну-ну. Під Бахмач підліземо.
А там десь за станційним будинком із землянок, що на тлі сніжного поля ледви помітні, - почали вилазити темні постаті.
-	Гайдамаки!
Хлопці розглядають їх уважно. Чи ж то ті, про яких ходили вже цілі легенди? Гайдамаки, неначе лицарі минулих віків, старі - пережили велику війну. Досвідчені вояки. Всякий бій для них забавка. Десяток гайдамаків із кулеметом стримує тисячку большевиків. Між ними є безрукі й безногі, але все ж залишаються й б’ються за Батьківщину. Все одно - раз воювати, то воювати.
У високих баранячих шапках, чорних кожухах ідуть чорні тіні.
-	А-а-ааа! - хтось із них сонно протягнув. - Підмога...
А з молодших:
-	Ми на підмогу. Як натиснемо!
Довгий, уважний погляд з-під баранячої шапки.
-	Будемо відстоюватися. Чому ні?!
Почали копати окопи. Копали лопатами, як хто вмів, невеличкі ями, насипаючи перед ними землю в горбки для того, щоб прикрити голову й уставити рушницю. Ямка коло ямки, чим глибше, тим ліпше. Але молодь не розбирає.
-	Що там окопи?! Ми без них дамо собі раду.
Гайдамака, що наглядав за працею, усміхнувся.
-	Го-го! Не скачи, дівко, дрібно. Копай, копай. Чим глибше викопаєш, тим ліпше сховаєшся.
А тимчасом команда вислала стежі. Минав день, вечоріло. Вислана розвідка донесла, що большевики великими силами зайняливже село Пліши. Тяжкі гармати, рунні кулемети, матросня суне, як хмари. Гайдамаки, підперезуїогься тісно.
-	О-о! Буде парня... А як чоловік тісніше підперезаний, то мов легший. До бою жвавіший.
Промайнула ніч. Настав день 29 січня.
Гнатко разом із Чемеринським сиділи в окопі згорблені, притулені один до одного. Те, що називали вони окопом, була неглибока яма з насипаним горбком, на якому клали свої рушниці. Поруч них друга яма, трохи довша, в якій містяться три стрільці - студенти й гімназист. Гнатко приглядається до тих горбків, які йшли луком по обох боках залізниці й які де-не-де сполучувалися між собою ровами. Окопи ці тягнулися на схід від станції, а посередині на залізни-чому шляху, в будці, знаходилася команда куреня, а перед нею на свому бронепотязі сотник Лященко. Станція й залізничий будинок знову світили пусткою. Все було спокійно. Ворога не було видко. Лісок, що насупроти станції розкинувся віялом, закривав усі ворожі рухи. Але з команди переказували, що в тому ліску йде пере-груповання москалів і що вони скупчують свої сили. Гнатко змучений майже цілонічним неспанням, копанням окопів і всіма тими новими вражіннями, що раптом на нього насіли, поклав рушницю на окіп і замислився.
-	От-тут-то, в цьому болоті ми творимо нове життя, будуємо нові національні вартості. Батьківщину розбуджуємо зі сну. Творимо суспільне життя.
І чомусь раптом майнуло:
-	А своє життя?!..
Пригадалася, як жива, Софійка, її рухи, посмішка.
- Жінка?! Дружина?! Приятель?!.. Жінка, то перелім у нашому житті. Ніхто не може уникнути того перелому...
А потім якийсь біль мов різонув десь у грудях. Щось нове захвилювалося, заповнило цілу істоту.
-	А може заб’ють?! Ну, а як заб’ють?!..
Чомусь Гнаткові стало сумно. Далекі, порожні, чисті небосхили немов загрожували якимись страшними несподіванками. Оперся на руки. І раптом непереможно захотілося спати. Закрив очі.У далечині брудного снігу, мов жива, встала перед ним Софійка, сувора, рішуча, з якимсь новим обличчям, якого він у неї ніколи не бачив. А за нею от-от і мамуня. Спирається на кий. Ніколи мати не спиралася, а нині мов ледви ходить. Що ж то з нею?.. І йде мати з Софійкою повільним старечим кроком. Гнатко вдивляється в обидві ті істоти. А вони чимсь неподібні до себе. Входять поволі до якоїсь церкви. Широкі двері відчинені наростіж, холодок порожнього храму. І робиться раптом весело Гнаткові. Бачить у глибині храму струнку прозору постать, що йде їм назустріч. Простягає руку й мати їй щось дає...
- Гнате! Гнате! Наступають! Гнате! Чемеринський штовхає його щосили.
-	Дивись!
Протер очі. Глянув на той далекий ліс, що синів на овиді. А звідти вже вилазили гуртки москалів, що розпорошувалися на полі, уставлялися довгою ниткою, а потім рушили помалу чорними цятками.
Почали бити московські гармати. Зі станції їм відповідала гарматка Лященка. Ворожі стрільна сичучи мов гуси, перелітають через окіп і падають за ним у полі, вириваючи борозни й розкидаючи землю. От-от лопотить десь у повітрі, неначе над головою, сичить і важко, зі стогоном падає й заривається в землю. Громи гармат стають щораз страшніші й від стрілу до стрілу зливаються в одне стогнання далеке й грізне. Глядючи позад себе, бачить Гнатко, як стрільна риють землю, зриваються вгору, немов хвилюється й ворушиться земля. Хтось із сусідньої ями кричить:
-	Підготова до атаки! Гарматним вогнем!
-	Ну й підготова! - майнуло. - Коли б так попадали в наші окопи, нічого не залишилося б...
А московські гармати одна за другою гатять і гатять. До них раз-у-раз долучається ворожий скоростріл, що раптом чогось починає татахкати і тоді кулі сичать над головами, або зариваються в землю окопу.
А тим часом цятки, що відходять від лісу, напів згорбившись, припадають до землі й раптом робляться все густіші й густіші і вжейдуть чорними густими лавами. А за ними з лісу все нові й нові вилазять юрби. І чим ближче до ліска, тим ті лави густіші. Вже видко, як ідуть, випроставшись у цілий зріст, сірі й чорні постаті.
Тоді зацокали десь близько своїскоростріли, а за ними вдарили розірваною сальвою й юнаки військової школи. Затарахкотіли рушниці й студентського куреня. Гнатко, мов у півсні, механічно почав закладати набої до рушниці, яку тримав у руках. Механічно притулював рушницю до плеча, натискав язичок, міряючи в ту масу чорних постатей, що, з’явившись, поволі насувалась на окопи. А вони падали, вставали, знову падали, йшли хитаючись і підходили все ближче й ближче. А за ними йшли нові, одні за одними, щораз густішою стіною.
І раптом прийшов до себе, коли в кишені пальта не знайшов набою.
- Нема?!!
І пригадав собі, що коли йшли вони сюди, то їм давали набої. Хто міг, той брав більше, а він узяв із п’ятдесят. Тільки?! Крикнув до Чемеринського:
-	Маєш набої?
-	Нема!
Якось зробилось дивно.
-	А де ж набої?
-	Нема зовсім! - прокричав, наче в розпачі, Чемеринський.
-	Треба до команди.
А чорно-сірі лави вже близько. Уже видко, як у другій лаві - тій дальшій - якийсь салдат у сірій шинелі й чорній матроській шапці, оперезаний биндами з набоями, прикладає до уст пляшку і жадібно п’є з неї.
-	Що він п’є? Воду?.. Ні! То горілку п’є. Вони ж усі перед атакою напиваються, п’яні...
А лави все ближче й ближче. Уже низка облич пересовується перед очима, як у калєдескопі. Мигтять і зникають, а залишається одна чорно-сіра пляма. І в розпачі запитує:
-	Де ж команда?..
-	Втекли!А ті чорно-сірі вже над шиєю. От-от. Сунуть.
-	Що ж робити?!!
-	Вмирати!..
І тоді раптом, невідомо від кого, чиєсь болюче й дрижаче залунало::
-	Слаааава!..
Хтось, десь із першого окопу, а може то він сам - Гнатко - встав у ввесь зріст у ямі, підніс рушницю, і дріжаче залунало:
-	Слава Україні!..
І на цей клич підвелися з інших ям інші хлопці.
- Слааава!..
- Слааава!..
І кинулися назустріч тій чорно-сірій хвилі, що мов себе підбадьорюючи, ревла щось страшне, - тягуче.
-	А-ааааа!..
Гнатко опинився серед високих, озвірілих постатей із відкритими, кричучими ротами. Вдарив наодмаш ложем рушниці одного з найближчих, всадив штих у щось м’яке, що під натиском рушниці почало віддаватися назад, хилитися до землі. І раптом почув у спині гострий, проникливий біль. Закричав...
Широкий, великий прямокутник, який займає київська Софія, немов заставлений цілою купою ріжноманітних пуделочок, що тісно притулені одна до одної, коронуються золотими, блискучими банями. Прямокутник поділений на нави продовжні й поперечні, які перехрещуються і до яких із заходу притикає притвір.
Склепіння й луки, на яких сперті бані, спираються на кольонах тяжких і грубих, що стоючи посередині церкви, мов заповняють її своєю величчю і невкладністю.
Всередині свята Софія похмура й темна. Золочені рами, ризи образів, темні фрески, мозаїкою мов ще більше поглиблюють прохолоду й темряву, що панує в храмі. Десь згори, з головної бані, зі стовпів лука дивиться Христос Пантократор, а далі Богородиця й архангел Гавриїл в образі Благовіщення.
Гудуть гармати безупинно, все ближче й ближче.
Якийсь служака - не то сторож, не то дячок - великим віникому руках замітає чавунну підлогу. Від стрілів обсипається тинк, а одне стрільно ще зрання, пробило зовнішній мур біля вікна.
Пробило, але не розірвалося.
Служко спорскує підлогу водою з рота, до якого він її набирає з кварти, а потім махнувши раз, другий віником, замітає порох і сміття на купу. Зідхає й стогне. Відповідає своїм думкам:
-	Господи, Господи!.. Де ж та правда?!
А за стінами розкотисто й глухо, під самою ніби землею, гуде й гуде стріляння. А може в соборі. Служко помалу обходить собор, але всюди тихо.
Тьмяно виблискують золоті ризи образів. Золоті, блискучі хрести, величезні рами тягарем пишноти й багатства пригнічують до землі. Старі московські бородаті обличчя суворо дивляться зі стін. Десь у глибині, у вівтарі червоними й синіми вогниками горять лям-пади. Пахне ладаном і холодом свіжого повітря. Дві жінки в жалобі йдуть із притвору.
-	А де ж ви хочете залишити? Хочете віддати? - питає одна.
-	Зоставити там на образі коло вівтаря.
В глибині біліє ясне малювання. Приглядаються мовчки до образів.
-	Знаєш, Софійко, це не той образ. Цікаво де той старовинний, давній, справжній? Той образ, що його привіз Ярослав...
-	Москалі, якщо не замалювали, то певне знищили, або вивезли до Москви.
-	А він би був, як той...
Показує очима на гору, з якої, десь із бані, нерухомо дивиться Василь Великий. Лівою, загорнутою в ризи рукою він знизу підтримує грубу книгу в дорогоцінній палітурці, а права рука піднята перед себе з благословенням. Лисе чоло, м’якохвилясті пасма бороди, округлений контур обличчя. Від тих ліній, що складають зморшки, все обличчя набирає вражіння надзвичайної м’якости й доброти, яке ще зміцнює сумний погляд.
-	Цього ще не встигли знищити. Вони ж тут усе замалювали...
Якийсь час панує мовчанка.
-	Де ж ви її покладете? - знову питає дівчина.-	Що?
-	Перлу.
-	Ах! - перлу? - замислена довго розглядається навколо пані Віхтановська.
Потім каже:
-	Ну, а як москалі прийдуть сюди, заберуть її... Хто ж знає? Переживаємо такі часи, що й храми в небезпеці. Нехай залишається у мене. Скажу зробити перстень, як просив Гнатко.
Віхтановська сама не знає чому так вирішує. Рішення це виникло у неітільки що, коли побачила й відчула тишу собору, тягар його містики. їй здається, що через якусь млу минулих віків бачить райдужну сльозу, що стікає з золотописного обличчя й падає на мозаїкову підлогу храму святої Софії.
А за мурами собору, у місті, жах і смерть. Насовується ворог, йдуть москалі, латиші, китайці, мадяри... Йдуть, як татари, цілими хмарами; пожежами й трупом застеляючи землю. Після них жовтіє трава, червоним пливуть ріки, а страшні гуки гармат наповняють повітря жахом.
Коли підійшли до міста так близько, що могли подивляти красу його й велич святинь, зупинилися здивовані.
-	Так, це Київ! Мати городів Великої, Малої і Бєлой Расєї?!.. Ну, ну! Багато ріжного бачили, а такої краси й багатства ще ні!
Чорною, сивіючою хмарою насувається ворог на місто. І лаються, і кричать, і стріли пускають отруйні. Такі стріли, що нищать і душу й тіло, що в груз розсипають міста. І руйнує москвин Україну, огнем і залізом залишає свій слід.КОЛХОЗ ІМЕНІ ЛЕНІНА
На широких ланах, що обхоплюють колесом станцію Крути і села: Крути, Бережки, Пліски та Колодязі, розкинувся колхоз імені Леніна. Ввійшло сюди також і село Рідкодуби, яке належало колись дідичеві Перетятковичеві.
Ще в 1925 році заходами комісара товариша Зябкіна селяни села Крут і довколишніх сіл заложили той колхоз і присвятили його пам’яті вождя.
Тридцять сім забитих поховало одне село Рідкодуби за той час підготовки та організації колхозу, а сорок вісім родин вислали при-спішеним порядком на Соловки. Хотіли тоді також вислати й бувшого дідича Перетятковича та арештували його разом з жінкою селянкою. Але, що Перетяткович зрікся ще перед революцією свого шляхетського стану, приписався до волості, одружившись з донькою незаможного господаря, Христею Білозубенко, та зараз же на початку революції сам добровільно роздав свою землю селянам, ті останні взяли його в оборону й майже видерли з пазурів Чеки. Хоч у райвиконкомі закидали йому пансько-шляхетське походження і на цьому хотіли будувати акт обвинувачення, ціле село посвідчило, що Перетяткович жив з ними як із рівними, сам обробляв свій земельний «трудовий наділ» - вісім десятин, що залишилися йому після розподілу родового маєтку. Крім того виявилося, що тридця-тидвохлітній Михайло Перетяткович - переконаний, ідейний соціаліст і то не в теорії, але й на ділі. Це все врятувало його від Соловок, а може і від «стєнкі». Місцевий комбід поручився за нього, а в райвиконкомі запропонували йому вступити у партію. Не зважувався спершу; потім, подумавши, вступив як співчуваючий.
Коли організували колхоз, приступив до нього одним із перших, віддавши решток свого маєтку. Цікавила йото ця нова розбудоважиття. Вірив у ню й узявся за це щиро. Це ж було щось неначе на зразок Овеновських комун, в яких мало сполучуватися хліборобство з промислом, фабричну працю з працею на ріллі. Це мав бути початок перебудови цілого світу.
І Христя, колишня наймичка з двору, погодилась охоче зі своїм чоловіком. Так як він казав, мало бути найкраще, хоч може колись, коли йшла за нього, за пана, мріялося їй дещо інше життя.
До колхозу ввійшов увесь маєток Перетятковичів, а з села Рідко-дубів увійшла майже половина незаможників. І коли колхоз закінчив організацію, то складався з 1720 десятин орних ґрунтів, 6 десятин неорної цілини, 7 десятин городів, 6 десятин садів, 3 десятини вигону, 5 десятин лугів, 40 десятин лісу й 28 будинків. Крім того, начислював колхоз п’ятдесят шість пар коней, сорок пар волів, вівці, корови та інше складало також чималий маєток. Сто двадцять членів обіймав колхоз з жінками та дітьми. Мав це бути зразковий колхоз, побудований на засновах чистого марксо-лєнінського комунізму.
Після тримісячної підготовної праці, коли відчиняли колхоз і коли виголосив промову комісар Зябкін, проспівано Інтернаціонал. Дядьки стояли похнюплені, дехто підтягав басом, дехто липав тільки понуро очима по людях і на комісара.
Молодиці й дівчата вищали тоненькими голосами: «вставайте гнані та голодні», посміхаючись одна до одної і чомусь украдки сякалися в подолки. Старі баби голосили отверто, заганяючи свої корови та гуси до колхозних хлівів. Чоловіки злісно підсміхались над ними, циркаючи крізь зуби. Кожен пам’ятав голод (1921 року) з-перед кількох літ, коли то люди гинули обдерті продналогом як мухи. Вступаючи тепер до колхозу кожний думав рятувати себе та родину від такого лиха. Влада ж напевно щадитиме колхози, не так як приватників. Отже вступали в колхози. Іншого виходу не було, хоч кожному в очах стояв тривожний зажур: як то воно буде. Ніхто наголос сумніватись не смів. І свято відчинення колхозу імені Леніна випало назверх радісне й величаве.
А далі пішли будні. Люди втягалися поволі у нове життя. Жили неначе в похміллі. Мешкали у спільних бараках, спільно їли, лягали, вставали до праці; спільно вирішали господарські справи, слухаючи бригадирів і приїздних агрономів. Праця в гурті здавалася легшою, заповідала гарні наслідки. Сполучені разом вузенькі півлан-ки, творили тепер широченний лан, що нагадував колишні поля економії. Два трактори, сопучи, повзли сюди й назад впродовж цього лану, відрізуючи глибокі, рівні борозни. Пухка, чорна земля стелилася покірно під переможним наступом машини. Машинами жали, молотили, віяли. Врожай першого року заповідавсь гарно. Жито, буряки, пшениця вродили як на диво. І все тепер було власністю колхозу, власністю кожного члена колхозної родини.
Так колись гуртом працювалось на пана, тепер на себе у спільнім маєтку. Колись пан користав з цієї праці - тепер ціла громада. Ніхто не журився, що їстиме нині, що їстиме завтра, - все було колхозне. Жінки працювали з чоловіками разом. Не потребували тепер думати кожна, що зварить своїм дітям, чим нагодує мужа. Цим журилась громада. Кілька старших баб варило для цілого колхозу. Харч був недуже добрий, але не гірший як колись у казармі.
У бараках, збудованих з розібраних хаток та панського двору, жили всі гуртом: парубки в першому відділі, дівчата й самітні жінки у другому, родини у третьому найбільшому бараці, де нари були поділені мов клітки; у кожній містилася одна родина. їли в спільній харчівні, у вузькім і довшім будинку, де стіни були прикрашені портретами вождів революції, плякатами-закликами до нового життя й карикатурами з буржуазного світу. Під стінами стояли лавки та столи. Тут кожний отримував свій «пайок» рано, в полудень і вечером.
Щодня о годині шостій бригадир Бурий будив людей трубою, як у війську, робив перевірку та визначав працю. Норма праці була як коли: іноді більша, іноді менша.
Увечорі відбувались читання та дискусії над питанням дня. Приїздили з райвиконкому комісари, агітатори, політруки, інспектори, агрономи. Скликали віча, наради, читали реферати, виголошували промови, переводили інспекції. Ставили «революційну дійсність на рейки практичного життя».
Колхозом кермували два бригадири та комячейка з дев’яти комуністів та одинадцяти співчуваючих, серед яких був МихайлоІ Іерегягкович. Він був також секретарем иродукційної артілі. Ця аріїль. рачом ч іехпічним персоналом тракторів, творила підставу КОЛХОїу.
Михайло і Іеретяткович, одинока в колхозі людина, що мала закінчену середню освіту і кілька семестрів природничих наук, став іакож керманичем культосвітнього відділу. Усякі виклади, реферати, курси, театральні вистави, а також «пролєт-грамота» належали до нього. Як переконаний марксист, з палом віддався тій праці; вірив, що ось тут саме на нових засновах будується справжня Україна.
Серед метушні, віч, нарад, викладів не було коли оглядатись назад. 1 Іопереднє все відійшло, як щось непотрібне, віджиле, покинуте назавжди. Праця та життя у колхозі здавалися йому ідеальним досягненням суспільного життя. Як уроджений суспільний, альтруїст по вдачі, з нахилом до наукового сприймання речей, почував себе добре у цім життю комуни. Власність йому була непотрібна, він томився нею. Вона його неначе в’язала, не давала волі. Тепер був щасливий.
Спочатку доводилося себе нагинати до нових умовин та невигод спільного життя. Вони відчувалися дошкульно та боляче. Але повен був найкращих надій і примушував себе терпіти, переносити невигоди, підбадьорював Христю та оточення.
І потекли дні, як гірський потік, повні рвучкої праці, запалу й напруги. Михайло Перетяткович був душею колхозу, жив ним і думав тільки про колхоз.
Звільнившись від праці в своїй канцелярії, біг радо у поле. Праця на землі захоплювала його, як первісне єднання з природою, як видів її в праці. Ходив біля тракторів, їздив на жниварках, біг до косарів. А косарі як завжди. Косили мовчки, розмахуючи ритмічно косами. В постатях їх був якийсь зважний спокій. Обличчя мали камінно спокійні. Косили спроквола.
-	Іде наш Перетяка, - кинув Іван Джус, зупиняючись раптом.
Михайло взяв косу, станув вряд в косарами. Заохочував косити
жвавіше.
-	Або нам пайок збільшать? - зауважив котрийсь. - Чого там спішити?-	Більше не заробиш, - засміялися хором та поставали, поспиравшись на коси.
Бачив у їхніх обличчях глумливу байдужість. Іван Джус нагнувся до нього.
-	Повірте, нема чогось ніякої охоти, - сказав чистосердечно. - От косиш, як було косив в економії. І все здається, що це економія, що відбуваєш у ній строк та й годі.
Михайло почав переконувати. Говорив щиро, з палом. Люди його любили, слухали уважно. Хотіли й мусіли вірити, адже відцуравшись свого й ставши до комуни, був для них живим прикладом.
-	Це лиш так спершу важко, - переконував усіх, а з ними й свою Христю. - Доки в людині живуть старі звички. Нове покоління виросте у нових умовах, буде вповні щасливе. Ми живемо для майбутнього. Коли сьогодня муляють недостачі, завтра буде краще.
Вічно говорилося тільки про це якесь «завтра». В ім’я його треба було переносити теперішнє лихо. Косарі похнюплено дивилися в землю, мовчки чухались у потилиці. Важко було противитися Перетятковичеві. Знали, що говорить щиро. Коли б не він, не пішли б до колхозу. Перетятка свій, не якийсь пройдисвіт Зябкін, сам врешті дав приклад ділом, не словами.
-	Може це й так, - муркнув з надумом Джус, - тільки ж чомусь не бере охота. Не бере та й годі. От і трактори ці, і ця молотільня, усяка хазяйська знадоба, і землі скільки хочеш, а воно не тішить. І робота не тішить. Все одно хоч і спільне, а таки не твоє.
Говорячи, Джус дивився у землю. Решта косарів поглядала мовчки і Михайло бачив, як очі їх блистіли з-під насуплених брів.
-	Не твоє тай годі, - звучало йому настирливо у вухах, коли вертався до своєї роботи. Не міг цього збагнути. Він не чув ніякої туги за цим «своїм, власним», йому вистачало того, що давав колектив. Не журився проблемою хліба, міг зайнятись іншим. Невже між психікою його і цих косарів була така ріжниця?
Ішов замислений, уперше поставивши собі це питання.
Колхоз пережив перший рік організаційний, повен непорозумінь та ускладнень.
Колхозники менше журилися, ніж минулих літ на власних господарствах. Було ніби легше. Проте всім здавалося чомусь, що все це тимчасове. Кожен мав вражіння, що справді відбуває строк у чужім маєтку, що через місяць-два поверне додому, до свого поля, до своєї хати. Там лиш почнеться правдиве життя. Почуття тимча-совости не кидало нікого. З цим дивним почуттям вставали рано, ішли до роботи та лягали спати. Кожен жив думками про якесь «своє», затаєне завтра.
Тільки свіжий слід, де ще недавно стояла його хата, де лишилася з обійстя криниця, стояв розгублений серед пустки покинутий садок, нагадували на кожному кроці непорушну дійсність. І люди ходили мовчазні, невеселі, хоч назовні старалися виглядати твердо, особливо перед бригадирами, або кимсь із ячейки. На вічах горланили, виявляли завзяття, у роботі ставали щоразу повільніші. Кожен радий був зіпхнути її на другого, ухилитись від неї. Знав, що «пайок» свій дістане. Коли ніхто не бачив, відробляв свій трудодень отягаючись, сяк-так, аби відробити норму.
Перші почали нудитися й тужити жінки.
Життя у бараках хутко набридало. Ніхто не мав, не знав своєї одежі. Хто схопився раніше, той захопив кращу. Одного дня доводилося ходити в такій, завтра в іншій свиті. Ніхто не смів сказати: «віддай, бо це моє». Ніхто тут не мав нічого свого. Усе було спільне. Це хутко спротивилось людям. Одні були брудніші, другі охайніші. Не всяк хотів ходити в чужому, той тільки, хто мав подерте дрантя, радо приставав на спілку. Дехто зумисне лягав спати в одежі, захопивши кращу. Інші протестували, що це не по закону. Кликали бригадира. Знімали свари, доходило до бійок. Приїздили з райвиконкому пролєт-лєктори, навчали політграмоти. Приватна власність, як така, не існує. У справжнім, зразковім колхозі такі інциденти не можуть мати місця. Хто буде проявляти буржуазні інстинкти, того під суд та геть із колхозу, або іще гірше... Вихід з колхозу закон передбачав, але тільки в тому, що людина мала на собі. Все решта, що раз внеслось до колхозу - лишалося в ньому. Погроза залишитися поза межами колхозного життя в одному лахмітті, приборкала людей.
- Ой тошно мені, нудно! - зойкали баби, заливаючись слізьми,і кожна украдки старалася підкинути більшу в’язку пашні «своїй» Білозорій чи Зозулі, сама її доїти. Ніяк не могла звикнути до думки, що до її корови ще хтось має право. Так само й чоловіки. Залюбки кожен де міг скубнув зайву жменю сіна свойому коневі, поклепав його потайки по шиї, як свою худобу, щадив у роботі. На цьому тлі хутко виникли сварки. Скликалися партсуди. Пішли доноси, інтриги. Партійні робили наклепи на співчуваючих, закидали «контру». Кількох «куркулів» передали владі. Приїздив навіть ревтрибунал та розбирав справу. Декого чекісти забрали з собою. Пішла ворожнеча.
Під осінь уляглося. Врожай випав гарний. З ним дещо проясніли надії. Треба було якнайскоріше задоволити продовольчу норму, сплатити продподаток, виконати хлібозаготівлю. Приїхала розподільча комісія, визначила проднорму. Проднорма вийшла дуже низька. Залишеного колхозникам хліба ледви вистачило на прохарчування до місяця лютого. Це викликало загальне невдоволення, але погроза влади зліквідувати всяке невдоволення «гострими засобами» втихомирила колхоз. Для невдоволених був один кінець.
Десь на Соловках існувала могила, що нагадувала про це. На стовпі, що стирчав на могилі, хтось написав хімічним олівцем: «тут спочиває 26 громадян села Крут з України».
Чиясь рука викреслила: «з України» і надписала: «з київської губернії». Потім дощі змили хутко цей напис, а стовпа вихитали й витягнули перехожі.
Колхоз ім. Леніна вступив у фазу нормального розвитку і навіть на другий рік отримав похвальну грамоту з портретом Леніна вгорі і Шевченка внизу. Колхозники депешували всесоюзному старості Калініну про єдність працюючих та похвалялися в майбутньому працювати ще краще.
Голова колхозу та ударники були задоволені. Тільки колхозники, скінчивши молотити, хапалися за голову.
- А де ж, до холери, мій трудодень? Мій заробіток?! Працював у колхозі з бабою, виробив 400 трудоднів, а за трудодень належить 500 грамів хліба. Це значить нецілих 13 пудів. Чи вистане до нового врожаю на п’ять душ родини? Та й то тільки з хлібом; а щетреба платити: сільхозналог-50 рублів, страховку майна - 35 рублів, позичку на зайом - 5 рублів, культзбори - 23 рублі, дорожного податку - 23 рублі. Хіба здохнеш, та й годі.
Але люди не дохли, з голодом пополовині пробивалися до нового року. Колхоз ім. Леніна виконував усе, що вимагала влада, належав до ударних колхозів совєтської України.
Це були роки НЕПу та українізації. Михайло Перетяткович організував ріжні курси; відчинено дві українські школи для дітей і дорослих. Він сам навчав у них. Кінчаючи працю пізно ввечері, очманілий з утоми, але задоволений, віднаходив Христю. Прала, або латала з іншими жінками спільне колхозне шмаття. Хтось з «ударноїбригади» відчитував їм «Пролетарську правду» або «Большевика України».
Іноді приїздила «інструкторка» Вєра Штольцман з агітвідділу при райвиконкомі. Говорила про нову пролетарську жінку, або мала виклад на безбожницькі теми. Жінки мовчки слухали похилені над роботою. Деякі посміхалися на знак одобрения, деякі сиділи непорушно, з камінними лицями, латаючи шмаття. Старі баби зідхали, нишком витираючи очі.
Товаришка Вєра говорила про всесвітній пролетаріат, визискуваний всесвітнім капіталом, про умови соціального розвитку, про пролетарську культуру.
Було малозрозуміло, нецікаво й нудно. Потім товаришка Штольцман відкривала дискусію. Усі мовчали й товаришка Вєра говорила далі про «ударную женщіну», закликала молодих жінок вступати в ряди комсомолу. Тоді можна було наслухатися і про націоналістичну контрреволюцію, що шириться мов зараза по совєтській Україні, підсичувана буржуазною Польщею та Німеччиною, про петлюрівські банди, про жовто-блакитних ворогів народу. Закликала нищити, де тільки можна, цих «самостійників». Казала, що світова революція охоплює Европу, що в авангарді тої революції підуть на підбій гнилого заходу комуністичні жінки совєтської Росії.
Молодиці по кутках куняли, ховаючись одна за одну, дівчата посоловіло кліпали очима, позіхаючи. Товаришка Штольцман урочисто затягала Інтернаціонал. Змучені та сонні, стоючи над баліями або купами латаного шмаття, селянки виводили тоненько:
«Ніхто нам, браття, не поможе...»
Усміхнена тупо, Христя співала також, думаючи про свого Михайла, коли то врешті зможе побути з ним разом, обмінятися словом. Вдень бачилися хіба при обіді. Увечері виходили перед харч-будинок, сідали на лаві. Вогка прохолода ночі огортала їх лагідно. Він закидав за голову руки, втомлено витягався. Вона сиділа, пригорнувшись до нього.
-	Ну, як там, Христе? - питав бадьоро та брав її руку. - Що сьогодня робили?
Оповідала перебіг скінченого дня, силувалася на захоплення, а виходило нудно. Всі дні були на диво подібні до себе, і все те, що говорила товаришка Штольцман, і те, що читалося в «Пролетарській правді», і всі ті сельробвечерниці, були одноманітними повтореннями того самого.
Михайло слухав розвіяно, думаючи щось друге. Вона замовкла. Сиділи непорушно. Рух у колхозі затихав поволі. Тонули в супокої стайні, короварні. Найдовше тривала метушня в пекарні. Там змивали статки. Хтось ножем шкрябав ночви. Заносило скислими помиями та якимсь лікарством. Бригадир Сорокін лаявся на подвір’ї, грозив комусь, що вижене з колхозу. В родинному бараці плакала дитина, в мужеському гиготів ще сміх. Хтось затягнув чумацької, підхопило кілька дужих голосів. Пісня полинула рівна та спокійна, б’ючись об стіни та стелю бараку.
Михайлові мимохіть згадалося чомусь, як колись на фільварку співали казарм’яні робітники. Насторожено слухав, прищуливши очі. Так само щось байдужо покладливе бриніло в тім співі, щось виключно прикметне українській пісні, розгойдане, широке, аж до ліні і щось причаєне, неспокійне, грізне. Залюбки прислухався. З бараку вийшов Мирон Чорногуз, сів обіч на лаві.
-	Це Максим наш виводить, - сказав сміючись. - Добре, що є ще охота співати...
-	А в тебе немає? - засміявся Михайло.
-Я вже проспівав своє по казармах. Теперки нехай ті співають. Все одно: батрак батраком лишився.-	У нас, товаришу, нема батраків. Тут вільні громадяни совете ького колхозу.
Мирон засміявся стиха, махнув рукою й сплюнув. Присунувся ближче.
-	Ну, а скажіть по правді: хіба не те саме? Тоді був наймитом у пана, тепер у колхозі. Тоді була казарма, тепер - харчбуда, бараки. Тоді був економ, прикажчик-тепер бригадир. Тоді платили грішми, - тепер проднормою. І все таки тоді жити було краще. Що не кажіть, а було вільніше. Наймитом був я тільки у казармі, а в себе дома робив що хотів, був собі господар, а тепер...
Мирон махнув рукою та сплюнув удруге.
-	Гасити світло! - почувся голос бригадира і нагальний стук у вікна бараку. - Давольно арать! Розспівалися. Хахлацька привичка ревти по ночах. Люди хотять спати, а вони концерти.
Огрядна фігура Сорокіна в галіфе та френчі пересунулася вздовж бараку. Заглядав у вікна та постукував києм. - Гаси світло! - гукав раз-у-раз.
-	Ну, скажіть, хіба ж не неволя? - нахилившись ще ближче, шепотів Мирон. - Тож у строку бувало співай, скільки хочеш! Було після вечері - гуде вся казарма і лямпи ніхто не казав гасити. А тут уже йому заважає, що хлопці співають. Українська пісня дере його по кацапських кишках. Кажу вам: собачня та й годі. Ще коли б не вони, чоловік би, може, витримав з бідою, доки там не настане якась переміна, якось дожив би у тій короварні. Коли ж нема сили. Лазять тобі по п’ятах гірш прикажчиків давніх, винюхують, наставляють вуха. Слова вільного не можна сказати. Коб міг, вліз би тобі в душу. Нудь бере із такою жизню.
Чорногуз обірвав, бо бригадир Сорокін наблизився до них та прищулюючись, приглядався до Михайла.
-	Хе, хе! Ось де він зашився! - промовив жартівливо, сідаючи на лаві. - Пісеньку слухає. Аа?! Признайтесь, товаришу: кортить послухати «радімаво» гейда ой! Ха, ха!.. Садок вишневий коло хати щемить десь у серці. Знаю я вашу хахлацьку натуру. За рідного «Гриця» віддасть цілу компартію. Подавай йому тільки Наталку Полтавку, він тобі до смерти хахлом залишиться. Не забуде цього.Сорокін сміявся, потрушуючи Михайлом, мов снопом пшениці, клепав його по спині рукою. У цім, ніби добродушнім, жарті чулася їдка, злобна ворожнеча. Перетяткович злегка відсунувся набік.
-	Тому ви не даєте колхозникам співати? - сказав досить різко. - Думаєте, кацапів поробити? Навряд, чи вам це вдасться. І навряд, чи компартія подякує вам за таку загарливість. Радше вам, Опанасе Миколаєвичу, українізуватися пора, ніж нас русифікувати.
Несподівана відповідь Перетятковича, мов відтрутила бригадира. До того секретар назвав його Опанасом Миколаєвичем, що його, Афанасія Нікапаєвіча Сорокіна, доводило до сказу. Михайло знав це і назвав умисне.
-	Невідомо, кому ще компартія дякувати буде - кинув бригадир, підводячись раптом. - У всякому разі не покидькам революції з підозрілим минулим.
І не сказавши й добраніч, хутко відійшов.
-	Гад, - кинув за ним з погордою Михайло.
Відтоді відносини між ним та Сорокіним зіпсувалися зовсім. Раніше старалися обидва не виявляти назовні обопільної нехіті, тепер не скривали цього. Сорокін був родом з Тамбовської губернії, ненавидів усього українського. Помимо нового українізаційного курсу, був далі русотяпом. Де міг - ставив перепони українізацій-ним заходам Перетятковича і робив дрібненькі потайні перешкоди.
Не краще ставився до Михайла й другий бригадир, Олександр Бурий, із «місцевих». Обидва з Сорокіним виконували в колхозі, крім адміністраційної, поліційну службу. Перетятковича ненавиділи однаково і за українство, і за освіченість, і за те, що тримавсь незалежно, що серед колхозників мав рішальний голос. Але він робив своє діло. Загальна коньюнктура сприяла його праці. У Києві та Харкові українство зростало, набирало сили. Боротьба з москалями поглиблювалася, а з нею зростала свідомість в українських масах, хоч московський уряд намагався ті маси «розслоїти» класово, нацьковував бідняків на середняків. До середняків зачислюва-лася кожна національно свідоміша людина, яку записували на чорну дошку, або виселювали геть у Сибір, кудись на Соловки.
Українізація все ще була в моді, цвів НЕП, йшла «смичка» селаз містом. Селяни сміялися: смикають нас жиди та канапи. Висмикують останнє.
Проте роки попадались врожайні і хоч влада дійсно без жалю «смикала», збираючи надмірний «продналог», залишала людям не-вистачальну «проднорму», проте селяни не терпіли ще цілковитого голоду. Потайки від влади приховували збіжжя, закопуючи його в землю. Дехто навіть гонив самогон.
«Одиночники», тобто ті, що полишалися на своїх господарствах, не приставши до колгоспу, з глумом поглядали на колхозників. Як-не-як, жили у своїх хатах, не були нічиїми наймитами, невільниками влади та комуни. Ті в свою чергу заздро і з жалем дивились на село, покинуте перед роками. А воно кучерявилося у садах солом’яними стріхами, золотими стіжками, синіми димами серед вечірнього смерку. Рідне село, у якому родилися, зросли, в якому жили та вмирали їхні діди-прадіди. Тепер мусіли нидіти, душитися в колгоспних бараках, мов чужинці - заробітчани.
Поля колхозу та села Рідкодубів сходилися разом. Під осінь, коли були зібрані збіжжя, колхозні пастушки виганяли товар на свою толоку, сільські - на свою.
Спершу діти не підходили близько одні до одних, тямлючи про клясову ріжницю, яка їх ділила. Стоючи оддалік - поглядали на себе.
-	Куркулики, куркулята!
Пустий хлівець, гола хата,
гукали колхозні, ненависно позираючи на «одинаків». Чванилися перед цими своїм добробутом, придбаним у колективі, хоч може в душі відчували заздрість.
«Одинаки» відповідали ще більшим презирством:
-	Колхозні комахи,
вошиві бараки,
верещали хором та шпурляли грудками.
Часом зчинялися кріваві бійки. Колхозні представляли червону армію та «усміряли» повстання. Одиночники виступали як петлюрівці, громили комуну.
- Ууррааа!-	Славааа!
Лунало серед вересневої тиші, що сповняла поля. Ішли на «штики», летів град каміння. Хтось бив у старе відро, робив артилерію.
За лісами заходило сонце. Десь геть тарахкотіла товарова валка, виповзала з-за обрію довга і лінива. У двох перших «пасажир-них» вагонах просвічували на тлі заходу вікна. Підходила до Крут. Вставало недавнє минуле.
І діти враз кидали гратись у війну, збігались на рові, дивилися на валку. Довгий, протяжний гудок паровика сумно вітав станцію. І чомусь дітям ставало сумно й моторошно. Стояли мовчки, проводили понурими поглядами валку. Нагло Івась Чепуренко кидав ненароком:
-	Там на станції побили колись наших.
-	Хто побив?
-	Большевики, а ти думав - хто?
-	За контрреволюцію побили?
-	За Україну, не знаєш?
Івась згорда позира на Миколу, стягає суворо брови. Дивиться прищулено на обриси станції, що темним рисунком видніє на заграві неба.
-	Багато побили, - каже замислено. - Мій тато їх бачив. Порубані лежали на станції... Сорок дев’ять хлопців.
-	А мені казав Сава, що їх було двісті.
-	Ні, то большевиків було двісті, наших було сорок.
- Брешеш! Большевиків може тисяча було. Цілий «бронепоїзд»,
а цих тільки тридцять.
-	Так, так, тільки тридцять; мені казав Сава. Тридцять спинило цілий большевицький поїзд. Тих тисяча, а цих тридцять і ті цим не могли дати ради. Аж з Москви прийшла їм підмога. Тоді всіх побили.
- Кажуть: рубають, а ті кричать: слава! Завзяті були хлопці.
Перебийнісів Гринь переконливо киває головою.
-	Певне, що завзяті, раз двом тисячам большевиків не далися.
Івась Чепуренко майже пошепки:
-	Мого брата Степана також зарубали.
Сільські та колхозні слухають уважно. Гринь каже:
-	Вони не хотіли большевиків до Києва пустити. А в Києві Цсн-тральна Рада... Тато бачили Київ і Центральну Раду. Он туди, туди Київ. Тепер там нема Центральної Ради. Комуна засіла.
Усі стоять мовчки, дивляться на Крути. Миколка зідхає й мне в руках брилик. Потім зненацька підкида ним вгору.
- Ще наші проженуть комуну. Знов прийде Україна, - гукає бадьоро.
Діти враз веселіють. Починають одні одним оповідати чудодійні речі про ту Україну, що була і пройшла, як минає Великдень. Пішла десь за границю, але ще колись вернеться. Вернеться і тоді кацапня й жиди повтікають геть.
Сільські та колхозні займають товар разом, зганяють з толоки на дорогу і гомонять ще довго. Товар іде посполу, замислено, повагом, збиваючи порох. Ніч западає звільна. Над лугами стелиться туман.
На шляху товар розділяється сам. Одні повертають у село, другі суголовами до колгоспу. Перекидаючись веселим щебетом, діти розходяться також.
Так з року на рік існував колхоз ім. Леніна. Виконував усе, що вимагала влада і належав до зразкових, пробоєвих колхозів України. Збільшився іще на декілька родин, дехто вибув з нього, як то старі Кордуби, та баба Дмитрючка, не числючи цих, що повмирали.
З Кордубами було таке: мали вони чимале господарство й було їх тільки двоє: Максим Кордуба й Кордубиха Тетяна. Дітей чомусь не мали, на старість не було кому біля господарства ходити та й залишити не було кому цього всього по смерті. За сорок років ва-женької праці придбали таки досить. Ґрунту було десятин дванадцять, сіножать, садок, пасіка, будинки. Мали три пари коней, дві корови, бики, овечок штук десять, пару свиней, гусей. Коли в Рідко-дубах закладався колхоз, Максимові було понад шістдесятку, Тетяні також біля цього. Порадилися дід з бабою та й також пристали до колхозу. Мовляв: наробилися доволі, треба на старість спочити. Нехай вже цим усім, що вік придбали, користуються другі. Ім аби куток теплий та сякий-такий харч, то й вистане до смерти. Думали отак при громаді дожити свого віку, спочивши від праці.
Помістили їх спершу: діда у мужеському бараці, а бабу з жінками. Старі підняли лемент. За сорок років не розлучалися ніколи ні вдень, ні вночі, чи то у праці, чи спочиваючи, усе були разом; аж на старість чомусь взяли й розлучили їх, одне без одного, як риба без води, години пережити не може.
Спротив не сподобався владі, але тому, що старих підтримали, другі, Сорокін казав перенестись Кордубам до родинного бараку, визначив їм малу клітку на нарах. Тут нова біда. Зимою в бараках холод, старі позастуджувалися, напосівсь на них кашель. На піч не полізеш вигрітись, бо її нема. З харчем також лихо. Старі звикли до «хазяйської» страви. Борщ з салом, каша з молоком. Хоч трохи, а ситенького. У колхозі тимчасом, довелося день-у-день сьорбати пісну юшку. Молока недоброго і пісного, мов з ласки, дали часом і крихітку і то з-під сепаратора. Потім і це перестали давати. Всякі недоїдки-помийки ішли для старих. Дарма раз-у-раз ті скаржилися обом бригадирам.
-	Кто не работает, тот не ест, - кинув мимоходом Сорокін, ледь глянувши на згорблених біля контори Кордубів.
-	Таж ми віддали сюди всю свою працю, - бідкалися старі. Хіба за те не варто мати хоч людяний харч? Хоч молока чесного кварту від власної корови? Тож і так усе це лишиться в колхозі.
-	Не разсуждай много, бабка, - перебив зимно Бурий. - Не до вподоби, то геть по чотири вітри. Нам старого барахла не треба.
-	То віддайте нам хоч половину нашого майна. Хату розвалили, в чому тепер жити? Віддайте хоч матеріал з розібраної хати, хоч десятину ґрунту, хоч шматок города.
-	Бач, чого захотіла! Хто раз віддав своє до колхозу, назад не одержує... Самі геть до всіх дідьків. Тут бунтарів не треба. Глядіть, щоб у тюрму не попали.
Те саме сказали і старій Дмитрючці. Ревматизм повикручував їй руки і вона не могла робити. Віддаючи хату й землю до колхозу, думала дожити в нім віку. Літом баба доглядала колхозні гуси, зимою сиділа у кутку на нарах тремтючи від зимна. Півроку потримали її, а там як і Кордубам: хто не працює, той не їсть. І пішли всі троє по селах за жебраним хлібом...
Перетяткович звів тоді за них цілий бій із Сорокіним. Більшістьколхозників підтримала його. Але колхоз ім. Леніна мав свої закони. згідні з засновами конструктивного соціалізму і всіх примушував без спротиву слухатись цих його законів. Михайло бунтувався, сварився, покликався на соціалізм, справедливість. Комісар Зябкін висловив йому з цього приводу догану, назвав «хахлацькім батьком» і врешті обіцяв справу передати до ревтрибуналу.
Справа якось поволі притихла. Настав 1933 рік.
У цьому році темні хмари почали насовуватися на села. Влада стягала продналог більший, ніж щороку. Хлібозаготівля випала велика й тяжка, виголоджувано людей, нищино життя. Проднорма ледви до половини зими могла вистачити.
-	Що вони там думають у райвиконкомі? - з розпукою питалися люди.
Говорили, писали, просили, посилали делегації... Голова райвиконкому, молодий, здоровий кацапчук, вирішив спокійно:
-	Плян ретельний. Чіво там?! Селі будете работать - вирабо-таєтє.
-	Але ж ми працюємо й голодуємо.
Ніби кепкуючи, голова посміхнувся:
-	Ну, ну, работай! Работа дураков любіт. Виходить, зле працюєте, коли бракує на прожиття. Знаємо хитрощі хахлацькі. Замість плакати за Україною, випрацьовуйте краще продподаток.
Як на лихо і врожай випав не найкращий. Весною брак дощів, літом палило сонце. Брак хліба почав відчуватися вже в січні і жінки з мішками й решетами ходили юрбами до скирт, що стояли на кол-хознім току. Лаючи та проклинаючи «соввладу», збирали вологу полову. Дома сушили її на печі, терли у макітрах й домішуючи трохи бараболі, пекли пампушки. Швидко забракло зовсім бараболі. Тоді зривали березові й липові бруньки, сушили, мололи та пекли млинці з половою разом. Як сніг станув, відшукували на полях торішню гнилу бараболю, вискубували з землі молодий бур’ян, варили з цього юшку. Гуси, кури, овечки, свині - позникали за зиму. Потім стали різати корови та коні. Хто не зарізав, не з’їв сам, у того вкрали та з’їли.
У квітні, на Великдень, ходили по лісах, рвали лободу, молодукропиву, пшінку варили з черешневим клеєм, додаючи дрібку солі.
Одиночники дивилися тепер заздро на колхоз. Там ще сяк-так жилося. Колхозники ще з голоду не пухли, тоді, коли село давно вже поховало слабкіших, що мерли, як мухи.
Наприкінці квітня юрби людей тинялися мов тіні, опухлі, безсилі. Ледви волочучи ноги, тяглися з сіл до міста в надії дістати там чи вижебрати хліба, стомлені сідали по ровах спочити, лягали хоч трохи поспати. Більшість цих стомлених, зголоднілих уже не вставала. Інші доволікались до міст, падали на вулицях і там конали, б’ючи головами й руками об асфальт пішоходів. Ніхто на них не звертав уваги; стало це звичайною річчю. Дехто з перехожих стягав тільки з мертвих одяг, або взуття і тягнув до міста, щоби на товчку виміняти на хліб.
На селі, підставляючи під проміння сонця свої вихудлі ребра й животи, валяються по вулицях діти. Хапають перехожих за поли, чіпляються.
-	Дайте кусничок хліба! Дядю, дайте хліба!
- Добрий дядю... малесенький шматочок.
-	Що-небудь дайте з’їсти...
І зовсім байдужі, нечулі, проходили коло них старі й молоді, жінки й чоловіки.
-	Свої вдома чекають...
Діти безсилі лежать на землі, непомітно доходять. їх трупики не похоронені валяються попід парканами. Зеленню та квітками зодягалась земля. Проходив місяць травень, місяць кохання, щастя. Пташня щебетом наливала гаї, радісно зустрічала схід сонця. Разом з їх співами й пахощами ланів проходила ніч. Була найкраща весна з усіх весен, які лиш пам’ятали люди. Сади кучерявилися квітом груш та яблунь; сипались на землю сніги з черешень та вишень.
На вулиці душно. Упійливо пахне кучерява черемха і запах її дивно мішається з випарами гною на дворі у колхозі. Колхозники стоять і сидять біля харчбуди, обмірковують біжучі справи. Оповідає хтось, що у колхозі крадуть щоночі зерно. Минулої ночі було трьох вартівників, а мішок жита немов упав у воду. Цікава штука,правда?
 - Ну, звісно, всяк украсти не може. Украде такий, що йому це можна. Попробував би наш брат...
Гнат Чорний плює та не домовляє. Всяк може догадуватися як собі захоче, він не сказав нічого. Але чомусь усі починають лаяти сільраду та колхозне начальство. Дістається притім і вищому начальству і цілій комуні. Хтось затискає кулак, грозить комусь та гатить матюками.
-	Хоч бери та тікай, доки не здох, як ті, - каже Петро Сойка, показуючи рукою на порожні хати, в яких вимерли люди.
-	Куди тікай? Не втечеш. Смерть дожене і так. Думаєш, краще буде на іншому місці? Скрізь комашні повно. А в тім... чого маю тікати? Тут прожив життя батько мій і дід...
-	Ну, то здихай з голоду, - гарчить хтось сердито.
-	Що? Чому здихай з голоду? Най здихають ті, що завели таке царство. Ось рай на землі. Бригадирам, партійникам, розбійникам. А ти працюй, працюй і що маєш?
Гнат плює з пересердя, стискає кулак.
-	Хутчій би пішов у кріпаки, як із таким раєм. Ех, різонути б цю сволоч!
-	Тихше, тихше! Чого розкричався?
-	Гей ви, товариші! - кричить партійник Петро Кокурузка. - Ви мусите зрозуміти становище радвлади й нашої компартії. Вони вибиваються з сил, щоб вас, сучих синів, вивести до кращого майбутнього. Ви розумієте, що буржуазія, куркулі не хотять виконувати наказів партії. Ідуть проти хлібозаготівок, проти займа, проти сільхозналогів. Вони пролазять у наші колхози, хотять завалити.
-	Мовчи! - підскакує до Петра Мирон Чорноус, хватає його за комір. - Мовчи, сучий сину, бо задушу, як пса! Хто це, по-твому, завалює колхоз? Сама твоя компартія. Він знайшов уже винних. Ти кажи мені ясно, називай по імені.
-	А хоч би й Перетятка, буржуйський синок. Думаєш, не має з контрою зв’язків? Пусти, чого душиш?
Гнат трусить Петром з усієї сили, потім із ненавистю відштовхує геть.-	Брешеш, - каже, відступаючись. - Разом з Сорокіним та Сашкою риєш під Михайлом. Думаєш, його пайку будеш діставати? Твоя компартія обдурює нарід. От біжи, донеси, а я кажу ще раз: оббріхує та й годі. Наобіцювала грушок на вербі, а воно он що. Люди мруть, як мухи, валяються мов падло.
Кокурузка понуро липає очима.
-	Ну, що ж, - каже чванькувато. - Зато нашим дітям, внукам буде краще. А ти захотів зараз.
-	Га, га! Дурнів потішай внуками. Я твоїм внукам також наобі-цювати можу. Обіцянки внукам, а для нас загибель. Пощо мені той рай, у майбутньому, коли їсти нема що?! - кричить Гнат. Розлючений до краю Петро Кокурузка також підвищує голос. Кричить, щоб усім було чути.
-	А тобі не подобається? Ти проти компартії? То зробимо так, щоб подобалося... Не подобається тут, то на Соловках сподобається певно. Побалакай більше...
З голодом зростала між людьми й ворожнеча. Один на одного позирав вовком; один одного радий був знищити, заволодіти рештками його майна, видерти щось із їжі.
Саме тоді, коли пустіли, вимирали села, колхоз ім. Леніна, в якому люди мали ще що їсти, почали відвідувати всілякі екскурсії. Влада за це особливо дбала, вказуючи - ось що значить колхозний устрій: вимирають «одиночники», - колхози цвітуть.
Приїздили ріжні делегації з сіл, громад, округ переконатися й побачити ідеал колхозного життя, завести таке саме у себе. Приїздили екскурсії комсомольців, пролєтписьменників, учені й чужинці. І завжди так траплялося, що перед тим, на пару днів раніше, приїздила до колхозу комісія. Мито, шуровано бараки, харчбуду, клюб безбожників, перероблений з церкви, прикрашувано квіттям. Колхозникам суворо наказувалося вичепуритися в найкращу одежу на прийняття гостей, мати безжурний та вдоволений вигляд. У колхозній пекарні варився для гостей «настоящій малороссійскій» борщ зі свининою. Напіввиголоджені колхозники, що вже від багатьох місяців отримували половину «пайка», жадібно всотували ніздрями йото дурманячий пах, згадували, скільки то років минулояк їли такий борщ дома у себе, перед комуною. І текли декому по вихудлих щоках сльози. Усміхнені комсомолки, ковтаючи слину, що мимохіть набігала до рота, розносили гостям вщерть налиті миски. Гості не могли нахвалитися колхозного борщу, заздріли колхозникам достатнього життя, набирали ще більшого переконання щодо колективного устрою та генія великого вождя, іменем якого називався колхоз. Гості, звичайно, з’являлися в супроводі комісара Зяб-кіна, його трьох помічників, та цілої гурми ріжних урядовців. (Колхозники знали, що між ними половина замаскованих чекістів.) Коли хтось з гостей, чужинців наближався часом до когось із колхозників, щоб з ним поговорити, почути від нього безпосередньо щось про його теперішнє життя, в цю мить з’являвсь біля них такий услужливий «товаріщ» у шкіряній куртці та встрявав у розмову, або стояв збоку, удаючи, що балакає з другим. Колхозники оглядалися, посміхалися, притакували на запити гостя, коли ті запити прихильні для устрою, перечили головами, коли були неприхильні та мовчали.
Бригадир Сорокін покликав Христю також. Вона прийшла майже просто з читальні, де видавала вечорами книжки. Заскочила тільки на мить до бараку, витягнула заховану потайки свою оксамитну корсетку, - спомин минулих літ, - надягнула вишиту сорочку. Ії смуглясте, молоде лице не стратило ще здорової барви й заокруглених ліній; було доброю рекламою для колхозу. Тільки під веселими, карими очима пробивалися злегка коричневі смужки. Губи були повні та рожеві.
Заклик бригадира звучав, як наказ.
Думала застати в сельклюбі Михайла, але даремне розглядалась за ним. Якийсь лячний сум стиснув її серце. Саме чомусь у цю мить хотілося бачити Михайла.
У сельбуді танцювали. Комсомолки намагалися розважати гостей, ніяково посміхалися, тримаючи обіруч хустинки, ухильно відмуркували щось на питання гостей. Декотрі сміливіші, удавали ще сміліших. Це у них виходило розхристано й грубо. Треба ж було показати чужинцям останнє диво комуністичного світу - нову со-вєтську жінку. Тому намагалися бути розперезано вільні; поводилися з гістьми запанібратські, чванилися масненькими жартами.голосно регочучи, та всі курили. Гості переважно мали вигляд безжурний. Дехто робив вражіння підхміляного. В кутку у «буфеті» парував величезний котел-самовар; пахло сунично-бузиновим чаєм. Біля столу крутилася Вєра Мойсеєвна Штольцман, робила «бутерброди» з балика та шинки. Дві усміхнені, з розпаленими лицями, жінки помагали їй ладнати вечерю. Коробки консерв стояли рядом повідмикані до-половини. Гострий, заласний пах маринованої білуги в томаті, сардинок, баклажанів, начиняного перцю скоботав млосно ніздрі, спазмом стискав горло. Копиця нарізаного білого хліба завалювала половину стола. Христі на мить зробилося млосно.
-	Ось і наша ударниця! - вхопив її весело за лікоть Сашка Бурий та потягнув до гостей. - Прошу, знайомтеся! Таваріш Ґіяцінт, поет і художник. Володя Мірлікійській, - мій друг і товариш. По-ухажуй, Володя!
Володя справді взявся «ухажувати». Перетанцював з Христею «Катюшу», потім усадовивсь біля неї, недбалим рухом протягнув цигарницю.
-	Я не курю, - сказала обмахуючись хустинкою.
-	Що ж ви за комсомолка, ще й «ударниця», коли не курите?! Попробуйте, з опіюмом.
Розкинувся неохайно в кріслі, голову поклав майже на плече молодиці.
Цигарка з опіюмом видалася їй чимось надміру принадним. Чудодійний, таємничий опіюм. Не раз чула про нього. Закурила цигарку. Думала заморити голод, що смоктав кишки. Чекала, що зараз появиться чудо, зникне уся дійсність, вона пірне з рагу в світ химерного щастя. Хоч би це щастя було нічим іншим, тільки забуттям. Чомусь страшно хотілося, щоб зникла та дійсність. Але ніщо не щезало, все було до жорстокості дійсне, до болю правдиве. Грав патефон, метушилася публіка, виринала у всій своїй трагічній нужденності сільбуда, вигукував щось безглузде й недотепне Володя Мірлікійській. Затягнулася з жадністю. Дим цигарки неприємно дер горло, викликав нудоту. Шпурнула цигарку, побігла пити воду. Володя ззаду гукав, глузуючи з неї.
Коли вернулась. Сашка Бурий підкликав її кивком пальця.-	Потанцюй з цим німцем, - показав їй огрядного, добре вдягненого панка. - Тільки гляди, не патякай багато. Л втім, він і так не тямить по-російськи.
-	Ганс Шульц, - представився незнайомий і попросив у танець. Танцював на диво чепурно та легко, пахло від нього якимись пахощами, що нагадали Христі щось дуже давнє, приємне й болюче. Ті часи, коли була ще наймичкою у Михайлової мами, мала шістнадцять років. Стара Переп’ятиха, як її звала челядь, любила її, як і песика Пікуся, доки не довідалася про наміри сина. Михайло тоді приїздив із Києва. Коли заявив матері, що він українець, і що жениться з Христею, то стара Перетятковичка прогнала Христю, а синові наказала в цю мить виїхати. Тієї ж ночі від грецю померла. Тоді Михайло залишився в маєтку і вони поженились.
Пахощі, що йшли від Шульцового сурдута, нагадали минуле й оп’янили Христю. Були дужчі від Володькіного опіюму.
-	Ві туше щаслива? - почула над вухом так тихо, що спершу гадала, що їй причулося. Підвела на свого танцівника очі. Лице його було непорушно спокійне, дивився поверх її голови. Але на одну мить погляди їхні стрінулися і Христя почула вдруге, дещо виразніше.
-	Я тому пітаю, що думаю, що тут всім дуже добре. Скажіть, ві щасліва?..
Питання могло бути провокацією. Не знала хто цей Шульц. Чула, що правдиві німці з Німеччини мали провідати колхоз. Сашка відрекомендував їй Шульца, як такого, що не тямить по-російськи. Тим часом цей Шульц говорив досить доброю українською мовою. Міг бути й провокатором. Але щось було в його лиці, одежі, в його спокійних рухах, що казало інакше. Головне, ці приємні, не міцні пахощі настроювали чомусь до нього прихильно. В питанні чулася виразна іронія.
Не кажучи ні слова, підвела великі, виразисті очі й кілька хвилин пильно дивилася на німця. Можливо голова її ледь-ледь похиталася при цьому. Та цього могло й не бути. Ганс второпав. Він усміхався вдоволено, злегка нахилений до неї.
-	А правда, що у вас люди мруть із голоду? - вимовив ледь чутно.
Христя ввесь час дивилася на нього. Губи його не здрігалисязовсім коли говорив.
-	Так, - відповіла також не рухаючи вустами. Бачила, як з-під вікна ввесь час пильно дивиться на них «таваріщ» Яша Полціс.
-	Чекіст, - подумала й відвернулася, майже голосно промовила: - Мені казали, що ви не знаєте української, ні російської мови.
-	Так, я говорю тільки з вами.
І роблючи останню туру вальса, кинув їй на вухо:
-	Я виріс в Україні. Мі з колоністов. Ах, ах! Я всьо помню. Танцен зі зер гут, зер гут, фройляйн, - говорив голосно й вдоволено сміявся.
Підвів Христю до лави.
Знов почали танцювати «Катюшу». Мужчини обкручували комсомолок, вигукуючи раз-у-раз: Ка-тю-ша!
Потім Володя Мірлікійській вискочив на лаву й закукурікав півнем. Танці перервалися. Пролетарський поет і «художнік» Гіяцінт забрав слово. Він у дуже поетичній та алегоричній формі почав про вечерю. Але не докінчивши, сів перший під загальні оплески. Хри-стя якось опинилася також за столом. Біля неї усівсь Яша, налив їй лікеру. Німець більше не підходив до неї. Сидів далеко біля комісара. Зябкін говорив йому щось, допомагаючи собі руками. Видно чванився колхозом. Христя неспокійним поглядом обкинула стіл. Михайла не було. Хотіла встати, піти його шукати, але товариш Яша подавав їй балик, присовував сардинки, цокав чаркою її чарку. Почуття голоду примусило її затриматися.
Горілка була солодка й міцна. Розкішне тепло потекло від неї по шлунку та м’язах. Ніколи ще, здається, не їла смачнішої їжі. Яи- а Полціс налив другу чарку, питав щось про Шульца.
-	Чекіст, - подумала вдруге, відчуваючи як тепло стікає їй в ноги. Вирішила більше не пити горілки. Яша настоював, підкладав їй шинки. Не могла відмовитися. Чула, що на це не вистачає сили. Шинка, балик, сардинки - здавалися краплями якогось нектару. Ковтала, їла з жадністю звіряти. Все це тривало декілька хвилин. Раптом спазм затиснув їй горло. Схопилася і притьмом вибігла із сільклюбу.
Ніч була темна, хоч і світили зорі. Непевно у пітьмі маячіли дере-ва. З сільклюбу вирвався гомін бенкетуючих, регіт патефону, дзенькання посуду. Христю раптом охопив божевільний жах. Довкола, з темрявою разом, розливався голод, чаїлася смерть. Геть у безконечність, довкола вимирали села, стогнали опухлі, обезсилені люди. Пусткою стелилася земля. В устах чула посмак щойно проковтнутої страви, гострий запах маринад та горілки. І щось вдруге счавилоїй горло, рвало на блювоту. З очей ринули сльози. Вбігла до бараку. На нарах лежали й сиділи колхозники, гомонючи стиха. Коли Христя ввійшла гомін став голосніший. Всі чомусь звернулися до неї.
-	Ось дивіться, Переп’ятчиха з ними. Де ж твій Переп’ятка? Також пішов гуляти. Буржуй до буржуїв липне, як не до панських, то до пролетарських.
Хтось злобно сміявся.
-	Перетятка не з ними, - кинув хтось з кута.. - Чого причепився? Не знаєш, що Сашка покликав комсомолок?
-	Суки! - гаркнув хтось з презирством.
В бараці було тьмяно. Зібгані по кутках почорнілі жінки у чорнім лахмітті присипляли дітей. Махра душила віддих.
Не знайшовши Михайла, Христя вибігла геть. У колхозній пекарні також повнилися люди. Коло печі стара Секлета з Охримом, сином Гордія, що десь там на Соловках, пораються над кінським стегном. Яскравий вогонь у печі довгими язиками облизує горшки, що стоять на чиріні.
-	От, - каже Секлета, - вари конятину; і то добре. Бо для комсомольця хоч конина є, а для простих - нічого. А чи я думала коли таке. Колись було, навариш дві макітрі вареників з сиром, чи з вишнями... Поставиш на столі, то простоять часто цілий день і ніхто не їсть. Не хотіли. А нині, їж здохлого коня і ще Богові дякуй.
При слові «Бог», оглядається лячно. Але ніхто на це не звертає уваги. Найзапеклішим навіть партійним тепер не до того. Тетяна каже:
-	А сметана, бувало, яка густа, нене! Густенька, хоч ножем ріж.
-	Хі, хі, хі! - сміються у кутку дівчата. - Я не можу пити перме-те.
-	Ого! А мені давай тільки.-	Ти не пила? Попробуй.
З кутка хтось:
-	Як матеріяліз, то матеріяліз. Щоб нашим дітям було краще жити. А що, як діти виздихають від голоду, то для якої нечисті я мучуся? Га?!
-	А мені дітей не треба. Начорта мені діти?! Я з Танькою і так обійдуся. Ге, Танько!
Хтось звизґує по-бабськи і тихо хіхоче. В цілім бараці тьмяно, тільки коло печі розкинулося сяйво. В печі, серед горшків, є один горщечок, що баба Секлета найбільш його пантрує. То відсовує від вогню, то присуне знов обережно, поволі. У тих вариться борщ з конятиною. Солиш його, солиш, а він все солодкий. А в цім «пер-мете», тикає баба пальцем у мале горня. - По чарочці треба пити, потрошки. І чого то ті люди не видумують! Видумали усяку машину, і таку що говорить, і таку, що літає. І хутко вже горілку з лайна будуть гнати. А ось «пермете».
Коли взяти трохи хресттрави і двічі стільки блекоту й варити дві годині, а потім додати трохи полину, то вийде наче зеленкавий чай. Вип’єш такого чаю, і ріжні дива тобі увижаються, неначе у сні. Але то не сон, то все наяві. Людина неначе відлітає кудись, у іншу країну, до інших людей. Там де нема отого нещастя, цих-о сучих синів, отої комуни. Неначе руки невідчувані, небеснії злітають на тебе, обнімають тебе, лоскочуть усередині, намацують серце. І чується тобі якесь велике щастя. Не знає тоді людина, що із нею робиться.
Так баба Секлета розхвалює свій напій та бере по копійці за чарку. Баба всім торгує. Навіть Сашці Бурому продала дочку. Дівчині років десять, а виглядає на готову. Дав Секлеті коров’ячу голову, а дівчину забрав до себе. Півроку потримав, а як докучила - вигнав. Тепер Секлета продає її всім, хто схоче, але цього товару усюди досхочу. Ніхто не лакомиться й уваги не звертає. Хіба голодному таке в голові.
Баба оповідає, потираючи перцем коняче стегно. Охрим хрипливо сміється. Сміються й другі, але в сміхові цьому даремне шукати хоч трохи веселости. Дехто давно вже забув, як сміявся.
Тільки, коли баба наливає борщ і нудковата пара повзе по бараці, з кутків вилазять люди, скуйовджені, понурі та злазяться до столу. Хтось питає за Михайлом.
-	Нема. Певне у танцбуді.
Христя біжить між будинками, накликаючи стиха:
-	Михайле! Михайле!
Чує далекий свист. Михайло сидить на рові за фільварком з Мироном та Максимом. Гуторять, курячи махру. Іван Джус стоїть мовчки. Коли приходить Христя, усі мовкнуть. Потім ті три відходять, кинувши на «добраніч». Михайло не йде вечеряти, залишився. Вже кілька день хворіє від конини. Христя сідає на рові біля нього, мовчить похнюплена. Потім враз припада до його плеча і тихо ридає.
-	Що тобі? - питає Михайло, пригортаючи її недбало, гладить по волоссі. Христя мовчить, схлипуючи. Він чує на руці її гарячі сльози, потім ледь чутне:
-	Ти голодний, а я...
Несе від неї горілкою і бозна чим. Хлипання її переходить в ридання..
-	Ну, кинь. Це нічого, Христе, нічого.
Вона ще довго плаче, шморгаючи носом і сякаючись у поділ. Потім каже тихо:
-	Утікаймо, Михайле.
-	Утікати? Куди утікати?
-	Світ-заочі, Тут довше не можна. Страшно. Пропадемо, Михайле.
-	Пропадають мільйони.
Голос Михайла змучений і сам він мов зломаний, відмуркує мляво. Христя рвучко хватає його за плечі, починає термосити.
-	А я не хочу, не хочу! -«кричить і голос її гостро прорізує тишу та обірваний мовкне. Чути десь на дорозі кроки.
Насторожено обоє слухають. Ніч чорна, німа висить над полями. З колхозу долітає каламутний гомін, відляски музики. Кроки помалу глухнуть.
-	Тікаймо, - шепче Христя. Спалені її губи шелестять якось дивно, мов старий пергамент над Михайловим вухом.
Він сидить і чує, як вага якась налягає на нього та клонить додолу. Ліг би на землі, простягся б так і не хотів би вже більше вставати.
-	Що це? - думає. - Смерть? Ні, я просто голодний. Не їв ще сьогодня. Не їв і майже не хочеться їсти.
- Ходім, - шепче Христя. - Ходімо, там є вечеря. А потім... Потім треба тікати.
Він випростовується раптом, бере її руку і вона бачить, як бли-стять його очі.
-	Слухай! - каже. - Утікати, це мало. Я не звик утікати. Ні! Ті нехай тікають. Чуєш? Ті мусять тікати. Це вже кінець. Далі так не буде. Це ж вигублювання, нищення людей. Це ж умисне, Христе. Голод... голод, думаєш, сам від себе? Умисне виголоджують, планово! Це плянове нищення нашого народу. Але на нищення є нищення. Я давно вже це думаю. З цього, що я вірив, не лишилось нічого. Нічого, крім ненависти та жадоби пімсти. Так, Христе. За те, що роблять комуністи з Україною нині, мусить бути безпощадна пімста.
Замовк. Стояв нерухомо, неначе кам’яний, закинувши за голову руки. Потім повернувся та розмашистим кроком пішов до колхозу.
А на другий день арештовано Михайла Перетятковича, секретаря продукційної артілі, та з відділом чекістів відправлено до Києва. Трус та арешт перевів сам товариш Зябкін з Яшою Полцісом, зараз по від’їзді чужинців з колхозу. Закидалось йому контрреволюцію, український сепаратизм і зв’язок з петлюрівськими бандами. Обидва бригадири: кацап Сорокін і «свій» Сашка Бурий, підтримали обвинувачення і справа була поставлена так, що ніхто в колгоспі не посмів запротестувати, ніхто не зважився стати в обороні Перетятковича, щоб самому не попасти в лабети Чека. Тільки комсомолка Христя пробувала спершу звертатись до начальства. Кидалася від Сорокіна до товаришки Штольцман, від Зябкіна до Яші. Відповіли глумом.
-	Плюнь на цього мерзавця, - порадив їй Зябкін - Зрадник, жовто-блакитна сволоч. Раджу тобі скорій відріктися від нього, коли хочеш залишитись у колхозі, та взагалі...
Те «взагалі» було надто вимовне. І Христа зрозуміла, що даремні всі її зусилля. Один Володя Мірлікійський поставився до неїніби спочутливо. Обіцяв заходитись перед впливовими особами, сказав, що може удасться щось зробити.
Перших кілька днів ходила прибита, не обзиваючись ні до кого. Очі її зустрічали глумливу ворожість, або переляк. Сорокін відгро-жувався, що вижене її з колхозу, а Сашка Бурий з цинічним усміхом предложив розвестися з Михайлом та вийти за нього.
-А втім його й так відправлять хутко в «штаб Духоніна». Будеш вільна вдовичка, - зареготав, вишкіривши зуби.
Плюнула йому в очі, потім ще більше замкнулася в собі. Не пробувала шукати співчуття ні рятунку, уникала колхозників, а вони її. Тільки одного вечора, коли йшла з жінками на річку, підкликав її Максим.
- Не журися, - сказав півголосом. - Ще твій Михайло не пропав. Є такі, що думають про нього, не бійся. Ще він зведе, з ким треба, свої порахунки. Хутко вже...
Максим прищулив око тасвиснувубіклісу. їй прояснилося щось, немов звідкись повіяло весною. Пішла веселіша. А потім у бараці ішли балачки, що до села повстанці підвезли харчів, що біля Василькова напали на поїзд, що віз хліб у Московщину. Повстанці розібрали рейки, та ціла валка звалилася з насипу. Красноармійців надушили, як мух. Довколішні села розтягнули збіжжя. По лісах, кажуть, ховаються повстанці, яку двадцять третім році. Мають силу зброї. Кінець буде комуні.
Люди шепталися, оглядалися, чи нема десь поблизу «лягавих», тобто партійних, що доносили все бригадирам. Серед цих найбільше пов'їдались колхозникам: Мойсей Пшеничка та Микитюк Онисим з Микитючкою. Підлизником також бігав коло бригадирів Охрим Гулька та з комсомолу Хабетова Танька, Петька Насущний і Секлетина Манька, що заводила тепер шури-мури з чекістом Гаврушкою.
Балачки йшли і люди жили як у гарячці. Часом десь серед ночі пролунав глухо постріл і розкотився полями. Рідко де обізвалась собака. Люди давно вже поїли собак та котів, повиловлювали ворон і зайців. По ставках не тільки риба зникла, але й жаби. Тому ночі були якісь моторошно тихі. Хіба десь аероплан загув час-від-часу, кружляючи мов шуліка. Спускався, підіймався, кружляв надлісом, - вишукував повстанців.
Колхоз ім. Леніна отримав у зв’язку з «бандами» нові інструкції. Усі партійні дістали по рушниці та набійниці патронів. Колхоз збільшив сторожу.
Про Михайла не було ніяких чуток. Від його арешту йшов другий місяць. Максим та Джус потішали Христю, що йому нічого не зроблять, бо не мають проти нього ніяких доказів. Усе це не більше, тільки зведення порахунків Сашки та «Сороки», але Михайло не дурень, викрутиться. І вона сама почала вірити, що викрутиться. Стільки років працював для комуни, віддав їй усе. Ніхто йому нічого не докаже, крім злобних наклепів. Авжеж, Михайло обережний, не дасть себе спіймати. І Христя майже зовсім заспокоїлась.
Одного дня якось, проходячи повз неї, Максим кинув, зупиняючись на мить:
-	Слухай, Переп’ятихо, тобі треба до Києва поїхати, довідатися про Михайла. Точно треба дізнатися, де йото тримають. Тямиш?
-	Тямлю.
-	Завтра зберися на ранішній поїзд, проведу.
-	Гаразд.
І враз вернувся до неї неспокій. Невідомо чому стало знов тяжко, як у перші дні після арешту. Почала збиратися, не згадуючи нікому ні словом, що збирається. Вийшла з бараку на досвітку, коли почало сіріти. Довелося підождати Максима за колхозними оборами. Тягнуло від них сухим гноєм та пусткою. Сперлася на воріння, дивилася, як поволі вимотувалися зі смерку будинки, виринало звіддалі село.
-	Ось як стало усе зовсім інше, ніж було колись, коли йшла за Михайла заміж і ще раніше, коли прийшла на службу до старої. Так, зовсім відмінилося все, - не пізнати.
Зимна, нестерпна жура підлазила до серця й смоктала як кліщ.
-І де ж той Максим? - подумала й побачивши що йде, заспокоїлася. Він мовчки провів її до Круг і не доходячи до станції, зупинився.
-	Тут підождемо, - сказав, присідаючи поруч семафора. Задумавшись, обняв обома руками коліна і дивився на станцію. Перонбув порожній. Сторож пройшов з мітлою, подивився й вирішив певне, що не варто замітати та подався геть. Невеличкий станційний будинок з червоної цегли, задрипаний, посірілий, виглядав мов невиспаний. Сліди гарматніх стрілен видніли ще на ньому угорі біля даху і на правім куті. Німі сліди трагедії з-перед сімнадцятьох років.
Максим прищулив очі й дивився замислено.
-	Ось вони, ті Крути. Ті, записані безсмертно в історії нашого народу. Ті, про яких знатиме кожна українська дитина. Які будуть для неї вічним закликом пімсти, - здавалося казали його очі, але лице було байдужно спокійне. Телеграфні дроти дзинчали легенько. На тополі крякнула ворона. З-за горба висунувся поїзд, а потім зі скреготом буферів зупинився.
Максим смикнув Христю за рукав, підвів її до «теплушки», поміг влізти та засунув двері.
-	Щасливо, - муркнув. Потім ще вернувся та покликав нишком. — Переп’ятихо, Переп’ятихо! Тільки добре розвідай, де тримають і негайно вертайся. Вийду перестрінути.
Ще сонце не зіп’ялося високо, коли Христя почула зі своєї «теплушки»: «Кієв второй». Злізла та поміж поїздами подалася до міста. Охопило її почуття, мов у церкву входила. Це ж Київ, Київ... Не вперше доводилося їй іти цею дорогою. Не раз уже бувала в тому великому, святому Києві. До нього ходять люди, як на прощу, і хоч грім за громом б’є у те святе місто, але стояв він і стоятиме ще. І віки українського життя пливуть над ним. Сади мов ліси мріють спокійні та непорушні і, здавалося, заховують у собі всі таємниці вічного міста. Вийшла на Караваївську, потім на бульвар Шевченка. 1 знов тривожне, трімке почуття причавило їй серце. Ішла шукати Володю Мірлікійського, а коли не знайде його, то старого професора М., до якого завжди навідувалися обоє з Михайлом. Але вирішила раніше піти до Володі. Застала його вдома. Лежав ще у ліжку та писав якісь вірші. Прийняв її привітно, безжурний як усе, почастував зернятами, що купою насипані були на столику біля ліжка, дав чаю, всунув у руки цигарку.
-	От і(; аразд, - погодився. - Підемо зараз до Яші. Він усе влаштує. Навіть побачення може зробити. Ліпка багато може. Кажете:наклепи, особисті порахунки? Пустяк дело! Все буде гаразд. Чого там журитися? Хто на такі дурниці звертає увагу!..
Христя сиділа відвернута. Володя вдягався. Зав’язав на сорочку червоний крават, накинув піджак і вийшли.
Київ потопав у зелені садів. Пішоходи були залиті сонцем і юрбою. Ударяла в очі публіка вичепурена, сита і вдоволена, впоміш з обдертими нуждарями, пожовклими з запапими лицями, великими, блискучими очима. Деякі з них сиділи на краю пішоходів напівголі, простягаючи кістяки почорнілих рук, або не рухаючись зовсім, дивилися мовчки на прохожих скляними очима. Це були ті, що приходили до Києва із сіл, гнані голодом, в надії знайти тут рятунок. Прохожі дивилися на них байдуже, або не дивилися зовсім. Біля крамниць стояли черги з картками на хліб та олію, біля міського театру також товпилася юрба по квитки на оперу. Хартавим, низьким голосом горланило радіо про розвал гнилого заходу, розторощеного могутнім про-лєтаріятом Росії та її геніальним вождем, сонцем людства, визвольником працюючих - Сталіном. Серединою вулиці йшли червоно-армійці з понурими, мертвими лицями, в російських шинелях та німецьких касках; музика репіжила Інтернаціонал.
На Хрещатику, біля думи, стояла юрба. Цей самий хартавий голос з радія продовжував про «доблесть» совєтської авіяції, про Дніпрельстан І знов про вождя.
- Що він там верзе? Хліба хай дадуть! - кричав хтось з юрби. - Хліба хочемо, а не Дніпрельстану. Хліба, а не авіяції!.. Хліба! Хліба! - підхопила площа. Військова оркестра почала грати голосніше. Під команду старшини бубнар валив з усієї сили, заглушував крик площі.
Яша Полціс урядував в одному з «особняків» у Липках. Він був занятий і його довелось почекати. Володя, як міг, розважав Христю і сам знудився. Вона ослабла з голоду, смоктала Володіні м’ятні цукорочки і тремтіла від хвилювання. Допіру біля шостої з полудня товариш Яша прийняв їх. Власне, вискочив зі свого кабінету, привітався наспіх та запросив до себе на помешкання. Христю обкинув напів глумливим поглядом, але вислухати не хотів. Сказав, що перше треба підкріпитися, а тоді про справу.
Мешкав поруч своєї установи у двох гарних кімнатах з килимами та шкірами доволі знищеними, але дорогими. Обід принесли з ресторану. Яша ввійшов у ролю господаря, дістав пляшку горілки, почав частувати гостей.
Перше чим сісти за стіл, Христя заговорила про справу. Вона дивилася пильно в лице Яші і тихим, тремким голосом почала його розпитувати про мужа, що саме йому закидають, де він, що з ним думають робити? Очі її були сполохані та вогкі.
Полціс відкоркував пляшку, відчинив сардинки і, здавалося, слухав наполовину, якби умисне уникаючи Христиних очей, порався біля столу.
-	Сідайте, будь ласка, - звернувся разом до неї й до Володі, і сам усівся перший. - Ну, за ваше здоров’я! - припив до Христі.
Вона все ще говорила, зупиняючись та повторяючи те саме, не зводила з нього жадно-допитливих очей. Голос її щораз більше рвався.
-	Ви мені скажіть, будь ласка. Ви ж знаєте...
-	Пийте, товаришко. Це не важне. Про це поговорим пізніше.
-	Ні, ви скажіть зараз. Ви ж розумієте, що я...
-	Ти, Яша, не валяй дурака, - вмішався Володя. - Скажи: Пере-тяткович у твоїм орудуванні?
-	Можливо!.. Та ми тепер обідаємо, товариші.
-	А ти просто скажи жінці, є в твоїм орудуванні Перетяткович, чи ні? І не валяй дурака. Можеш же сказати.
Чорні веселі Володіні очі блистіли щирістю. Христя глянула на нього з вдячністю. Полціс прищулився зимно, знизав плечима.
-	Не помню. Здається є.
-	А ти подзвони й спитайся.
-	Ти, здається, встряваєш, Володя, не у свої справи.
-	А ти не будь свинею.
-	Ти п’єш, чи ні? Товаришко Христю!..
Полціс випив горілку. Володя також. Сидючи з руками на колінах, як дівчатко. Христя розплакалася раптом. Нерви, які стримувала стільки часу, не витримали.
-	Ну, ось до чого додів жінку! - обурився Володя й півжартома почав заспокоювати Христю. Обтирав її лице своїм платочком, устромляв чарку в руки, уговорював їсти.
-	Це він так зумисне, - лепетав весело. - Свиня, чекіст, розумієте. Любить знущатися. Та він подзвонить. Ми все довідаємось. Ну, заспокойтеся, випийте. Ну, яка ж бо ви. Не можу дивитися, коли плачуть жінки. Особливо гарні, молоді жінки. Ну! Ну! Ось я поцілую пальчик!
Він справді щиро упадав коло неї, як біля дитини, клав їй на тарілку м’ясо, підсовував хліб.
-	А з тебе хороша няня,- завважив глумливо Полціс. - Ти б іще спитав, чи чого нетреба.
-	Ну і спитаю. Христю, може вам кудись треба?
-	Ні, - засміялася Христя, червоніючи злегка.
Простодушно-хлоп’яча веселість Володі поконала її.
Сльози все ще бігли по її щоках, та вона сміялася, обтираючи їх
і схлипуючи разом.
-	Ви ведете себе як істерична буржуйка, а не як комсомолка, - сказав Полціс. - Це вам не до лиця. Крім того, знаєте, сльози не зворушують нас. Це добре для таких дамських фокстер’єрів як Мірлікійській.
-	А ти все ж розвідай зараз телефоном, де Перетяткович.
-	Здається, це тебе занадто цікавить.
-	Чому ж би ні.
Полціс узяв чарку. Пив поволеньки, як п’ється вино чи лікер.
-	Що, надокучило писати вірші? Завагається «душевної етруски»?
Його вузенькими губами ковзнула усмішка. В прищуленім погляді чаїлося щось моторошно-цинічне.
Володя зареготав, сказав: облиш дурні жарти. Але якось притих та взявся за їжу. Яша натомість повеселів, став балакучий. Він зігнав з канапи Володю, сам присівсь біля Христі та цокнувся з нею. Спонукав її випити горілку. Розпертий, в півлежачій позі притулився до неї. Голова його лежала на її плечі.
Вона ніяково зібгалася, не сміла його відштовхнути. Думала про мужа. Після першої чарки повеселішала також. Голод, приглушений нервовим напруженням, прокинувся раптом, привів її до якогось отупілого стану. Після другої чарки свідомість помутніла дещо, стало весело й байдуже. Процес їжі захопив її зовсім. Наманікюре-на рука Яті, з довгими білими нігтями, повзла поволі по її плечі, рукавах, корсетці, залазила під шо. Вона, здавалося, не відчувала цього. Володя щось лепетав, сміявся, йому було очевидно ніяково, що Полціс заняв його місце. Він позіхав, виявляючи знудження. Потім витягнув револьвер з кишені, прицілився до картини в золочених рамах, і стрілив.
-	Уцілив! - закричав весело. - Дивись Яша! Поцілив у самий ніс маркіза.
Полціс також витягнув нагана, почав стріляти до картини напроти, майже не міняючи півлежачої пози. Потім дав нагана Христі.
-	Попробуйте застрілити цього буржуя в перуці. Беріть просто в скроню. Ну, бац!
Христя не поцілила, куля пішла поверх рами, застрягла в стіні.
-	Ех, ви комсомолка! - поглузував Полціс та прицілився до блідого, з презирливо-гордою усмішкою Вандайківського графа. Трапив у капелюх.
-	Ось як розстрілюється буржуїв, - засміявся. - Без промаху!
Вся колишня буржуйська обстанова кімнати була майже знищена. Поруч хизуватих фотелів у стилі Людовика XIV. стояли меблі новітні. Американський писний стіл з засованим віком, широченна шкуряна канапа. На стінах висіли старі тьмаві картини у золочених рамах, подіравлеві кулями. Видно, служили раз-у-раз ціллю для революційних вправ.
Полціс налив Христі чарку, та цокнувся знов. Очі його були олив-ляно солодкі, слинява сентиментальність розмочила його цупке обличчя. Він щоразу щільніше пригортався до жінки, рука його настирливо, крадькома повзла по її корсетці. Вона завважила на йото мізинці малий жіночий перстень з великим білим каменем. Камінь опалізу-вав, відливав червонавими й блакитними відблисками.
-А, гарний Пірстеньок! - засміявся Яша. - Сподобався, га? Ось цим самим наганом розстріляв дві буржуйки в дев’ятнадцятім році. Стара кидалася, як сука, захищала молодшу. Довелося пристрілитив келії. А молода билась, як козак. Здорова була дівка. Втрьох виволікли її, ледви дали раду. Не хотіла роздягатися. Стегна мала, як з мармуру... Ха, ха! Перстеньок зняв, коли була готова. Жива не віддала-б. Да, соковита була ягідка.
Полціс протягнувся, прищуливши очі. Його русява голова з м'якими кучерями доторкалася Христиного плеча. Від цього доторку пробігла по ній моторошна дрож. До горла підповзло щось зимне, чавило кліщами. Але подумала знов про Михайла і не рухалася.
-	Подобається!?- спитав Полціс, дивлючись на перстень,
-	Так, - шепнула, не підводячи очей. У скронях тіпали живчики, мутилися думки.
Він зняв перстень зі свого мізинця, настромив їй на палець. На її прохання подзвонити, спитати про Михайла, засміявся й налив знов горілки. Після цієї четвертої чи п’ятої чарки, Христя загубила пам’ять.
Чула як слизькі руки Полціса розстібали корсетку, розривали сорочку. Пробувала захищатись, кричала. Душний якийсь тягар чавив її всю, параліжував рухи. Втручена горілиць летіла в темне, задушне провалля.
Опритомніла якось раптом, весь хміль зсунувся з неї, мовби й не пила горілки. Остовпілими, пустими очима розглядалась довкола. Полціс лежав поруч неї розкинутий на канапі, хропів. Хучій інстинктом, ніж думкою збагнула все. Огорнула її тупа розпука.
-	Михайло, Михайло! - почала шептати, схлипуючи, й поправляла одяг. Гидливе почуття приниження, безсили чавило її.
У другій кімнаті в кутку сидів на кріслі Володя Мірлікійській півсонний, півпритомний, безсило скидаючи голову на всі боки. Вона кинулась до нього, схлипуючи щораз голосніше. Він очуняв раптом, кліпаючи очима, почав її заспокоювати. Бурмотав щось мало зрозуміле, врешті опритомнів зовсім. Гладючи його по руках, називаючи найласкавішими словами, Христя просила, щоб подзвонив і довідався, де Михайло. Він слухняно підійшов до телефону, понишпорив у якійсь табелі, завішеній на стіні і почав говорити.
-	Це головна політична управа? Губерніальний відділ? Так, гак. від товариша Полціса. В справі одного арештованого з колхозу іменіЛеніна. Михайла Перетятковича. Є такий у вашому заряді?
Христя підійшла до нього, станула попліч насторожено чуйна.
-	Як ви кажете? - здивувався Володя. - Це не може бути... Так, так. Михайло Перетяткович секретар продуктивної артілі колхозу імені Леніна.
-	Розстріляний, кажете, п’ять днів тому з наказу товариша Полціса? Ось так штука?! Чуєте, товаришко, - звернувся до Христі майже весело Володя, вішаючи слухавку. - Ця каналія, вказується, сам велів розстріляти вашого мужа ще тиждень тому. Ну, постійте ж, не кричіть, тихше, тихше! Не плачте! Ах, я не можу дивитися коли плачуть жінки. Ну, що ж, сталося. Нічого не порадите. Але сволоч же Яша! Постривайте: я йому...
Припавши лицем до Володіного плеча, Христя заходилася голосним риданням. Вся її змучена, виснажена постать здригалася від спазмів, Володя горнув її до себе, заспокоював, лепечучи щось зайве й нескладне. Гладив, цілував її голову, руки. Потім відгорнув її лице, цілував щоки, очі. Потім схопив її як дитину на руки та поніс до ліжка. Вона забилася, заборсалася та омліла зовсім. З жаху, з обурення, з розпуки вся раптом омертвіла, стала напівмертва. Все неначе вмерло у ній раптом, в грудях стало пусто й спокійно. Сльози висохли враз. Очі зробилися скляні й здивовані. Одна тільки лишилася справна та напрочуд жива функція. - думка. З бистрістю блискавки охоплювала тепер ціле положення і знаходила з нього простий, ясний вихід. Спокійно підвелася з ліжка, не сказавши ні слова, поправила спідницю. Навіть посміхнулася до Володі, коли той пробував неначе перепрошувати. Потім підійшла до столу, взяла спокійно Володіного кольта і підійшовши близько, спокійно двічі вистрілила у Володю. І майже спокійно вибігла у другу комнату та всі останні кулі пустила в розкинутого на канапі Полціса. Він встиг тільки випружитися більше. Потім настала оглушлива тиша. Христя стояла кілька хвилин, наслухаючи, чи не йде хто по сходах. Решта була їй байдужа, не думала тікати. Але ніхто не йшов. До стріл ів у помешканні Полціса. видно люди звикли. Тільки тоді прийшла думка тікати. З якимсь нарочитим, упертим забаром вона пішла по сходах і тільки на вулиці приспішила ходу.Максим здибав її ранком біля семафору, як умовилися. Вона зіскочила з товарової платформи і пішла вперед, не сказавши ні слова. І Максим ні словом не спитався, тільки уважно глянув на ню та зміркував, що питати зайво. Лице її постаріло за що добу на п’ятнадцять років, стало якесь гранчасте, жорстоке й понуре. Рухи набрали якоїсь різкости, стали майже мужеські. Губи мала стиснуті, потемнілий, захований погляд.
Вони йшли поруч, не кажучи ні слова. Недалеко колхозних будинків Максим спитав:
-	Коли розстріляли?
-	Ще тиждень тому.
Іще пройшовши кільканадцять кроків, він кинув:
-	Он як. Значить, тепер черга наша. За нього піде багатьох.
Потім Христя повернулася в село, не хотіла більше йти у колхоз. Вони умовилися з Максимом, що здибаються ввечорі у старого Калинки, де сходяться «наші хлопці».
У той день життя в колхозі протікало як завше. Бригадири визначали роботу, хто йшов у поле до буряків, підгортати, хто косити луги, хто до конюшини. Жінки поралися, мастили будинки. Стара Секлета варила борщ з лободи та пшінки, назбираної в лісі. Лиця були понуро спокійні, майже мовчазні. Про розстріл «Переп’ята» всі знали відраня. В полудень, підчас обіду, в харчбуді знялася сварка. Виразно закидалося обом бригадирам, що вони загубили Михайла, накликавши на нього ДГІУ. Між партійними: Кукурудзкою, Микитюком та Гнатом Чорногузом знов дійшло до бійки. Сорокін погрозив Гнатові, що відправить його слідами Михайла.
Гнат розкричався, почав також грозити. За Гнатом уступився Максим. Кинулися обидва на Сорокіна. Гнат схопив косу, махнув бригадира навідліг. Той захарчав і звалився на землю.
-	Бий, бий! - пролунало в харчбуді й покотилось бараками. Колхозники кинулися на партійців. Почалася бійка. Заляскали стріли. Сашка Бурий скочив до телефону. Дарма намагався додзвонитися до райвиконкому. Телефон дреиьчав глухо, дроти були перерізані.
Заки бригадир Сашка встиг добігти до крісів, щоб роздані їх партійним, вони опинилися в руках повстанців. Решта колхозниківхапала, що хто міг: ножі, серпи, коси. Крики мордованих мішалися з прокльонами, вереском збунтованих. Лють, жага гіімсти запанувала тепер над всіма іншими почуваннями. Люди не чули ні голоду, ні втоми. Навіть страх перед карою, перед жорстокостями ДПУ зник десь цілковито, його місце зайняла ненависть розпучлива й дика. Перших повбивано обох бригадирів, потім усіх з ком'ячейки «лягавих». Роз'юшені, запеклі колхозники ганяли за ними по цілім кол-хозі, доганяли й мордували на місці. Дикі, роздираючі крики тут і там врізувалися в тишину пустих вечірніх піль. Жінки й діти утікали з колхозу в село.
Селяни довколишніх сіл озброєними ватагами збігалися із якоюсь веселістю й злобою руйнували, нищили колхоз так само, як десятки літ тому руйнували й нищили панські маєтки.
Провід над повстанцями вели: Іван Джус та Мирон Чорноус. Цей кидався з будинку до будинку з крісом у руці, чорний, обсмалений порохом, ошалілий з люті. Верещав, даючи накази, літав між оборами, розставляв людей, глядів, щоб ніхто живий не утік з про-саки. Між озброєними колхозниками можна було бачити й Хрис-тю, бліду, розхристану з револьвером. Очі її палали напівбожевільно. Кричала щось, заохочувала других, стріляла на втікаючих.
Все це тяглося несповна годину. Біля дев’ятої, коли до станції Крут підходила валка, червоний стовп вогню бухнув над колхозом, залив половину неба. Колхоз ім. Леніна загорівся разом з усіх боків, кидаючи далеко в степ мерехтливе проміття. І жалісно, тривожно схапився рев паровика та пронісся над полями, як зойк утікаючого раненого звіра.
Через декілька днів з’явився карний відділ ДПУ, почав проводити слідство та пацифікацію Рідкодубів, Крут і Бережків. Але цієї ж ночі повстанчий загін напав на відділ, вирізав його, не щадючи й товаришки Штольцман, що була при відділі. Загін складався мало не з сотні добре озброєних людей. Більшість його творили колишні колхозники. На чолі загону стояв Джус, Чорноус та бувша комсомолка Хрисгя, і тому названо його - загін Перєп'ятихи.
В районі Крут, де стояв колись колхоз ім. Леніна, цей повстанчий загін відіграв немалу й почесну ролю в боротьбі з наїзником.Відзначався незвичайною жвавістю налетів, організованістю па безпощадним нищенням комуни. Але це вже належить до іншої історії.
Тут тільки можна ще згадати, що десь незабаром по знищенні колхозу, Христю Переп’ятиху, ім’я якої в'яжеться назавжди з історією загону, та Івана Джуса вислано було для розшуків і зв’язку з головним повстанчим штабом, що знаходився в Києві. Вони дійшли до Дніпра пішки, атам сіли в човен. Обоє були одягнуті за рибалок, що везуть на торг спійману вночі рибу. Джус сидів насередині човна, та відкидаючись назад, гріб уперто. Витягнута півлежма на дні човна Христя, дивилася похмуро вперед. Небо починало біліти, вбирало в себе барви літнього світанку, зливалося поволі з водою. Сонно непорушна ріка була, здавалось, налита сплавом олова та срібла. Згодом поверхня її почала здригатись, мінилася відливами чистого опалю. Гра цих кольорів нагло ударила Христю, збудила з отупіння. Піднесла ліву руку і зір її впав на молошно-веселчаний камінь, що досить дивним зламком манився на пальці. Здавалося, відколи п'яний Полціс наклав їй цей перстень, уперше завважила його. Важкий, мов сновида спогад встав нагло перед нею, примусив здригнутись. Першим відрухом хотіла зірвати перстень і кинути у воду. «Стара кидалася, мов сука, захищала молодшу...» - згадалося раптом. - «Ось цим наганом розстріляв обох». Христя підсвідомим рухом припала устами до перстеня.
Майже в цю хвилину човен обігнав крутий виступ і праворуч на горі виринув величаво Київ. Стріляв у небо золотоверхими куполами, на яких починало запалюватись сонце, що десь ішло поволі з чернігівських степів. Христя схопилася на ноги, станула в човні. Дивне зворушення стиснуло їй груди. З таким почуттям в дитинстві входила у церкву.
Тимчасом над Києвом все більше запалювалося вогнів. Зайнявся також високо на горі хрест у руці святого Володимира, немов освітлюючи давні, далекі шляхи, показував ним нову, ясну дорогу. Київ прокидався, курився туманами, починав жити. Внизу стріпувалася, оживала, мерехтіла ріка. Угорі йшли сиві та багряні хмари пошарпані й химерні немов ті віки, що пливли над містом.
