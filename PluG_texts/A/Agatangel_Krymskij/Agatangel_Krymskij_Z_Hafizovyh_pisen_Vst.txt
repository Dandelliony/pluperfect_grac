З Гафізових пісень (XIV в.)
Вступне слово
І
Гафіз – поет троянд та соловейків шіразьких. Хто з класиків перської давньої поезії мав над Гафізом силу?
Поміж перськими ліриками найславніше ім’я є Гафіз із Шіраза, «перський Анакреонт», «співець троянд і солов’їв», – поет не тільки надзвичайно популярний у своїй рідній Персії, де його газелі співаються як народні пісні, а добре відомий і в Європі, бо через збірку «West-östlicher Diwan» німецького класика Гете мав Гафіз велику силу і над європейською поезією.
І народивсь Гафіз (так коло 1300-го року), і жив, і помер (1389) у південній Персії, в місті Шіразі, в тому самому благодатному місті, яке в переднішому XIII вікові дало для Персії теж дуже славного і дуже улюбленого її письменника-мораліста Сааді Шіразького (1184 – 1291). Тільки ж Сааді не сиділося вдома, і він багацько блукав по світі, а Гафіз навпаки – він увесь зрощений із рідним Шіразом. Аж надто зрідка покидав він своє рідне місто, і малює він у своїй поезії Шіраз мов рай земний: скрізь квітники із рож-троянд; скрізь лящать-співають соловейки, що закоханими очима дивляться на горді троянди; річка Рокнабад з її надбережними краєвидами – самісінька принада; повітря – зцілюще; все кличе людину втішатися солодким життям, особливо серед весняного процвітання.
Поет направду звавсь не Гафіз, а Шемседдін Мохам-мед, або попросту навіть тільки Мохаммед. Бо й ім’я Шемседдін (себто «сонце віри») – це вже пізніший почесний титул, почесна назва, що надано її поетові вже за його немолодих літ, вже аж тоді, як був із нього поважний суфійський шейх дервішів, себто наче ігумен над мусульманськими черцями-містиками. А назва «га-фіз» («пам’ятущий») – це дуже звичайне на мусульманському Сході прізвище для тих людей, котрі цілий Коран, оту чималеньку арабську книгу, завчили напам’ять. На Сході, де по дитячих школах (от як у нас по жидівських хедерах) панує тая система, щоб задовбувати геть усе напам’ять, слово до слова, «гафізів» водиться чимало. Дуже часто вони вхитряються задовбати в голову весь святий Коран навіть тоді, як його не розуміють і як не тямлять його перекладати, бо вже ж Коран писано дуже важкою мовою, арабською, що її вивчитися нелегко. Тільки ж наш поет Гафіз знав святу книгу не механічно напам’ять, а вмів її навіть витолковувати в усіх тонкощах: він добре тямив в арабській граматиці і в-мусульманському богословію, та й узагалі освіту здобув непоганеньку собі.
Життєписних звісток про Гафіза, особливо про його молоді літа, ми маємо аж надто мало – навіть точно не знаємо, якого саме року він народивсь. Здебільша відаємо ми тільки те, що сам поет про себе часом скаже у своїх віршах. І от про його освіту і про ті літературні впливи, що за ними вироблявсь поетичний Гафізів талан, нам Гафізові вірші дозволяють судити як слід. Ми з них бачимо, що він, хоч і лірик, добре знав епічну перську поезію давніших часів: от знав він добре національну героїчну епопею «Шах-наме» Фірдоусі X віку та романтичні поеми Нізамі XII віку, – того шейха Нізамі, що виспівував ідилічних коханців Меджнуна та Лейлу (східних Ромео та Джульетту), або Олександра Македонського, не історичного, а того, що в «Александра». А з ліриків хто мав силу над чистим ліриком Гафізом? Шанобливо згадує Гафіз суфійського (себто містичного) поета Сенаї XII в., як дуже високий зразок ліричного хисту. Зве себе Гафіз «мовлевієм», себто заявляється прихильником натхненного пантеїстичного поета Джалаледдіна Румійського XIII в. Дослівно позичає він цілі рядки ліричних віршів од свого земляка-шіразця Сааді XIII в., що помер літ за десятеро перед тим, як Гафіз мав народитися на світ. Дуже близький своєю лірикою був для Гафіза і найбільший індо-перський поет Хосров Делійський (1253 – 1325): з нього Гафіз теж дещо позичав для своєї поезії. Не зяйвим буде завважити, що цікавивсь Гафіз не тільки тими з давніх поетів, од яких можна було навчитися натхненного пантеїзму та тонкого сердечного ліричного співу: ба і з хвалебних, безмірно пересадних панегіриків славного одиста Зегіра Фар’ябського (1156 – 1201) так само набирався Гафіз доброї для себе науки. Бо щоб здобути ласку літературних меценатів, кожному поетові тих часів треба було вряди-годи добре знати, яким способом похвально-підлесливу оду до пуття скласти; а вже ж Зегір Фар’ябський був одним із найталано-витіших двірських хваліїв, і повчитися в нього молодий Гафіз міг як слід.
Звичайно, що вчивсь Гафіз поезії не тільки з давніх класичних поетів, які давно вже повмирали. Од живих тодішніх (XIV в.) літературних впливів так само не міг Гафіз утекти, – тим паче що Шіраз у першій половині XIV віку був дуже непоганим письменським осередком для цілої Персії, хоч, правда, були тоді й, окрім Шіраза, ще інші центри перського письменства.
II
Політичне становище Шіраза за молодечих Гафізових часів. Інджуїдська династія і TT двірський літературний гурток. Гафіз – найясніша окраса того гуртка Верховно панували над Персією за дитячих і молодечих Гафізових літ іще монголи.
Або, краще сказати, панували тоді й не монголи, а тільки панувала монгольська династія, що звалася Гулагідами; Гулагу-хан – то був один із синів відомого монгольського світодержця і світогубця Чінгісхана XIII в. Хоч з ім’ям монгольського володаря, грізного Чінгісхана зв’язуються, починаючи з 1219 року, дуже й дуже сумні згадки для Персії, бо він її в XIII віці страшенно зруйнував і попалив, для Шіраза не був і Чінгісхан страшилищем: кривава чаша Чінгісханового лихоліття першої половини XIII в. щасливо поминула провінцію Фарс і її найважливіший город Шіраз. А вже ж у XIV віці монголи Персію не губили, ба й не мали реальної сили губити її. Одно – що династія Гулагідів геть оперсіяни-лася ще в кінці XIII в. і навіть непогано дбала про те, щоб по всій землі Іранській жилося людям добре. А друге – що в XIV віці, вже як був народивсь Гафіз, монгольська влада скрізь значно ослабла по Персії, навіть подекуди й зникла. В самім Шіразі монголів у XIV віці, можна сказати, навіть і не було, бо в Шіразі і в других городах провінції Фарса, саме тоді як Гафіз був молодим ще парубком, закріпився й добився до значної політичної самостійності намісницький рід Інджуїдів, чистокровних персів . Та й узагалі в XIV віці ще й інші про-вінціальні намісники легко ставали незалежними од Гу-лагідської монгольської династії, що сиділа далеченько десь, або в Багдаді, або в Азербайджані, ближче до Кавказьких гір, та й там продержалася ледве-ледве до половини XIV віку.
Слово «інджу» монгольське: так монголи звуть «управителя царських маєтків», і такий титул мав той перс Махмуд-шах, що був у Шіразі монгольським намісником між 1318 – 1334 роками. Йому пощастило закріпити Ші-раз за своїм родом, і продержалася там династія Інджуїдів аж до 1353 року. Було всіх Інджуїдів четверо: сам Махмуд-шах Інджу та троє його наступників. Всі вони були добрими, щедрими і культурними меценатами, і коло їхнього двору гуртувалась літературна громадка перських та персько-арабських письменників – чи вчених, чи поетів. Поети, звичайно, не тільки присвячували Інджуїдам свої писання, але й прославляли їх. При першому Інджуїдові, Махмуд-шахові, молодий Гафіз, може, й не був іще покликаний до двірського гуртка, – принаймні ми в його віршах не знаходимо тих неминучих похвал, які були б заадресовані безпосередньо на ім’я Махмуда Інджу . Як помер Махмудшах (1334), мав Гафіз уже літ понад тридцятеро, і, певне, талан його вже аж надто добре був виблискував тоді, будь-кому навіч. Наступники отого першого Інджу, Махмуда-шаха, звернули ближчу увагу на талановитого шіразького лірика; вони прихильно притулили його в своєму двірському колі, а при четвертому й останньому Інджуїдові, Абу-Ісхакові (1341 – 1353), Гафіз був уже, мабуть, чи не найславнішою окрасою того літературного гуртка, що туливсь коло Абу-Ісхака. Поетичний талан Гафізів тоді, очевидячки, геть виспів (вже ж поетові було тоді більше як 40 год), і це, мабуть, був зеніт Гафізової творчості, бо далі, як минуло поетові 50 літ, то треба думати, що поетична його фантазія мусила вже й притухати: звичайно, старість – не радість.
Як людина вже підстарювата, повинен був Гафіз за часів Абу-Ісхака Інджу значно споважніти. Щоправда, про молоді Гафізові літа ми не знаємо, чи серед бурхливих веселощів, чи, навпаки, одразу серед розумного, розсудливого спокою зминули вони для поета. Знаємо ми з біографій (на жаль, з пізніх, бо вже з кінця XV віку), що Гафізова вдача була жартівлива, і навіть до старечих його літ лишилася жартівлива; отож, у людини такої вдачі, мабуть, молоді літа пливли не сумовито. Але що за часів Абу-Ісхакових Гафіз, хоч, може, й не без гумору, дививсь.на світ уже поважно, песимістично і державсь чернечого (дервішського) світогляду, то це ми знаємо напевне з його власних датованих віршів (№ 383). Через те серед літературного гуртка Абу-Ісхакового двора міг шейх Гафіз охоче й природно, вже не приневолюючи своєї натури, горнутися, між іншим, і до людей науки, до «царів знаття», як він їх звав; а найбільше він шанував «царя царів над мудрістю» філософа Азодеддіна Іджі (пом. 1355), що був членом султанської ради. А Іджі був не тільки філософом неоплатонічного напряму, але ще й філологом, дуже добрим арабським філологом. Справедливість вимагає зазначити, що арабської філології за-вчивсь або довчивсь Гафіз од Азодеддіна Іджі, мабуть, безмірно більше, ніж навчивсь грецької філософії, бо в арабській мові Гафіз, як бачимо з його писань і знаємо з життєписних свідоцтв, був справді людина тямуща, а от у царині грецької філософії – любісінько плутав ідеаліста Платона з циніком Діогеном та й,. ничтоже сумняся, заявляв у своїх газелях, що любе для нього вино живе в бочці, «наче Платон», і через те могтиме викрити людині всі тайни мудрості (№ 306). Видко, що й Платон, і Діоген лишилися для Гафіза відомі хіба з чутки, та й край.
Та треба думати, що не менш, як «царі царів над мудрістю», цікаві були для жвавого Гафіза, для щирого поета, ще й ті письменники з двірського Абу-Ісхакового ГУРТУ» У яких спеціальністю була поезія. А всяких поетів тулилося коло Абу-Ісхака чималенько. Був там романтик, старенький Хаджу Кірманський (1282 – 1352), що писав у дусі Нізамі XII в. та Хосрова Деглійського XIII – XIV вв. і, між іншим, склав віршовану трагічну повість на таку тему, якої Нізамі не знав: про римську царівну Троянду та про хорасанського царевича Ново-весняного («Голь о Новруз»). Писав на цю тему, навіть іще трохи раніш од Хаджу, ще й другий шіразький поет Джелаль Тебіб (пом. 1393), десь, певне, Гафізів одноліток. Як Хаджу, так і Тебіб були не тільки епіками: вони творили і ліричні вірші і тим самим тісніш наближалися до Гафізового хисту. З інших поетів Абу-Ісхакового гуртка цікавими були лірик-панегірист Гейдер-шіразець, що султанові Абу-Ісхакові співав пишні хвали, а других поетів, які теж хвалили Абу-Ісхака, кусливо висміював; не жалів він і старенького Хаджу Кірманського. А вже ж зовсім особливу постать займав у султанському колі непристойний віршопис Обейд Заканський (пом. 1370). На Сході відносяться до непристойностей трошки поблажливіш, ніж у прюдно-лицемірній Європі; і недурно шіразець Сааді XIII в., дарма що був з нього суворий мораліст, казав, виправдуючи непристойності, що «жарт у розмові – це наче сіль у страві». У Обейда Заканського його цинічні «Жарти» або сатирична повість «Про мишей та кота» (як миші кота ховали) містять у собі не тільки тривіальні скабрезності, але й багацько поважної громадянсько-сатиричної кусливості, випрямованої і проти клерикалів, і проти багатих класів, «буржуазних», на теперішню термінологію. От у цій точці він близенько дотуляється до Гафіза. Хоч з Гафіза – соромливо ніжний лірик, але непристойного Заканія споріднює з Гафізом спільний їм обом войовничий нахил виводити людей на чисту воду; спільна їм обом – огида проти лицемірного правовірного духовництва, що торгує молитвою, огида проти фальшивих святенників-дервішів, проти ненажерливого купецтва, що дбає тільки про грошові зарібки, і т. ін.
Отакий був у шіразького султана Абу-Ісхака двірський літературний гурт, а найяркішою, першорядною зорею світивсь там не хто, як Гафіз, – той самий уже славнозвісний Гафіз, якого саме й знають нащадки, але ще не надмірно старий, не настільки старий поет, щоб і талан його почав гаснути. І почував себе Гафіз за часів Абу-Ісхака дуже добре. Навіть пізніш, коли Ін-джуїдів давно на світі не було і слід за ними загув, Гафіз елегічно згадував про ті минулі часи, як про безповоротне щастя і для себе самого, і для цілої країни (№ 579). «Таких людей, які тоді були, нема тепер на світі!» – плакавсь він.
Куди, куди поділось те прихилля, 
Що панувало в тамошнім гурті! – 
журливо споминав старенький Гафіз епоху Абу-Ісхако-вого султанування в Шіразі (№ 174).
ІІІ
Перехід Шіраза (з 1353 р.) під панування музафферІд-ське. Добрі відносини нових володарів до Гафіза. Пошана, яку мав старий поет поза межами своєї батьківщини.
Тоді як у Шіразі і в провінції Фарсі були панували Інджуїди, в інших місцях південної Персії першої половини XIV віку сиділа друга перська династія Музафферіди. Емір Музаффер (з 1314 р.) теж був попереду не самостійником, тільки намісником верховної монгольської династії Гулагідів, та далі зробивсь фактично незалежним од монгольських ханів, а потім, як у половині XIV віку (1344) гулагідський рід вигас, то емір Музаффер і його династія Музафферіди могли вважати себе зовсім самостійними володарями і заходилися об’єднувати південну Персію під своєю рукою.
В 1353 році Музаффер захопив рідне Гафізове місто Шіраз, далі заволодів ще й другими містами Фарської провінції, де був панував султан Абу-Ісхак Інджу, і от у 1356 році самого Абу-Ісхака покарано було на смерть. А незабаром, за два роки, Музафферів син шах Шоджа вийняв очі своєму рідному батькові та й сам запанував на престолі (1358 – 1384). Гафізову душу ці всі події приголомшили. Але нові шіразькі господарі, Музафферіди, поставилися до заслуженого поета зовсім прихильно. І ми бачимо, що хоч він і сумує за Абу-Ісхаковими інджуїдськими часами, але й нових панів уже прославляє – присвячує їм свої дрібні ліричні газелі або й цілу «Книгу виночерпія» (а саме – останньому з Музаффері-дів, шахові Мансурові шіразо-ісфаганському (1388 – 1393). Музафферідські міністри, візирі тії, теж дбали, щоб старому заслуженому шіразькому поетові жилося гаразд.
А тим часом слава про Гафіза давно вже йшла далеко поза межами рідного його Шіраза. Князі-султани, що панували по других областях Персії або Індії, добре про нього чували та й радніші були навіть до себе перетягти, до своїх дворів. Були ж вони ворогами для Музафферідів.
На північному заході Персії, в провінції Азербайджані (з м. Тебрізом) та в Месопотамії (з м. Багдадом), там само, де давніш була резиденція монголів Гулагідів, держалися найповажніші супротивники Музафферідської династії Д жел аїриди, нащадки монгольських воєво-дів: замість Гулагідської династії панували тут уже вони, їхньою рідною мовою була, як і в ханів Гулагідів, уже не монгольська, а турецько-азербайджанська та перська, і перське письменство Джелаїриди високо шанували. Коло них у Тебрізі та Багдаді тулився свій гурток перських письменників, що блищав, може, не гірше, ніж гурток шіразький. Як у Шіразі найславніше поетичне ймення було Гафіз, так у Тебрізі – поет Сельман Саведжі. Гафіз піддержував заочні дружні зносини з талановитим Сель-маном, з іншими джелаїридськими поетами, з джелаїрид-ськими візирами, з самими султанами (шах Увейс (1356 – 1374), Ахмед (1382 – 1410). Тільки ж, коли з джелаїридського боку наспіло запрохання до Гафіза переїхати геть і на життя до Тебріза або Багдада, то старий поет одкинув таке запрохання. «Йому вистарчало мати шматок хліба у рідному Шіразі, щоб не вганятися за медовими щільниками чужих сторін», – гіперболічно каже квітчастий і, до того, пізній його біограф (Довлет-шах, аж із кінця XV в.). Та певне, що Гафіз мав у Шіразі не тільки якийсь там шматок хліба...
Більше-менше такі самі відносини, як до Джелаїри-дів, були в Гафіза і до всяких відокремлених господарів Індії. Запрохував поета до себе (1369) володар Бенгалії, – Гафіз не поїхав, а обмеживсь на тому, що послав бенгальському султанові гарну газель на честь трьох хороших жінок його гарему. От тільки як був Гафіз уже геть старим дідом, а з північної Персії насувавсь туркестанський цар, славно-грізний войовник Тімур (1370 – 1405), то десь, певне, Гафіз перелякавсь і був зважився вибратись до південної Індії, до одного з деккан-ських господарів. Та зміг він доїхати з Шіраза тільки до Перської затоки: бо ледве старець-поет вліз на корабель, море так сильно зашпувало й забурхотіло, що дідусь залякавсь та й поспішивсь покинути корабель і висісти на берег. Він повернув до свого Шіраза, до династії Музаф-ферідів, та й одтоді вже й не надумувався скоштувати «медових щільників чужих сторін».
IV
Завойовник Тімур у НІ І разі, 1387 р. Зустріч його з Гафізом. Поетова смерть (1389) і кінець Музафферідської династії
А войовник Тімур-ленг (себто «Залізний Хро-мець») таки досунувсь із Середньої Азії аж до південної Персії. Наближавсь кінець для династії Музафферідів. Перший раз з’явивсь Тімур у Шіразі 1387 року. Слава про Залізного Хромця та про його далекі столиці Самарканд і Бухару доходила до Гафіза вже давненько і навіть послужила художнім образом для Гафізового вірша:
Коли мою душу шіразька туркеня
Підхопить своєю рукою,
За мушку індійську, що в неї на личку,
Я дам Самарканд з Бухарою.
Анекдот повідає, що як увійшли до Шіраза Тімурові війська, то старого поета, вдягнутого в убогу дервішську дранку, притягли до грізного тюркського завойовника. І той нагукнув: «Я своєю блискучою шаблею четвертину цілого світу покорив, аби звеличити Самарканд і Бухару, а ти, мізерний чолов’яго, смієш їх комусь дарувати за якусь там індійську мушку!» – «Пане над світом! – гумористично одказав дервіш-поет, поцілувавши землю перед Тімуром, – - через отаке моє марнотратство, бачиш, до якої вбогості дійшов я!..» Тімур не зміг не розлягтися сміхом і поставивсь до Гафіза прихильно.
Другий раз прийшов Тімур до Шіраза вже 1393 року, і тоді, оддавши на смертну кару останнього Музаффері-да шаха Мансура, Гафізового покровителя, Тімур зовсім прикінчив Музафферідську династію, а місто Шіраз включив у свою величенну державу. Та вже Гафізові не судилося побачити Тімур-ленга вдруге: він помер ще 1389 року, трошки-трошки не доживши до загибелі Музафферідів.
Тепер Гафізова могила вважається за дуже значну й славну шіразьку пам’ятку. Але як помер Гафіз, то правовірне мусульманське духовництво в Шіразі не захотіло було ховати його, бо вважало Гафіза за єретика-вільно-думця. Ледве-ледве пощастило поетовим приятелям якось загамувати справу і дати шіразькому співцеві останній людський притулок – у рідній землі.
V
Гафізів диван. Чи треба його розуміти в містичному, алегоричному дусі
Гафізів диван, себто збірку його писань, становлять переважно газелі. їх є 573 номери. Це недовгі ліричні поезії звичайного ліричного типу перського письменства. В них виспівується краса та кохання, добряче бадьоре вино, соловейки та квіти, весняна люба природа і т. ін. «Краще пити й гуляти, ніж лицемірити й робити з Корана сильце на людей!» – іронічно одповідає в своїх віршах поет тим муллам і всяким святенникам (хоч би й суфіям), що були гудили його. Не чужі Гафізовій ліриці ще й інші мотиви, поважніші й глибші. От, він робить горді заяви про людську гідність, сумує, що груба сила, й неуцтво, й тривіальність видираються нагору, а достойні люди – упосліджені. Він журливо міркує про те, що світ – порожнява й суєта, що людська доля непостійна, що людське щастя – зрадливе; він вимовляє гіркі думки про те, що й релігію люди перекрутили. Він обурюється, що вчителі віри – лицеміри, що і вони, і другі люди в релігії фанатично й сліпо держаться зовнішньої обрядності і витолковують Коран чисто формально, а між тим правдивий храм божий ховається в людському серці, і всі люди, хоч би неоднакову віру мали, можуть і повинні бути братами незалежно од того, чи до мечеті ходять вони молитися, чи до гебрської молільні, чи до церкви, чи до жидівської синагоги.
Всякі такі теми, і веселі, і журливі, добре розвивалися в перській поезії ще й перед Гафізом. Сенаї, Хайям, Сааді в його ліриці, Джалаледдін Румі, емір Хосров Дехлійський і багато других визначних поетів давно були виспівували те саме, та й дуже талановито до того. Тільки ж, на думку пізніших перських поколіннів, Гафіз усе те виспівав з більшим художнім таланом, в кращій художній елегантній формі; а через те він у перській поезії вважається царем газельної творчості, – дарма що справжньої, дійсної оригінальності нема в нього.
Дуже важко вирішити питання, чи являється Гафізова поезія закликом до гедоніки реальної, чи до гедоніки абстрактної, містичної, алегоричної.
Щоб до ладу розуміти класичну перську ліричну поезію, треба раз у раз пам’ятати, що її геть усю обвіяно т. зв. суфійством. Суфійство – це мусульманський містицизм, закрашений пантеїзмом. Генезу він має почасти буддійську, почасти християнсько-неоплатонічну (через грецьку філософську літературу, що її переложено на арабську мову за халіфів). Перська лірика повна того пантеїстичного світогляду. Та ще, окрім того, має вона свою особливу, умовну алегоричну термінологію такого роду, яку добачають християни в старозавітній біблійній «Пісні пісень».
Світ, на думку суфіїв, виплив з бога, він є еманація божества, і, дарма що здається він різноманітним і неоднаковим, тая неоднаковість є тільки привид, ілюзія. Візьміть воскову тонко зроблену й розкішно розмальовану квітку, погрійте її, – і побачите, що, замість отих різноманітних форм і барв, перед вами – єдина матерія. Світ і бог – єдине. Людина – крапелина з океану божества. До ілюзоричного тутешнього світу прихилятися й прив’язуватися не варт, тим більше, що він – суцільна низка страждань. Можна веселитися в цьому світі, втішаючися з кожного окремого підхожого моменту; та багато краще – не прив’язуватися до втіхи, не робитися рабом насолоди, а натомість убити своє «я», умертвити свою плоть, заживо наблизитися до всеєдиного, щоб потопитися в ньому, втонути в ньому, зіллятися з ним, розпливтися, наче крапля в океані. Поривання до божества, тяготіння до екстатичного з’єднання з ним суфії порівнюють з тим, як людина любить свою милу любку або щирого приятеля або як упивається вином і т. ін., а через те суфійська поезія, окрім філософсько-песимістичних ідей, виспівує ще й містичну гедоніку Таким чином, поет вихваляє, приміром, молоду весну, розквітлий сад, безжурне бенкетування, гарненького чашника-виночерпія, дорогую любку, – а справді це все має визначати містичні пориви душі аскета-споглядача до з’єднання з богом. Поет лірично нудьгує, чому в його милої любки таке жорстоке й холодне серце, чому вона не вважає на того, хто її щиро кохає, – а направду це аскет-подвижник стогне, чому так довго не находить на нього містичне навіяння од бога та екстаз .
Європейський читач, мабуть, чи не попитає: «А що, хіба в персів нема звичайної, дослівної, не містичної поезії?! Хіба в них нема такої поезії, що без усякої алегоричності була б виспівувала справжнє, звичайне людське кохання, справжню красу природи, справжні радощі-веселощі?!»
Доведеться одказати: такої поезії в перському письменстві, можна сказати, що й нема. Не залишилося. В X столітті літературна звичка ще зовсім добре дозволяла поетам непідроблену еротику, непідроблену гедоніку, а далі потроху встановилася в письменстві доволі лицемірна звичка – писати про немістичне людське ліричне життя так, щоб вірші прикро не вражали святих людей. Писати так, щоб люди побожні могли розуміти навіть щонайгрішнішу гедоніку й розгнуздану почуттєвість як алегорію, як високу побожність, висловлену в містичній формі. Більше-менше сторгувалися й з другого боку: святі люди, або поети безперечно містичні, бажаючи, щоб їхнє писання припадало до вподоби меценатам, настроєним по-світському, силувалися писати реально і не будували дуже вимушених алегорій.
Наслідком такого звичаю з’явивсь той факт, що ми тепер часто не маємо жодної змоги вирішити, як треба розуміти того чи іншого поета, – тим більше, що самі суфії всіх легко зачисляють до свого табору. І надто велика незгода є саме супроти суфійського шейха Гафіза, царя ліричної газелі XIV віку, найбільшого лірика-анакреонтика Персії. Ані широка публіка, ані вчені люди не можуть погодитися між собою: чи в містичному, чи не в містичному дусі написано ту або іншу любовну або вакхічну його газель? Здебільша вчені перси ладні витолковувати Гафізові газелі так, як казали ми, що дехто з християн витолковує тим способом «Пісню пісень», себто, що під любкою тра розуміти господа бога, під коханням – містичну нудьгу за возлюбленим божеством, під п’янючим вином – молитву та містичний екстаз і т. ін., і т. ін. Є багато спеціальних коментаторів, що дуже добре й дотепно поясняють кожне слово Гафізового дивана в чисто містичному, алегоричному дусі, «по-суфійському».
А простий люд у Персії виспівує собі його газелі, як звичайні пісні про щире людське кохання та про веселе погуляння!
Мені думається, що й сам Гафіз не міг би точно сказати, чи реальну, чи містичну любов та гедоніку він виспівує. Як був він молодик, як не був ще суфієм, а весело тішився життям, то, мабуть, писав тоді по-простому, по-щирому, про справжні свої молодечі, чисто людські чуття; і не думав, либонь, про жодну містику й алегорію. Але й тоді міг він ввертати в свою світську лірику деякі містичні терміни, містичні порівняння, образи і вислови, бо суфійський спосіб віршування давно вже був запанував у перській поезії, і молодий Гафіз міг зовсім несвідомо часом піддаватися загальновживаним умовним формам тодішнього віршування. А з другого боку, і про пізніші Гафізові газелі дуже й дуже можна гадати, що, зробившись суфієм, ба навіть суфійським старцем-шейхом (щось ніби ігуменом), Гафіз повинен був біліше-менше пристосовувати свою лірику до тих світських настроїв, які жили в душах вельможних покровителів його, а через те навряд щоб і сам він міг був щиро тоді сказати, чи справжнє кохання та вино він виспівує, чи вихваляє він містичне з’єднання з ним – усеєдиним, та похмілля од містичного, нереального вина. Звичайно, для його суфійської совісті гедонічна термінологія могла бути не інакше, як алегорично-містичною, але писав він вірші так, щоб читач, коли того забажає, міг розуміти їх і буквально, дослівно.
Для європейського середнього читача, не для історика письменства, читаючи перську лірику, чи то Гафізову, чи то Джалаледдінову, чи яку іншу, мабуть, чи не найзручніш буде держатися правила, що дав його один з критичних видавців перського тексту Гафізового дивана: «Зустрічаючи в Гафіза щось гарне і глибоко відчуте, ми маємо повне право розуміти його по вічним законам краси і істини, хоч би й які алегоричні витолковування давали йому коментатори» .
VI
Дещо бібліографічне про Гафіза
Одним з перших, хто приніс до Європи звістку про Гафіза, був італьянський гуманіст П’єтро делла Валле (народ. 1586, пом. 1652). Він між 1614 – 1625 рр. їздив по східних країнах, тоді як над Персією царював шах Аббас Великий. В листі з 27 липня 1622 року П’єтро делла Валле оповідає, як він був одвідав у Шіразі могилу Гафізову і могилу Сааді, двох славних перських поетів; каже: з-поміж них Гафіз для персів є те саме, що для нас, італійців, – Петрарка. Тут-таки на кладовищі П’єтро делла Валле зложив і вірші на честь Гафізові:
Hafix, ii gran poeta, in questa tomba 
Le ossa caduche: il nome, in mille carte, 
Da lui vergate con mirabil arte, 
Lasció che ancor famoso ä noi rimbomba .
Та тільки в XVIII віці, переважно в другій половині століття, Європа познайомилася з Гафізом ближче: переложено тоді було на всякі європейські мови більше як півсотні Гафізових газелей. Перший повний переклад цілого дивана вийшов аж у XIX віці од дуже відомого орієнталіста Йос. фон Гаммера (Штутг., 1812) німецькою мовою. Переклад той, нема де правди діти, був поганенький: і неточний, і неелегантний; але він має велику історико-літературну вагу, бо «Westöstlicher Diwan» (1819) славного німецького класичного поета Гете був заснований саме на Гаммеровому перекладі. Через патріарха світової поезії, великого старця Гете, Гафізове ім’я одразу зробилося відомим усенькій Європі. Через отой Гетів «Східно-західний диван» дуже поширилася в Німеччині поміж поетами мода писати любовно-ліричні поезії в дусі Гафізових газелей; силувалися навіть додержуватися тієї через лад незручної зовнішньої прикмети перських газелей, яка вимагає, щоб рима в усіх строфах однієї газелі була однакова. Кусливо схарактеризував німецьких газелістів Іммерман (пом. 1840):
Von den Früchten, die sie aus dem Gartenhain von Schiras stehlen, 
Essen sie zu viel, die Armen, und vomiren dann Gaselen… 
Добрий німецький віршований переклад повного дивана видав Розенцвейг-Шваннау (3 тт., Відень, 1858 – 1864), долучивши паралельно й перський текст до кожної переложено!’ поезії. Тішаться славою і неповні антологічні гарні переспіви фон Боденштедта (4-е вид., Берл., 1877). Мають свою ціну повні англійські переклади: прозаїчний – Вільберфорс-Клерка (Калькутта, 2 тт., 1891) та віршований – Джона Пейна (Лонд., 1901, 3 тт.). Часткових перекладів з Гафіза є багацько в усіх європейських мовах. Взагалі на протязі XIX століття Гафіз зробивсь рідним поетом для всіх європейських народів... окрім французів. У французів чомусь нема охоти до Гафіза: віршами не перекладалася на французьку мову ще ніякісінька його поезія, а науко« вою прозою не знайдеться по-французьки, мабуть, і півсотні газелей, та й то деякі переложено не з перського первопису, а з німецької мови.
Перський текст Гафізового дивана, починаючи з 1791 р. (двохтомове калькуттське видання), друкувавсь більше як сто разів, частіш в Індії, ніж в Персії. Але найкритичніші видання – це не східні, а ті, що їх виготували європейці: Брокгауз (1851 – 1863, в Липську, 3 тт.) та вищезгаданий Розенцвейг-Шваннау (Відень, 3 тт., 1858 – 1864, з паралельним німецьким віршованим перекладом). Брокгаузове видання – науковіше . Я, при своїх українських перекладах, що йдуть нижче, завсіди подаю сторінку Брокгаузового видання та здебільша показую також перську сторінку і Розенцвейгову. Окрім того, коли перський текст якоїсь Гафізової поезії мається в надрукованих у Росії перських хрестоматіях Болдирєва (Москва, 2-е вид., 1833) та Мірзи Абдулли Гаффарова (М., 1906), то я це теж зазначаю.
Коли в перських виданнях (а ними Брокгауз не користувавсь) трапляються такі варіанти Гафізових поезій, які, на мою думку, часом дають собою кращий текст, ніж у Брокгауза, то я в таких випадках іду за перськими виданнями. Але я це роблю tacita manu і, можна сказати, ніде того не зазначаю.
