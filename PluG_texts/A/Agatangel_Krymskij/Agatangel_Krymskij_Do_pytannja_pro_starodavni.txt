До питання про стародавні українські релігійні повідання
З приводу брошури проф. М. Ф. Сумцова «К библиографии старинных малорусских религиозных сказаний», Харків, 1896 р. Відб. з VIII тому Харківського «Сборника историко-филологического общества» за 1895 р., стор. 8.
Під «релігійним повіданням» («сказанием») проф. Сумцов розуміє не кожен витвір народного епосу, де йде мова про щось релігійне (отакі, напр., апокрифи); під «релігійним повіданням» розуміє він самі тільки легенди і виключно їм присвячує він свою брошуру. Легенди, а зосібна наші українські легенди, справді варті особливої уваги. Коли ми візьмемо апокрифи, то, мабуть, навіть той, хто їх спеціально не студіював, просто з першого погляду відчуває, що це твори не рідні, а чужі, занесені . Зовсім інакшеє враження справляють наші релігійні легенди. З них усе тхне чимсь таким близьким, таким добре відомим, таким рідним! Тут і місцевості називаються наші-таки, українські, тут і імення – то все ймення наших-таки славетних історичних діячів, тут побутові риси виступають яскраво українські, тут навіть у способі мислити так і почувається скрізь усе рідне, національне; ми цілком погоджуємося з шроф. Сумцовим коли він каже, що українські легенди мають «своеобразный характер произведений близких, как бы издавна знакомых и почему-то привлекательных» (стор. 1). «Это нечто привлекательное, – каже проф. Сумцов далі, – кроется в теплой вере людей старых поколений, в душевном их мире и сердечной их простоте». Не тільки в цьому, а найбільше-таки – в національному дусі, що пересякае для нас наші легенди; той дух ріднить нас, скептиків-інтелігентів, і з нашими наївними предками, і з теперішнім простим народом.
Таке вражіння Вражіння, одначе, обдурює: хто ознайомлений з міжнародною бродячою словесністю, тому, звичайно, давно вже кидавсь у вічі факт, що не одна українська начебто «щиро» національна легенда належить до категорії мандрівних повістей. І само собою постає питання: «Отже ж, оці, такі рідні нам, легенди – то витвори не самостійні, не наші?» Одказати: «Еге ж, не наші», – навряд чи буде справедливо, бо наш народ будь-що-будь цілком попереробляв чужі сюжети. Простежити, як одбувалася ця переробка, надзвичайно цікаво: не тільки встановиться критерій для суду про те, що ж властиво ми сміємо назвати нашим рідним, безперечно національним етнічним добром, ба й з’ясується й саме поняття про те, що таке народна творчість. Це буде надзвичайно повчальна для нас річ – простежити, яким чином чуже повідання встигло дістатися до нас, поширитися в народі, пристосуватися до певної місцевості й знаціоналізуватися усіма сторонами, в усіх подробицях .
Поле для дослідів – якнайширше. Як висловивсь англійський поет, воно
Exceeding rieh, and long, and wide,
And sprinkled with a sweet variety
Of all, that pleasant is to the ear or eye .
Але пороблено на тім полі не гурт, так що й нічого. Донедавна в пригоді могли стати хіба стаття Н. П[етрова] в «Трудах Киевской духовной академии» р. 1877, далі дуже важливі «Очерки южнорусских апокрифических сказаний и песен» проф. М. Ф. Сумцова («Киев[екая] старина», 1887 ) та ще деякі його замітки та статті. Зважаючи на таку вбогість, неабиякої ваги набуває нова систематична брошура того-таки шановного автора, проф. Сумцова, що заголовка її ми подали попереду. Брошура ця має спеціальне завдання – пролляти певне світло на суть української релігійної легенди.
Одразу нічого не робиться. Треба підготовчих робіт. Шановний автор поки що надумавсь попоратися у стародавніх українських творах XVI – XVII вв. і повизбирувати розкидані по них тії легенди, котрі зв’язані з українськими історичними особами та подіями. Як видно з цитат, він піднявся труду переглянути «Пересторогу», Денисовича, Кальнофойського, Петра Могилу, Галятовського, поробив порівняння (коли був для того матеріал) з відповідними творами сьогочасної української народної творчості і (знову-таки, коли був на те матеріал) подобирав також паралелі з писаної та усної словесності інших народів. Таким чином дослідник торкнувсь сімнадцятьох сюжетів: 1) мандрування церкви або ікони з одного місця на інше; 2) надприродна охорона українців під час татарської навали; 3) кара божа, що спіткала татар за зіпсуття ікони; 4) збудування монастирів та церков на тих місцях, де здобуто перемогу над ворогами; 5) надприродний захист для українців під час боротьби проти турків та поляків; 6) надзвичайний випадок, що ставсь, коли Григора Загор[ов]ського висвячувано на епіскопа; 7) випадок, що трапивсь, коли постригали на ченці Іпатія Потія; 8) образа церкви або ікони од чужовірців або невір (властиво, це той самий сюжет, що і в № 3); 9) самозапалення церковних овічок; 10) похорон грішної людини в церкві; 11) образа духовних осіб і кара кривдникам; 12) розгрішення клятого самозванця; 13) українські ікони, що їх малював ов. євангеліст Лука; 14) ікони, що плачуть; 15) зміна кольору на обличчі в пр. богородиці на іконах; 16) обважніння ікони, що її хочуть одвезти єретики (пор. № 1); і 17) худоба (коні та воли) почуває, що чудотворна ікона близько.
Завдання це – нове й важкеньке. Отож не дивниця, що в статті шановного вченого можна одзначити деякі прогалини.
Гадаємо, що не завадить поробити скількись, мабуть-таки, не зайвих, додатків – за пам’ятками XVI – XVII в.
От, одзначім, що, наводячи чуда, подані в «Пересторозі» , проф. Сумцов забувається взяти з тієї-таки «Перестороги» вказівку на одне таке чудо, яке було найвідоміше на Вкраїні наприкінці XVI і на початку XVII в., а саме: коли на Берестейському соборі р. 1569 Михайло Рогоза, Потій, Терлецький та інші ренегати «з бискупами римськими згоду свою (себто унію) учинили» і надумалися вкупі правити службу богу, то «бог отрынул их офиру», і вино в чашах уніатських владик перевернулося на воду, та й довелося, щоб літургію доправити, іншого вина до іншої чаші налляти . Автор «Перестороги», що чимало черпав з посланнів Івана Вишенського, записав цю легенду, найімовірніш, підо впливом «Писання ко утекшим от православной веры єпископом» , хоча, звичайно, він знав цю легенду й раніш, без Вишенського. А Вишенський підніс питання про оце чудо на те, щоб спростувати заперечення Петра Скарги. Той-бо свою «Оборону Берестейского русского собору» (Вільно, 1597)закінчує словами: «Puszczają (православні)^ podmiatają kartel usze o cudach w Brześcu: iż się przy mszy wino w wodę odmieniło gdy jeden tam iezuita w cerkwi ś. Mikołaja służył. Potwarzy się tey nie wstydzą. Żaden tam jeszcze iezuita, ani kapłan rzymsky mszey nie miał; a jeśli się Grekowi, który w ten czas służył, to trafiło, iż w kielich miasto wina z omyłki wody nalał, – cuda żadnego nie masz trafia się to у u pilnyc у nabożnych. To cud, iż ludzie rozumni у chreściańscy tak sprośne kłamstwo mówią, abo wierzyć śmieją» .
У додаток до повідань «про мандрування церкви або ікони» (№ 1) можна нагадати про ікону лісненську. Наприкінці XVII в. у православному селі Буковичах на Підляшші пастухи знайшли в лісовій гущавині, на гілляках груші, ікону богородиці, написану на темно-червоному камені. Ікону визнано за чудотворну, поставлено в сільській церкві, і вона творила чуда. Одначе, так оповідали католики, православний храм показався негідний для таких святощів, а тому за три роки янголи господні вночі, удосвіта, перенесли ікону з Буковичів до Лісна, до новозбудованого храму-костьолу; це на свої очі бачили троє тамошніх людей. Лісненський ксьондз заходився записувати чуда до окремої книги, і само тільки за той час, як він там панотцював, їх було аж п’ятсот. У протоколі 24 листопада 1700 року ікону навіть офіційно визнано за чудотворну. Тепер вона належить православним . До цього ж циклу повідань належить сьогочасна полтавська легенда про царські врата, що зникли на дні криниці поблизу села Хорошок Кобеляцького повіту . У Ст. Руданського є літературна обробка подільської легенди про церкву, що заховалася од чорта під землею і виходить на світ тільки «на великдень до зорі» .
Сюжет № 12 у М. Сумцова – «Розгрішення заклятого самозванця»: тіло савозванцеве не могло зогнити, аж доки закляття не розв’язав Петро Могила. У стародавніх пам’ятках проф. Сумцов цієї легенди не знайшов і наводить її за новітнім оповіданням Думитрашка «Заклятый» (в «Историческом вестнике», 1880. верес, 46). Я теж не пригадую, щоб у стародавньому нашому письменстві було записано такий випадок, прив’язаний до ім’я Петра Могили, але пригадую аналогічні у «Палінодії» Захарії Копистенського (1621 року): «Блаженной памяти патриарх Антиохийский Иоаким, под час бытности своей в короне Пол ской року 1579 вj Львове, отлучил был от церкве священника именем Григория, прозвиском Горбачевского, за некоторый ексцессц, а ме-новите: же учинивши пеірвей обет богу и чернцем зоставиш, присягу зламал, оженился и священником зостал. Той, року 1589, в лет по том отлученю и звязанию десят, в Львове умер и погребен был на цментару церкве брацкой, Успения пречистой девы богородицы, в месте. В лето по том погребе его тр[етье], то есть року 1591, под час розбираня той церкви, гды были фундаменты на заложене теперь поднесенной церкви копаны, откопана была с припадку и тая яма, в которой той священник лежал. 3 которого кгды ся дощка верхняя з труны зсунула, обачено было тело надутое, як мех, тверде, як камень, очернелое, як уголь (на березі додано: «Бойся, кождый гвалтовнику, поприсягненой обетницы живота иноческого!»). Люд посполитый, духовный и свецкий, который о той на нем палой екскоммуникации, албо отлученю от церкве ведали, з политованьем велце с тому дивовали. И мусел быти таковый же закопан, аж братним политованьем порушоный муж подобный, книжный, именем Симеон Горбачевский, працы ся поднял, до Константинополя шол и блаженной памяти отцу Иеремии, на тот час патриарсе Константи-нополскому, о том ознаймил, от которого одержал лист разрешальный. И кгды по первом откопаню немаль в лет полтора зась был откопан и таковый же найден, – лист той разрешальный над ним был прочитан , а зараз в колко дней тело надутое опало и в порох ся обернуло» . Той-таки Захарія Копистенський сам наводить паралельні грецькі повідання про те, як «от патриархов наших христианских звязаныи тела згнити не могут, але ся одыма-ют, твердеют, чорнеют и так як мех надутый, лежат поты, аж будут от тых же владзою, им от бога данною, розвязаны», після чого, звичайно, «в порох ся обертают» ; по-кликуеться Копистенський на «Турко-Грецію» Мартина Крузія «з Феодосия Зигомали» . Взагалі треба завважити, що в «Лалінодії» подано різних чудес чимало, але здебільшого вони стосуються не до України, а до Греччини. Таке, приміром, оповідання про те, як завалилася церква в Афонській лаврі саме під тую хвилину, коли на службі божій пом’януто папу римського ; оповідання це однаково підходило б до сумцовського циклу № 3 і до циклу № 8.
Повідання № 6 («Надзвичайний випадок, що ставсь, коли Григора Загор[ов]ського висвячувано на епіскопа») проф. Сумцов узяв з «Перестороги» (її, зауважимо в дужках, він неправдиво застосовує до 1600 – 1605 рр.). Коли висвячувано цього майбутнього уніата, «бог чудо показал, же при звонению к службе божей порвал его дух нечистый и кинул, и так ниц лежал без памяти через всю божественную службу» («Акты, [относящиеся к истории] Зап[адной] Росс[ии]», IV, № 149). Я додаю, що дальшу стадію в розвитку цієї легенди ми бачимо в «Фриносе» Мелетія Смотрицького (Вільно, 1610), саме в тому цікавому місці, де Мелетій вкладає в вуста східній церкві мову до Потія і звертає увагу на чудесні кари божі, що спіткали кожного з уніатських владик (стор. 75 – 76). Як каже Мелетій, Германа (у світі – Григорка) Загоровського, цього «mało nie przednieyszego tey waszey uniey forytarza, sprawidliwym sądem pańskim ieszcze za żywota zły duch częstokroć у przy samym nabożeństwa przezeń odprawowaniu z niezmiernym wszystkich tam będących ludzi postrachem po cerkwi tam у sam srodze-straszliwie rzucał у zaczętay przezeń liturgiey aż у do samey śmierci skończyć nigdy nie dopuścił» .
Як бачимо з підкреслених у мене місць, fama crescit eundo . Тут-таки, думається мені, до речі буде трохи од-бігти й убік в питанні про те, коли написано «Пересторогу». Проф. Сумцов (ідучи, отже, за думкою А. Н. Попова) застосовує її до 1600 – 1605 рр., а галичанин А. Петрушевич уважає за автора «Перестороги» Михайла Гунашевича, що народивсь не раніш од 1610 р., а р. 1647 висвячений на іподиякона у Львові . Петрушевич грунтується тільки на дуже хитких даних палеографічних, а поданая в нас цитата з «Фриноса», гадаємо, виразнісінь-ко промовляє за тим, що «Пересторогу» написано переділе од «Фриноса», себто передше од 1610 р. ; коли ми, окрім того, звернемо увагу, що автор, кажучи багато про князя Острозького, ніде не зве його мертвим, то матимем певну підставу гадати, що «Пересторогу» складено раніш од 1608 р. Але гадати, нібито її написано десь між 1600-м та 1605-м роком, знов-таки не можна: автор покликується на уніатське видання «Посольство Мисаїла до папи Сикста IV», а воно надруковано р. 1605. Отже, «Пересторогу» складено між 1605-м та 1608-м роком.
Щоб закінчити нашу замітку, зробимо ще одне доповнення не часткового, ба загального характеру. Д[окго]р Іван Франко у своїй путящій дисертації про Вишенського подає силу принагідних зауважень історичного й історично-літературного характеру. Між іншим, згадавши за наведену в Вишенського легенду про афонське чудо з часів Михайла Палеолога, д[окто]р Франко підніс скількись міркувань, що їх я вважаю за незайве навести тут цілком, як бібліографічний додаток до статті проф. Сумцова: «Ся легенда, а також закиди Вишенського, адресовані до владик за те, що не вірять таким чудам як берестейське і афонське, інтересні для нас як один із об’явів досить нового у нас і сильного напряму, котрий починає проявлятися в нашій літературі з кінцем XVI в., а в XVII в. доходить до вершини свого розвитку. Маю тут на думці епідемічний нахил до чудесного, котрий бачимо у нас в XVII в. у всіх верствах людності, у духовних зарівно, як і у світських, у простих, як і по-тодішньому високо освічених (Євлашевський Петро Могила, Галятовський, Баранович і др.). Віра в чудеса існувала у нас і давніше, від самого заведення християнства, і була нерозлучна з самою релігією. У наших писателів і літописців стрічаємо запісаних багато чудесних случаїв, віщих снів, пророкувань, знамень і т. д. Але чудесне являється у них спорадично й, очевидно, не грає важної ролі серед суспільності, в котрій і для котрої пишуть ті автори; можна думати навіть, що ті чудесні случаї були не раз радше тільки виразом спеціального способу видження побожних авторів-монахів, ніж предметом загальної живої віри суспільності. Але з кінцем XVI в. заходить значна зміна. За почином суспільностей західноєвропейських, особливо німецької і польської, обхоплює звільна й нашу южноруську суспільність якийсь дух містичний, якийсь загальний наклін до віри в чудеса і до бачення чудес, якась потреба чудесного на кожнім кроці. Пригадаємо лишень, яку велику роль грали чудеса, явища чортів і ангелів в житті перших реформаторів, особливо в житті Лютера, Мюнцера і анабаптистів. Розбуджене реформаційною проповіддю, в масах народних почуття доходило до екстазу, до візій і віщунства. Чудеса перестали бути привілеєм вибраних і святих; тепер трохи не кожний міг бачити, а то й творити їх. Тому загальному настроєві відповідала й література. Тисячі писаних і друкованих збитків та листків розширювали вість про нове чудо, прозою й віршами розказували про явище святого у сні, про появлення ікони, про чудесне уздоровлювання недужих. Масами збігався народ у такі місця. З часом почали збирати такі листки, записки та перекази, потягнувся довгий ряд т. зв. Mirakelbücher, котрих початки в Німеччині сягають іще середніх віків, але на котрі у нас мода прийшла аж в XVII в.; Вишенський був одним з перших, що відчули ту нову струю . В інтродукції до повісті про напад латинян на Афон він з натиском підносить потребу віри в чудеса – не тільки ті давні, переказані в письмі святім та житіях, але й нові, сучасні, в котрих так само маніфестувалася сила і правда божа. А й сам він у самім першім своїм творі, як ми бачили, являється одним з перших в нашій літературі оповідачів таких сучасних чудес, розказуючи про віднайдення тіла Варлаама Охридського . Після того грамотна публіка наша мало що не два століття вдовольнилася читанням Mirakelbüch-ів вроді «Тературге-ми» Кальнофойського, «Неба нового» Галятовського, «Огородка» Радивиловського, «Перла многоценного» Транквіліона, «Phoenixa» Суші (1685), а то й величезного збірника чудес, виданого 1672 р. в Мюнхені єзуїтом Гумпенбергом п. з. «Atłas Marianus», куди ввійшли також численні описи чудесних ікон литво-руських (Stebelski, «Dva vielkie Świata», I, XXXII). В XVII в. чудеса появляються на нашій Україні цілими чередами рівночасно з кожним більшим нещастям прилюдним, просичують собою всю духовну атмосферу нашого народу, витворюють множество місць відпустових, около котрих нагромаджується множество повістей, повірок, традицій, забобонів, а далі й пісень книжного або напівкнижного складу, з котрих значна часть опісля громадиться в василіанськім «Бого-гласнику», щоб почасти задержати своє значення й донині .
Нетерпляче чекаємо од проф. Сумцова докладної розвідки про зачеплене в нього питання і будемо дуже вдоволені, коли й наша замітка хоч трохи йому допоможе в його праці.
