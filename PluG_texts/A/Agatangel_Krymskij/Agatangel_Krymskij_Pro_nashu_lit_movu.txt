Про нашу літературну мову
В останній книжці ЗНТШ (кн. XLI, стор. 7, 4) була коротенька згадка про цілий ряд статей «В справі народного язика», друкованих у «Ділі» 1900 року (чч. 124 – 140) і підписаних «Н». Рецензент «Записок» торкнувся тих статей зовсім побіжно, – тим часом вони варті ширшої уваги, бо вийшли не з-під дилетантського пера. В авторі видко тямущого філолога, а через те споритися проти нього і варто, і можна, бо єсть надія, що він згодиться покинути деякі свої погляди, коли йому хто доведе певними доказами, що вони неправдиві. Але я не думаю тільки споритися проти нього, – навпаки! В значній мірі я охоче радий підписатися під його думками [...].
Щодо мови русько-української, то д. Н. робить чимало справедливих заміток, проти яких, очевидячки, й опиратися нема чого. Напр., він доводить, що звук – одно, а згук – друге і що любовні згуки бувають не у ідеально закоханих людей, а хіба у п’яниць або у котів. Він підкреслює, що не треба писати речинець, а треба реченець, не дійсно, а дійсно, бо се слово повстало із доистно. (Додамо, що там на Україні, де в вимові одрізняють тверде і од м’якого ї, там вимовляють се слово твердо: дісне; а де заховались дифтонги, там кажуть дуисне). Тільки ж тих точок, в яких я згоджуюсь із д. Н. або в яких розходжуся з ним не сильно, я й не торкатиму. Натомість завважу от що.
Д. Н. обстає за активними причасниками, хоч вони в живій мові або померли, або помирають (за винятком декількох десятків, що мають характер прикметників); силуючись оживити причасники, д. Н. каже, що без них мова «знемовлячиться»; а «що в стилю науковім, в термінології без причасників і ступнем не ступити, річ загально звісна». Згоджуюся, що без причасників обходитися не вигідно; тільки ж біда, що в живій розмові вони – кажу – або померли, або вмирають, а колись – видко – і зовсім повимирають; в такім разі всі ті наші писання, де густо насипано причасників, будуть для пізніших поколінь мертвецькими писаннями і вражатимуть їх так само погано, як Погано вражає нас тепер dativus absolutus «наступившу же четвергу». Щиро народна мова (маю на оці морфологію, синтаксис і фразеологію) змінюється не швидко, а книжна, письмацька, через свою штучність, стає застарілою вже для третього, четвертого покоління. Візьміть ті великоруські пісні, що їх позаписував мало не триста тому літ англієць Річард Джеме; вони і зараз читаються залюбки, бо так мало одрізняються од сучасних! А візьміть якого-небудь Державіна, що не має ще й сто год, як він помер, а вже його мова дихає мертвеччиною навіть для Інтелігентів. Виходить: хто бажає, щоб і нащадки могли його читати, нехай держиться морфології, синтакси і фразеології чистісінької народної; а хто такої претензії не має, нехай собі пише, як йому зручніше. Мені думається, що особливо поети і белетристи повинні не одхилятися од народної мови ні в чому ані на гич, бо коли в н и х ми знаходимо щось мертве, то не радо їх читаєм і часто не дочитуємо навіть до кінця. Що ж до творів наукових, то вони взагалі мають лиш тимчасову вартість, до всього ж того у них – спеціальний, вузький круг читачів, яких не злякає жодна мертвість у мові: а через те в наукових писаннях, може, й можна держатися трохи штучної, та зате точної і вигідної мови. А краще було б, щоб і в науці писати зовсім так, як говорить народі
Боронячи чистоту мови, д. Н. нападається на те, що останніми часами в нашу літературну мову заходять слова французькі, німецькі і інші. (До німецьких, здається, він має більше ласки, бо, наприклад, сам пише: «помада з ґрайзлєрні польської». Ану, чи вгадає хто з українських читачів, що то за ґрайзлєрня?). З-поміж слів французьких йому особливо немиле фабліо, і він радить, щоб писати баснь. Тільки ж баснь=fable, а не fabliau. Ce останнє слово – по-нашому вигадка, – в тім технічнім значенні, яке надає сьому слову народ. Але терміна fabliau нам нема чого кидати, бо то технічний, загальноєвропейський термін, і не дурно всі європейці його пишуть і вимовляють на архаїчний лад, з і, тимчасом як сучасна французька форма буде fableau (з є, що не читається).
Приросток а р х и, який ми бачимо в грецьких словах (архиерей, архидиякін, архангел і т. п.), д. Н. уважає настільки нечастим у нашій мові, що неохоче дивиться, коли хто-небудь зв’язує грецьке а р х и з словами руськими. Я ж думаю, що в сій справі філологи навіть голосу не повинні мати: се справа не з області філології, а з області індивідуальної писательської творчості і психології, і ми не сміємо деспотично її обмежати. Коли людина знає, яка єсть єрархічна градація між ангел і архангел, між єрей і архиерей, між диякон і архидиякон, то хіба ж не самі собою лізуть на язик аналогічні вирази і для слів руських? Наприклад, давно-давно вже на Русі існує вираз пастир і архипастир, і всі його розуміють; а коли так, то метафорично ми сміємо прикладати теє архи і до всякого іншого слова. Напр. «хоч і він добрий, та ти – архидобрий»; «всі ви – розбійники, а він – архирозбійник»; «се поважна справа, а на нараду поприходили самісінькі архиосли» і т. ін. Всякі такі речення ми можемо чути мало не щодня і, хоч вони справді гібридні (як зазначає д. Н.), та в них є багато вимовності, виразистості, – і нашої філологічної заборони ніхто не схоче слухатися.
Внішній, зовнішній. Д. Н. одкида’ другу форму («нещасливу і непотрібну») і дозволяє тільки першу. Коли ж зовнішній говорять і в народі! Вона, очевидячки, відповідає російській формі извнешний. Народ говорить ще надвірній (пор. ще у Івана Вишенського: «надворная наука» – внішня, себто світська наука). Слово внутрішній не подобається д. Н-ові через те, що, коли сказати внішній і внутрішній, то виходить нелюбе римування, – через те краще було б казати внутренний. Я знаю тільки слово внутрішній з наголосом на у, – отже ж воно не римується з внішній і ніякого нелюбого римування не виходить.
«Новочасні писателі безмилостно викидують іменно, а як віддати німецьке nämlich, namentlich – сього не скажуть». Нащо зовсім викидати наше рідне іменно, того не знаю і я; але знаю, що замість іменно я частіше чув і читав а саме. Кому більше до вподоби іменно, нехай пише іменно; хто ж більше звик до а саме, той нехай собі пише а саме, – се нікому не шкодить.
Се лежить в природі людській». На думку д. Н., не можна казати лежить. Чому? Адже се дозволена метафора. Так само ніхто деспотично не звелить другому казати неодмінно: «у мене є на серці велике горе» замість «у мене лежить на серці велике горе», коли той другий захоче висловитись картинно.
«Кощунствовати, чисто російське слово=витворяти мов несамовитий». Ні, He=, бо кощунствовати=блюзнити, і воно не «чисто російське», а церковнослов’янське слово.
«Люд і народ», «людовий і народний». Д. Н. бажав би, щоб народ значило тільки natio, а люд – populus, ÖTJfxoC, і щоб, напр., замість народна школа казати людова школа. Навряд чи се річ можлива; люд значить попросту люди. Кажуть: «він сумує, нудить світом, блукає левадами, де люду не видко» (се значить: «де не видно жодної людини, де не видно людської душі»); «було там усякого люду: і панів і мужиків», «і бідний, і багатий люд» і т. ін. Простий народ так і зветься простий люд, бідний люд, сільський люд, робочий люд, невчений люд, а через те інтелігенція зветься вчений люд; люд християнський – всі християни. Прикметник людовий мені аж вуха ріже, дарма що я польську мову знаю з дитинячих літ. От, написавши сі слова, я захотів зробити спробу і вдався до першої-ліпшої сільської жінки, яку побачив. Питаю: «Що воно таке людовий?» – «А це – що з льоду... з криги». – «Та ні! от приміром: людові вчителі». – «Людоїди?!.» Розуміється, що коли у вас у Галичині не тільки інтелігенти, а й простий народ скрізь говорить людовий, то пишіть собі сеє слово на] здоров’я. Тільки ж дозвольте й нам, українцям, держатися свого слова народний, – єдиного, яке ми розумієм. Д. Н. гадає, що термін нароц в розумінні «простий народ» ми взяли з російської мови. Не варто суперечитися про те, звідки взяли, а треба тільки зазначити, що сього слова тримаються скрізь по цілій Україні. Значення 8^[хоС и бхХоС було в слові народ іще й у стародавній Болгарії: хаї 4&ао[хаСоѵ оі ЬХХої – и чудяхуся народи».
Малодушність зміняють зовсім непотрібно і нещасливо на дрібнодухість. Се ж синоніми. Малодушний – се той, у Кого або в кім мало духу, відваги=тиШо8. Дрібнодухий – се той, у кого дух дрібний, або й низький, більше kleinlich, kleinlichmüthig, ніж kleinmüthig.
Хороше людове слово одвітливий – verantwortlich (зам. одвічальний). Навряд, щоб воно значило verantwortlich.
Я чував слово одвітливий тільки в розумінню «той, хто охоче відповідає». Неодвітливий=неохочи до одповіді, мовчазливий, понурий, ungesprächig. Одвічальний редактор може бути страх який неодвітли-вий.
Писати побут (з у) замість побит уважає д. Н. забавкою дилетантською. Се несправедливо, бо й народ говорить побут (хоч подекуди чується й побит), а не самі якісь дилетанти. Хотів би д. Н., щоб Vergessenheit звалася по нашому забуток, a altes Denkmal – забиток. Не чув ніде я того слова забиток, та, мабуть, якби де вчув, то подумав би, що мова йде про цвях або кілок, забитий у стіну чи в землю. Аналогічне скажу й про Ьобиток (зам. добуток), бо, наприклад, недобите військо зветься недобиток.
Сяєво (пор. зарево, марево, печево) не є витворене слово, як думає д. Н., а живе, народне, напр., сяевом зветься золотий або срібний ореол на іконах. Глагол сяяти, який д-ві Н. не подобається через свою ніби локальність, іноді більше придасться, ніж сіяти, а саме в формі осяяний, бо осіяний (з яким наголосом?), мабуть, ніде й не говорять.
Справозданне – се слово мов бур’ян. Справді, негарне слово, та навряд чи пощастить нам його виперти. Д. Н. радить узяти натомість слово звіт=извёть. Не можна, бо звичайнісінько слово изветь (воно ж єсть і в російській мові) значить донос, денунціація. Мені доводилося разів, мабуть, з двоє чувати непогане слово звідомленнє як узвідомленне (з наголосом на і) – од парубка, що знав і російську мову. Я спитав у нього, як сказати по-російськи оте звідомленнє, то він мені сказав: «Отчет». (Речення було таке: «пішов на звідомленнє до хазяїна»). Справді: чому б не писати, наприклад, «звідомленнє про нову книжку», «звідомленнє з діяльності товариства»?
На думку д. Н., себто не значить «то єсть», а значить etwa, annäherungsweise, beinahe. Отже ж ні=чисті-сіньке «то єсть»! Напр., «п’ять копійок, себто десять шагів», – нічого точнішого бути не може. Коли д. Н-ові здається інакше, так се тільки через те, що в Галичині се слово не вживається.
Цьоця і тета. Єсть іще й посередня фонема: тьотя. Оце тьотя – crux для філологів! З одного боку, здається, що ся фонема – російська, бо наше є змінюється в о звичайно тільки по ж, ч, ш та по й; та з другого боку, не можна забувати, що єсть непозичені українські фонеми: льону і льоду, де звук ьо тож само не легко піддається витолкуванню. Академік Шахматов (в «Исследованиях в области русской фонетики») схиляється до того, що можна добачити і в тьотя органічно українську фонему. Ну, та краще буде покинути се питання непорішеним.
Котрий, який і що. На думку д. Н., усі три оці заіменники рівнозначні. Не беруся судити про Галичину, але про Україну скажу, що в ній таки сильно розрізнюються два оці заіменники: котрий = «який між інши-м и», «який з-поміж інших». Возьмімо хоч би речення: «Позбирав яблука, котрі були вже добрі»= «позбирав ті з-поміж яблук, які були вже добрі (себто не всі)». Коли ж скажемо: «Позабирав яблука, що були вже добрі», то се значить, що всі яблука були добрі. Щодо який, то воно займає середину між котрий і що і не має в собі такого різкого одтінку. Коли скажемо: «позбирав яблука, які були вже добрі», то звідси не видко, чи всі вони були такі, чи тільки деякі з-поміж них.
Отож і всі закиди, які я мав поробити д. Н-ові; нехай він мені вибачить, що я не цитую сторін книжок, про які згадую: се тому, що пишу оці рядки не в кабінеті, а в дорозі, де нема жодних книжок філологічних під руками. Та сподіваюся, що д. Н. повірить мені і без цитат.
Звенигородка в Київщині, 15, 27 юля 1901
