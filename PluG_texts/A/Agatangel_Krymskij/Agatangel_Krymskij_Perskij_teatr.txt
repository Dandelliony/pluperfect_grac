Перський театр, звідки він узявсь і як розвивавсь
а) Релігійні мохарремські містерії («тезіє-шебіх») 
І
Про перську релігійну драму, присвячену оплакуванню (сте’зіє») страстей св[ятого] дому Алієвого
Мусульманський рік починається з місяця мохаррема. А що мусульмани рік свій рахують не за сонцем, тільки за місяцем, то мохаррем щороку пересувається на іншу пору і не збігається з жодним нашим постійним місяцем: іноді може він припасти й на літо, іноді може припасти й на зиму.
Перші десятеро днів мохаррема вважаються геть у всіх мусульман, у всіх мусульманських сект за празникові, бо попередній місяць зульхіддже присвячується палом-ництву-прощі до Мекки («хадж»), і мохаррем – це вже кінець «хаджу». Але в шиїті в ті десять днів нагадують собою християнську страсну седмицю: присвячені вони оплакуванню страждань (т[ак] сказати «страстей») усієї сім’ї халіфа Алі, що зазнала кривд і од халіфа Абу-Бакра (632 – 634), і од халіфа Омара (634 – 644), і од халіфської династії Омейядів; особливо ж тоді оплакують шиїти загибель Алієвого сина Хусейна з його сім’янами коло месопотамської Кербели (10 жовтня 680 р.) під мечами безжалісного війська, що послав туди Язід, син Муа-вії, другий омейядський халіф. Окрім плачу-голосіння, окрім тужливих процесій, ніби з «плащаницею», у шиїтів (в Персії, в Індії) під час страсного мохарремського десяти-дневія з десятим днем «ашура» одграваються драматичні вистави, що відомі у європейців під ім’ям «тє‘зіє» (траур, жалоба).
Самі перси, скільки мені відомо з багатьох усних розмов з ними, так цих вистав не називають; вони під терміном «те’зіє» розуміють геть усю сукупність того оплакування, що одбувається страсними днями; себто і порушлива проповідь мулли-«раузахана», і фанатичні процесії, і т. ін. – це все буде «те’зіє»; і таким чином драма («шебіх» або «те’зіє-гярдані» – «те’зійна вистава») є тільки один з моментів «те’зіє», або жалібного оплакування . А проте в європейській орієнталістичній обихідці цілком прищепилося пристосування терміна «те’зіє» спеціально до драми; то і ми теж – умовно – можемо триматися такої, не зовсім точної термінології.
Присвячено те’зійні вистави драматичному відтворенню легендарної історії страстей дому Алієвого, і вони дуже нагадують собою середньовічні католицькі містерії-пасії.
З якого часу почали в персів виставляти такі містерії – це не зовсім ясно, але є підстави для висновку, що до їхньої теперішньої драматичної форми перський шиїзм дійшов цілими століттями.
II
Драматичні церемонії старосемітського культу Адоніса-Таммуза в Месопотамії чи не могли налипнути на плач по історичному Хусейнові, убитому (680) в Месопотамії? Як справлялося Хусейнове свято за омей-ядських часів VII – VIII вв.? Здається, за аббасідських халіфів VIII – IX вв. уже впроваджено в шиїтські Хусейнові поминки певну театральність; пародія на них у халіфа Мутаваккіля (850). Шиїти Бовейгіди, запанувавши в Багдаді (945), офіційно запровадили привселюдне оплакування страстей дому Алієвого, з безперечною театральністю, з певними драматичними обрядами.
Алі – це четвертий халіф арабів. Його син Хусейн, що його вбили халіфи Омейяди, звичайно, теж араб. А загальновідома річ, що в арабів іще перед ісламом широко практикувалося оплакування мерців. Тому не було б диво, коли б іще за омейядських часів (VII в.), як загинув Хусейн, одбувалося оплакування його загибелі (та на це ми маємо й історичні вказівки). Пам’ятати знов треба, що вбито Хусейна в Кербелі, в Месопотамії, недалеко пізнішого Багдаду, тобто в тій країні, де дуже довго жив культ семітського бога Адоніса-Таммуза, що його смерть оплакувалася особливими обрядами. Тому дехто з орієнталістів уже висловлював думку, що культ Таммуза вчинив свій вплив на церемонії хусейнового жалібного свята, зіллявшись із ним . Звичайно, що перші такі плакуни були араби або інші семіти Месопотамії. Тільки ж можна догадуватися, що й серед чистих персів, котрі почали релігійно шанувати пам’ять Хусейна, дуже рано розповсюдився звичай гірко плакати щороку за своїм святим.
Варто зазначити, що за омейядських часів (VII – VIII в.) святкування Хусейнового вбиття одбувалося двобічно: бо коли Хусейнові прихильники святкували той день плачем і сумом, то Омейяди та їхні прихильники святкували його серед радощів та веселощів. Аль-Біруні, що жив, правда, пізніш (аж у X віці), але являється одним з найточніших і найнауковіших мусульманських істориків, виразно це підкреслює в розділі про мусульманські свята в своїй «Хронології східних народів» під рубрикою «Мохаррем». От його слова: «10-й день місяця мохаррема зветься «ашура». Це день славний, пречесний. Повідають, що пророк Мухаммед сказав: «Гей, люди! Поспішайте один перед одним чинити добрее в цей день, бо цей день великий, благословенний – в цей день бог поблагословив Адама». І люди високо шанували цей день. Та й ось трапилося, що на той день припало вбиття Хусейна, Алієвого сина; з ним і з його родом зробили те, чого ніде серед ніякого на-роду ще ніколи не робилося і з найгіршими людьми – загубили їх жаждою і мечем, спалили їх, розп’яли їхні голови, топтали їхні тіла кіньми, і вчинили той день зло-повісним. Щодо Омейядів, то вони в той день одяглися, прибралися якнайкраще, учинили свято, бенкети та гостювання. Це зробилося ззичкою серед народу (ва жара р-рас-мо фі ль- еаммати еаля заліка) за часів панування омейядської династії, та залишилося і після їхнього занепаду» . Звичайно, що ті, кому алідська пам’ять була святая, не брали участі в такому веселому святкуванні, а, навпаки, могли лиш тужити.
Відколи замість омейядської династії запанувала (VIII в.) ворожа їм династія аббасідська (з родичів пророкових), шанувати пам’ять Алі й Хусейна та їх оплакувати шиїти могли зовсім вільно, привселюдно. Тай й здається, що, голосячи за своїми кумирами Алі й Хусейном та ходячи на прощу до їхніх могил, шиїти це робили тоді з певною релігійною театральністю: мабуть, чи не випускали вони тоді в священних процесіях поодиноких таких людей, які мали церемоніально зображати собою Алі та його сім’ю.
Певний натяк на це a contrario ми маємо в тій недостойній пародії, яку уряджав уже в IX в. реакційний багдадський аббасідський халіф Мутаваккіл ь (847 – 861), що одмовивсь од усяких ліберальних ідей своїх попередників. Як декотрі з попередніх халіфів аббасідської династії ставилися до пам’яті Алідів прихильно, то Мута-ваккіль добачав у тому шиїтську єресь, не більше. І от під 236 = 850 роком ми читаємо в халіфатських істориків таку звістку: «Цього року Мутаваккіль наказав зруйнувати могилу Хусейна, сина Алі і всі ті забудування, що були коло неї, а самеє місце могили засіяти сіяттям і полляти водою, щоб люди не могли туди приходити на поклоніння. Мутаваккіль страшенно ненавидів Алі, сина Абу-Талиба, і його рід. Серед близьких до його людей був якийсь ’Обада, танцюра-содоміт. Цей ‘Обада прив’язував собі на черево під одіж подушку і од кривав свою лису голову, та й отак танцював перед Мутаваккілем, а співаки співали: «От іде лисий черевань, мусульманський халіфі», тобто Алі. Мутаваккіль тим часом пив вино й реготавсь» . Можлива річ (з дальших звісток це буде видко виразніш), що цей сміхачівський танець-маскарад – то якраз була пародія не на що інше, як на священні шиїтські процесії, в яких хтось перебирався за Алі або хоч звавсь Алі. Такі процесії доти, за попередніх халіфів аббасідської династії, вільно могли одбуватися не тільки в Кербелі, ба, мабуть, і в тому самому Багдаді, де потім Мутаваккілеві сміхачі одгравали отую огидную пародію на них.
Але не пощастило Мутаваккілеві викорінити шиїтське оплакування страстей дому Алієвого в місяці мохарремі і ті процесії, що сполучалися з мохарремським шиїтським святкуванням. В X віці реакційний аббасідський халіфат упав. Халіфський аббасідський Багдад дістався в руки шиїтським султанам Бовейгідам (945). Тоді у шиїтів в мохарремські дні ашура привселюдний плач за страстотерпцем Алі та його дітьми одбувавсь демонстративно в самому Багдаді, за розпорядженням одного з представників бовейгідської династії.
Ось як про це пишуть арабські історики під 352 = 963 роком : «Цього року 10 мохаррема наказав [бовейгід-ський султан] Муіззіддоуле, щоб люди позамикали свої крамниці і покинули базарювати та торгувати, а натомість, щоб вони одбували привселюдний плач («ан-нійахат») і щоб вони, спорудивши куполи-арки, напинали на них повстяні дранки , і щоб жінки, розпустивши волосся, начорнивши собі обличчя і подерши на собі одіж, ходили по місту [Багдаду], голосячи і б’ючи собі лиця на знак туги за Хусейном, сином Алі. У суннітів не було змоги недо-пустити до цього, бо шиїтів було багацько і султан був з ними» . Такі самі згадки трапляються і під роком 353=964, і під роком 357 = 968: «Цього року [шиїтська] людність Багдаду справляла день ашура, виявляючи свою тугу згідно з своїм звичаєм» . Або от під роком 358 = 969 знов сказано про звичай шиїтської багдадської людності зачиняти базари на 10-й день мохаррема, не торгувати жодним харчем, а голосити і справляти поминки по Хусейну, сину Алі . Варто тут згадати і слова сучасного Бо-вейгідам історика аль-Біруні. У своїй «Хронології східних народів» (кінця X віку) у вищецитованій рубриці про мохар-рем він каже: «Що ж до шиїтів, то вони плачуть і ридають над насильною смертю владики всіх мучеників в 10-й день мохаррема і привселюдно це роблять у Багдаді й таких інших містах й містечках. В той день вони одвідують блаженну Хусейнову могилу в Кербелі. Ніяких нових речей вони силуються в той день не вживати . Голосіння шиїтських плакальниць за Алі увійшли тоді у суннітів в прислів’я. «Це ще більше порушує, ніж сльоза шиїтки! Аракко мін дамеати шіеіййатині» – каже прислів’я, що записав один відомий збирач XII віку . Саме ж прислів’я теє вийшло з давнішого вірша одного поета:
Аракко мін дамеати шіеіййатин Табкі-е Аліййа бна Абі-Талибин.
Себто: «Порушує більш, ніж сльоза шиїтки, що оплакує Алі, сина Абу-Талиба» .
Проти халіфа Омара, що покривдив Алі і його дітей та його дружину Фатиму (дочку пророка Мухаммеда), одібравши в неї сад Фадак, безперечно, лунали в той день дикі прокльони, бо навіть і на мечетях багдадських пороблено було за наказом бовейгідського султана Муіззід-доуле фанатичні шиїтські написи: «Хай бог проклене (Язідового батька) Муавію, сина Абу-Суф’яна, і проклене того, хто насильно одібрав Фадак у благословенної Фатими, і проклене того, хто не дав поховати (Алієвого сина) Хасана коло могили його діда (пророка Мухаммеда)» і т. ін. 
Якщо ми вже й давніш (через двірську пародію у абба-сидського халіфа Мутаваккіля IX в.) мали підстави а contrario догадуватися про священний маскарадний елемент у шиїтських жалібних процесіях в Багдаді IX в. (може, й з розподілом ролей), то в X – XI вв., за бовейгідського панування, уже цілком незаперечно можна казати, що всі вищезгадані шиїтські голосіння та процесії одбу-валися в Багдаді з виразною театральністю. Це вже вияснено. А що навіть про обрядові ролі можна в X – XI вв. говорити сміливо, це теж буде зараз видко. Видко буде, що дехто з учасників якоїсь такої шиїтської процесії мав тоді репрезентувати собою чи то Алі, чи то Хусейна, викликаючи тим бажання у суннітів урядити з свого боку іншу процесію – аналогічну, але антишиїтську, де б виступали олицетворені вороги халіфа Алі, отакі як дружина покійного пророка Мухаммеда Айша та її помагачі Тальха та Зубейр. Бо от дуже вимовна про це звістка з бовейгідського побуту подається під 363 = 973 [роком]. Пише ібн-аль-Асір (VIII, стор. 227), що черпав з авторів X – XI вв.: «Трапивсь (у Багдаді) великий заколот поміж суннітами й шиїтами. Сунніти з тих, котрі торгували харчем на базарі, посадили на верблюда якусь жінку і назвали її Айша. Знов же, один з-поміж них назвав себе Тальха, а ще один назвав себе Зубейр. Вони вступили в бійку з другою ватагою (А. Кр.: тобто з шиїтською процесією) і казали (А. Кр.: граючи роль стародавньої Айші, Тальхи та Зубейра): «Ми б’ємося з прихильниками Алі, сина Абу-Талиба» Цю ібн-аль-Асірову звістку (ХНІ в.) ширше пояснює нам зацілілий фрагмент з історії Хіляля ас-Сабі X – XI в. під 389 = 998 р. У Хіляля, з якого черпав і сам ібн-аль-Асір, сказано: «У тих багдадських шиїтів, що жили в передмісті Карх та коло Такської брами, увійшло в звичку споруджати куполи-арки (кибаб), вивішувати одіж і ставити вселюдні прикраси в той день, коли пророк Мухаммед передав духовну владу Алі. Вночі шиїти запалювали вогні, а на світанку приносили в жертву верблюда. І от супротивні їм сунніти забажали з свого боку робити по своїх кварталах і вулицях все те, що геть відповідало б шиїтському звичаю. Вони заявили, ніби восьма днина після Алієвого дня була тая, коли пророк Мухаммед та Абу-Бакр укрилися в печері (тікаючи з Мекки до Медіни). І тієї днини багдадські сунніти поуряджували все те саме, що уряджували шиїти в Алієве свято. А знов же відповідно до шиїтського свята ашура вони за вісім днів після того присвятили день споминанню про те, як убито Мос’аба ібн-аз-Зубейра, та й одбули прощу до його могили в Маскані – достоту так, як шиїти одбували прощу до могили Хусейна, сина Алі в Xâipi». Можна до цього додати, що й дамаскинець історик Захабі (1274 – 1348) у своїй великій історії ісламу «Таріх аль-іслам», черпаючи, безперечно, з того самого Хіляля, зазначає під 422 = 1031 роком: «18-го дня місяця зульхіддже шиїти (багдадські) справляли свій Аліїв день, і після їх справляли сунніти те, що вони називали днем печери, а це була безглузда дурниця» .
В усіх цих звістках точно зазначено, що всякі такі суннітські обряди-церемонії мали бути відповідною копією шиїтських. Іншими словами: коли ми читаємо, що сунніти в тих своїх процесіях випускали людей з певними, так сказати, драматичними ролями (Айша, Тальха, Зубейр), то ми повинні зробити непохитний висновок, що в тодішніх шиїтських процесіях чи обрядах були свої власні драматичні ролі Алі, Фатими, Хусейна чи там кого.
Інакше сказати: існування відомої нам теперішньої перської те’зійної процедури треба – принаймні, в головних рисах – сконстатувати без усяких вагань щонайменше в X – XI в., коли вже не раніш.
III
Шиїтська держава Білобаранних туркменів у західній Персії XV в. і звістка проїжжачого тверитянина Афанасія Нікітіна 1475 р. про «Ша-Усеня». Святкування «ашура» в шиїтській Персії за шахів Сефевідів XVII в. з великою маскарадністю. Що оповідають про те свято московський посланець Котов 1623 – 1624 pp. та бельгієць Мик[ола] Гемм 1624 р. (в столиці Ісфахані), гольштинець Олеарій 1637 р. (в закавказькій Шемасі та в Ісфахані), француз-місіонер в Ісфахані о[тець] Рафа-ель дю Ман 1660 p., шахські ювеліри Тавернье (1667) та Шарден (1674).
Тільки ж од драматизованих обрядів, навіть коли в них розподілено декотрі ролі, ще дуже далеко до справжнього театру. Його ми навіть літ за п’ятсот після Бовейгідів ще не можемо сконстатувати.
Шиїти Бовейгіди занепали в XI в., а в XV в. вся західна Персія вкупі з Месопотамією і Багдадом знов була в руках могутньої шиїтської династії – туркменів Ак-Коюнлу (Білобаранних) з найславнішим представником цієї династії шахом Узуном-Хасаном. І от тоді одвідав Узун-Хасанові володіння російський купець Афанасій Нікітін, що їздив із великоруської Твері аж до Індії. Подорож Афанасія Нікітіна, як відомо, зветься «Хоженіезатри моря: прьвое море Дербеньское, дорія Хвалитьскаа; второе море Индейское, дорія Гундустаньскаа; третье море Черное, дорія Стембольскаа». Це «Хоженіе» внесено до новгородського «Софийского временника» під 1475 p., а звідти є воно й по інших новгородських літописах . Про Хусейнову загибель, а може, кому б здалося, що й про мохарремське шиїтське свято , Афанасій Нікітін говорить коротко й глухо: «А из Димованта (пошел есми) к д-Рею , а ту убили Шаусеня – Алеевых детей и внучат Махметевых, и он их проклял, ино 70 городов ся розвалило». Ції недоговорені слова можна було б (насилуючи, правда, текст) витолкувати ось як: «Поїхав я з Прикаспія од гори Демавенда до Рея (Тегерана), і от у Рея (чи десь коло Рея) бачив я мохарремськесвято: показували, як убили шаха Хусейна (Шаусеня), що доводивсь Алі сином, а Мухаммедові – внуком. Тая Хусейнова смерть лягла прокльоном на суннітів, і через те ми бачимо, що навіть тутешніх аж 70 міст (дуже далеких од Кербели) лежать поруйновані од бога за свою приналежність до суннітства» . Коли б тіке толкування даного уступу було правдиве (а ручитися за це не можна), то на підставі пізніших звісток треба було б однаково думати, що Афанасій Нікітін бачив не театральну п’єсу, а тільки – як бувало й за Бовейгідів – драматичний обряд або процесію з переодягнутими особами, яка кінчалася вданою смертю тієї особи, що переодягнута була на Хусейна .
Нема вказівок, щоб театральні п’єси, а не просто драматичні обряди, одбувалися в Персії і за шиїтської династії Сефевідів, яка об’єднала під своєю владою і західну і східну Персію та й панувала і в XVI, і XVII, і почасти ще й XVIII в.
Маємо ми од тих часів не одно і не два свідоцтва подорожніх людей. Ті свідоцтва значно багатші на подробиці і куди виразніші, ніж коротеньке вищерозглянуте оповідання Нікітіна XV в. Не торкаючися початкового для династії віку XVI-го, ми наведемо те, що пишуть про мохар-ремські шиїтські святкування в сефевідських володіннях люди XVII в., з останніх літ найвеличнішого сефевід-ського шаха Аббаса І Великого (пом. 1628) та за його найближчих наступників, того самого XVII століття. На першому місці поставимо оповідання московського мандрів-ника-купця Федота Котова (1623 – 1624) «О ходу в Персидское царство и из Персиды в Турскую землю и в Индею и в Урмуз, где корабли приходят» .
Автор Федот Афанасійович Котов був московський купець, «купчина московской гость», що його.вирядили 1623 року з Москви «з государевою казною» в«Кивылбаши», тобто в Персію, щоб зав’язати торгові зносини. Свої спостереження над перським побутом робив Котов переважно в тодішній сефевідській столиці Ісфахані (у північній Персії). Єсть в його звідомленні осібний розділ про перські свята . Котов описує новруз («наурус»), рамазан, курбан-байрам і мохарремське ашура та й дуже жваво й докладно малює перед нами те’зійні ісфаханські процесії з закостюмованими людьми. Перед нами малюється низка драматичних сцен: люди несуть труни, коло трун їде переодягнена кавалькада; їде закостюмований імам Хусейн і вимазані кров’ю його діти. А перед трунами ведуть на ослі набитого соломою «мужика», що вбиває Хусейнових дітей, а за те розлютований шиїтський натовп палить теє опудало. Та найкраще буде навести опис Котова в повній цілості, його власними словами:
«А четвертой у них празник баирам-ошур , ноября по небесному с первого числа до того же месяца по десятое число . Ходят по два мужика вместе на многие статьи, а сами ходят наги и босы, толко в однех штанах, а вымазаны все черною нефтью и черны, что арапы, толко одне зубы знать. А держат у собя по каменю в руках, а ходят по майдану, и по улицам, и по рядом, и по двором, и в те камышки бьют, а говорят: «Ксен-Ксен! Таусен-Ксен!» . А говорят то без престани».
«И ходят, – каже Котов далі, – до самого своего празника десять дней. А в самой празник ходят по майдану и по улицам, и носят гробы, поволочены бархаты и украшены медью, паздерою и оловом и стеклы. А перед теми гробы на верблюдех ездят робята наги, а седят головою к хвосту, а вопят тоже: «Ксень!» Да перед гробами же носят долгие шесты, что про них выше писано . Да перед гробами же водят кони обседланы со всею збруею, и шелом, и латы, [и] сагадак, и сабля, и копье носят. Да два маленких ездят на конех наги, а тело у них, и голова и лице – все кровью вымазано. А на иной лошаде ездит мужик наг, бораньею кожею сырою оволочен, шерстью к телу, а сырым вверх, да стрела продета сквозе кожу на хрепте. Да перед теми же гробы возят на ишаке нарядного мужика: зделан мехом да набит соломою, и сагадак и стрелы зделаны из лучины и на голове колпак с кистью. А со сторон поддерживают, чтобы не упал. И ему ругаютца и плюют на него. А все то на майдане, и все люди з женами и з детьми. А жонки плачют, а мужики и робята головы у собя кроят бритвами и ходят кровавы, и на руках и на грудях прорезывают и мажутца кровью лицо и голову, и руки. А того соломянного мужика вывезут на поле за город, и вынесут соломы и нефти и нефтью польют и сожгут. А сами вязъем бьютца . А то они празднуют клятым своим. В то время их побили Имам-сеня . А что робята кровавы – то его дети, а что соломянной мужик – тот-де их побил». Рівночасно з Котовим (теж 1623 – 1624) додивлявсь до перських те’зійвісфахані бельгієць Микола Гемм . Опис у нього, може, трохи й плутаний, та ми його попросту наведемо цілком: «В початку жовтня перси справляють якесь свято, що звуть його «ід-і Хусейн» . Той день вони присвячують згадці про смертну кару одного невільника, що вбив пророка Алі. Справляють його вісім днів – і вдень і вночі, з великим галасом і жвавістю. Роблять із соломи постать того нечестивого убійника, вдягають у одіж, простромлюють ніс стрілою і тягають теє опудало по міських вулицях. Нарешті, з декількома жовнірськими загонами виносять тую ляльку поза місто і ставлять посередині свого гурту. Мулла читає священну промову, а люди співають пісні на хвалу Алі і на проклинання його вбивцям. Потім набиту стрілецьким порохом голову тієї ляльки підпалюють. Виставляється тут на показ якась Алієва зброя, і люди, стаючи круг неї, ріжуть собі тіло аж до крові. Тут вони прощають один одному провини й зовнішньо миряться: Вельможі стискають один одному праві руки, а цар обіймає їх на знак миру і приятелювання. 13-го жовтня перси святочно обходять пам’ять того, як Хусейн, Аліїв син, загинув, – так вони кажуть, – у безвідді. Цар і вельможі тоді надягають на себе жалібний одяг. Протягом тих десятьох днів вони не стрижуться ані голяться і ті жалібні дні кінчаються допіру 23 жовтня з великими веселощами й багатьма ігрищами (magna festivitate et multis ludicris)».
Поза містом, поза городською брамою, кудою виходили те’зійні процесії, споруджалася й окрема спеціальна будова, де б могли справлятися тії те’зії . Котов і Гемм про це не кажуть, але ми це знаємо з подорожі Адама Олеарія, секретаря гольштинського посольства, що їздило до північної Персії 1636 – 1639 року. Учений орієнталіст Олеарій, звичайно, повинен давати описи точніші й докладніші, ніж Котов і Гемм. Він, як і Гемм, одрізняє поминки Алі од поминок Хусейнових (хоч і тії і тії зве однаково «ашур»), тільки ж вони в нього одділяються поміж собою трьома місяцями, а не двома тижнями, як у Гемма. Та от що ми читаємо у Олеарія (кн. IV, розд. 19-й) в оповіданні про Олеаріїв побут у закавказькому місті Шемаха 1637 року:
«7 лютого або, за перським місяцесловом, 21 рамазана, – каже Олеарій , – святковано в (Шемасі) ашур або щорічні поминки поАлі, великому святому і покровителеві персів. Зібралося ціле місто, з особливою урочистістю й великою побожністю, поза містом коло будинку, навмисне на те збудованог о... Ми тут побачили от що: під розіпнутим полотном, на високому кріслі понад два сажні заввишки, сидів хати б або парентатор, що й правив поминки. Вдягнутий він був у синій жалібний одяг; у нас носять жалобу чорну, а у них синю. Хатиб дзвінким і чистим голосом, із жвавими рухами, читав нарозпів якихось двоє годин книгу «Мактель-наме», що в ній списано життя й кончину Алі. Круг хатибового крісла, на землі, сиділо багацько священиків; всі – з білими намітками або менделінами (читіайте) «мендилями») на головах. Доки хатиб читав, усі вони декілька разів починали підспівувати. Теє підспівування робилося так: коли в згаданій книзі там і сям траплялися розумні і варті уваги прислів’я або сентенції, от хоч би вірші, то читальник зазначав їх, вимовляючи самісінькі перші слова тих сентенцій, і притихав. Тоді всі інші теє підхоплювали та й доспівували, як уже відомую пісню чи там оду. Далі кожного разу після співу один з тих священиків, що тут сиділи, гучно виголошував: «Ле’нет-і Ходай бер кошенде-йі Алі бад!» (Laanet Chudai ber kuschendi Aalij bad), себто: «Прокляття тому, хто вбив Алі!» – а на те ввесь народ одказував: «Біш бад, кем бад!» себто: «Хай він буде проклятий, краще більше, ніж менше!» . От дійшло читання до того місця, де Алі наперед пророкував своїм дітям свою кончину (про яку він довідавсь, – так каже дехто, – з астрологічних вказівок, що він іх добре тямив); при тому він показав на свого слугу, Абдурра[х]манаа ібн-Мельджема, що накладе на нього руку; а діти з гіркими сльозами благали свого батька пошануватися і краще вже вбити самого Абдур-ра[х]мана , щоб він, убивши потім їхнього батька, не поробив їх бідолашними сиротами. Тоді всі перси почали плакати. Плач той тягся й тоді, як читалося про саме Алієве вбиття, що одбулося в мечеті під час Аліевої молитви, і про глибоку тугу дітей по смерті свого батька; більшина персів тоді ридала. Як скінчив хатиб читати, то хан подарував йому нового шовкового кафтана, і він його заразісінько мусив нап’ясти на себе. Далі круговою процесією повезли на верблюді три труни, укриті чорним сукном: це мали б бути труни Алі і його двох синів – Хаса-на й Хусейна. Везли і дві подовгасті скрині, вкриті синім сукном: це були ніби сховища (репозиторії) для духовних книг, що залишилися після Алі. Далі вели двох чудових коней; на них лежали лук, стріли, дорогії намітки для голови та безліч побідоносних прапорів. Далі один чоловік ніс на високому дрюку маленьку круглу баштицю, що зветься у них «накл» (Nachal) ; в неї застромлено було чотири шаблі, які ледве було видно з-попід навішених прикрас. Нерешті, декілька чоловік несли на головах невеличенькі каплички або ковчежці, що звуться селле. Оздоблені вони були й обвішані пір’ям, стрічками, квітами й іншими прикрасами, і в кожному з тих ковчежців лежав розгорнений алькоран. Тії ковчегоноші підтанцьовували й підско-кували під сумну музику, що гралася на великих кимвалах, дудах, бубнах і барабанах. Скількись хлоп’ячих гуртів з довгими дрюками цибали окремими колами, хапали один одного за плечі і гукали один по одному: «Хайдарі Хайдар!» – це Алієве ім’я – «Хасан, Хусейн!» Таким урочистим походом усі попрямували назад до міста. Оце 21 рамазана, коли А л і віддав свою душу, святкуеться в усенькій Персії вищезгаданим способом, серед глибокої туги. А на спомин про Мухаммеда, їхнього великого пророка, нема у їх ніякої святкової днини».
В тій самій IV книзі (розділ 23-й) оповідає Олеарій про мохарремське святкування, що він до його додивлявся в азербайджанському місті Ардебілі, святому особливо для тодішніх, сефевідських часів, бо там – гробниці і св[ятого] шейха Сефі, і свіятого] шейха Ісмаїла сефевіда, основника династії.
«14 травня (1637 p.), – каже Олеарій , – перси почали справляти своє сумне свято, що тягнеться 10 днів і тому зветься арабським словом а ш у р, тобто «десять»... Святкуеться воно в початку місяця мохаррема. Під частого ашу-ра перси справляють пам’ять Хусейна, молодшого Алієвого сина...»Десятеро днів справляється це свято тому, що ворог переслідував Хусейна десять днів, коли той їхав з Медіни до Куфи, аж доки загинув од ворога. За ввесь час тих Хусейнових поминок перси ходять у жалібних одежах, держаться понуро, не доторкаються до голови бритвою (хоч іншим разом мають звичку голитися щодня), живуть пов-здержно, не п’ють жодного вина, задовольняються самісінькою водою.
Ввесь Ардебіль тоді перебував у ненастанному рухові, справляючи чудненькі обряди. Удень по різних вулицях збиралися великі гурти хлопчаків з довгими прапорами, що на горішньому кінці їхнього ратовища намальовано було двоє зміїв, які оповилися один коло одного. Ця прикраса на прапорі зветься в них еждер (Eschder). Тії хлопчаки сиділи коло мечетних дверей і перегукувалися: «Ой Хусейн!». Щовечора, а надто в останні три дні свята, після заходу сонця гуртувалися в певних місцях по шатрах і старі люди, та й то чимало їх. Декотрі з-поміж їх мали по 100 свічок та світильників. Вони теж тримали на довгих гнучких ломаках померанці, сходилися докупи, ставали в коло, квилили й горлали всі з широко роззявленими ротами і з поважними рухами і так сильно розсідалися, що геть мінилися на обличчі. Дехто з нас теж прийшов подивитися на їхнє свято. Перси дали нам місце і теж повстромлювали нам у руки засвічені воскові свічки. Поспівавши й погаласувавши таким чином годину з гаком, перси пішли із своїми прапорами та світичами по головних вулицях міста Ардебіля.
Останню днину того свята перси завершили до обіда привселюдними поминками, а ввечері – багатьма дивними обрядами.
Поминки одбувались так само, як і вищесписані поминки по Алі. Позбиралися всі на передньому дворищі мезара (усипальниці) шейха Сефі (Schieb. Seii Mesars). Там, коло канцелярії, тримали довгого прапора, що його зробила Мухаммедова дочка Фатима, а кінець цього ратовища виконано з заліза, що було на підкові коня, який належав батькові Мухаммедового брата. Цей прапор довго переходив з рук до рук, аж доки його, нарешті, приніс з Медіни до Ардебіля шейх Седреддін, син шейха Сефі. Перси нам оповідали, що коли під час поминок вимовлялося ім’я «Хусейн», то той прапор починав нібито сильно маяти, а коли в поминках читалося про те, що Хусейнові завдано було 72 рани і що він упав з коня, то прапор нібито зачав коливатися так сильно, що, нарешті, зовсім одірвавсь од ратища і впав долі. Хоч сам я не був свідком цієї події, тільки ж перси запевняли мене, що воно справді так було. А втім, чорт часом сильно втручається в справи чад невірного.
Опівдні хан надіслав гольштинським гостям повідомлення, що вони, перси, сьогодні ввечері 24 травня (1637) досвятковують свій ашур і що коли посольство має охоту подивитися вкупі з ним на їхні обряди, то він по приятельскому запрошує їх, тільки ж наперед застерігає, що, згідно з мухаммеданським законом, він не могтиме їх погостювати вином, а лиш самісінькою водою. Як зайшло сонце, то ціле посольство вирядилося до хана. Хан зустрів нас перед своєю господою, прихильно привітавсь і запрохав сісти перед брамою ліворуч, бо саме отут на торговому майдані повинно було одбутися видовище. Ми посідали на стільцях, розставлених по порядку й позастелюваних гарними килимами, а сам він без нікого сів праворуч брами на землі. Перед нами, як водиться в персів, на землі наготований був довгий стіл, а на ньому стояло багаиько фарфорових чаш, повних солодкої, пахучої води. Перед тим нашим столом стояли великі, заввишки в чотири фути, підсвічники з міді, обстромлені товстими восковими свічками, та ще й лампи, де горіли старі ганчірочки, просяклі лоєм та нафтою; а перед нашими простими товаришами стояли великі підсвічники з дерева і в кожному з них горіло по 20 і по 30 воскових свічок. По стінах будинків наліплено було декілько сот ламп з вапна, ущерть повних лоєм та нафтою; вони давали з себе високе полум’я. Навпоперек крізь майдан на довгих шнурах порозвішувано було безліч ліхтарів з кольорового паперу; в ліхтарях світилися свічки й гарно вигравали геть усякими вогнями крізь той кольоровий папір.
Тут товпилося безліч міської людності. Одні сиділи на землі, а другі, тримаючи в руках запалені свічки та дрючки з померанцями, ходили, гуртувалися в коло й співали. В Ардебілі є п’ять головних великих вулиць, і кожна з них гуртується в окремий цех; тому міщани розбиваються тут на окремі гуртки, що вже доручили геть усяким своїм поетам (а таких вони мають чимало) скомпонувати скількись пісень на честь Алі та Хусейнові. І от ті з міщан, котрі мають гарні голоси, одспівують тії пісні перед ханом. Котра вулиця найбільше визначиться найкращою композицією та співом, тую вихваляють і дарують їй солодку воду. Тому-то окремі громади міщан надходили одна по одній, ставали перед ханом та гольштинським посольством в ладне коло, співали або – швидше – кричали з усієї моці безмаль дві години. Нарешті, за хановим - наказом, вони заявили свої добрі зичення ще й послам, нехай би бог допоміг їм щасливо прибути до їхнього шаха і нехай би шах їх ласкаво привітав. А тимчгсом з лівого боку, в окремому колі, гопцювали семеро молодих голісіньких парубків, що перси звали їх «чак-чаку» . Все тіло тих танцюр з голови до п’ят вимащене було нафтою та чорною сажею і геть усе лиснілося, але соромота у них була запнута; взагалі вони виглядали огидненько-таки, наче розмальовані чортята. Вони стукали камінням, що держали його в руках, і вигукували: «Ой Хусейн! Ой Хусейн!» Виявляли вони превелику тугу за безвинно загубленим Хусейном, а через те вряди-годи били себе камінням в груди. Оті харпаки, що одбувають вищесписане видовище, протягом цілого ашура бігають скрізь на базарі перед крамницями, збираючи милостиню во ім’я Хусейна. Вночі вони навіть не йдуть спати до себе додому, але, на знак своєї туги, лягають у попелі і поросі перед пекарнею харчевні та й так сплять. Декотрі з таких молодців замість чорної обмащуються червоною фарбою, начебто щоб зазначити кров убитого Хусейна. Ми зрештою, як дивилися на видовище, таких не бачили».
Це ще не був кінець святові. Найцікавіша для нас частина одбувалася пізно вночі, чи – краще сказати – вже вдосвіта на другий день, і Олеарі й оповідає про це в дальшому (24-му) розділі тієї самої IV книги. Ось його слова:
«Другого дня удосвіта перси ходили скрізь по городу похоронною Хусейновою процесією. Вони несли свої звичайні ождер та прапори і вели верблюдів та коней, напнутих синіми покривалами чи паполомами. В ті покривала встромлено було стріли таким способом, наче їх туди настріляно; вони мали визначати ті стріли, якими ворог стріляв до Хусейна. На тих конях та на верблюдах сиділи – поверх паполом – хлопчики, що мали перед собою порожні труни, обсипані (посіченою) соломою та сіном. Ті хлопчики визначали собою Хусей-нових дітей, вкинутих у велику тугу. На декотрих конях лежали чудові намітки, якими пов’язують голову, шабля, лук та сагайдак, повний стріл; це була ніби Хусейнова зброя.
Як зійшло сонце, то багацько люду пішло на переднє дворище шейха Сефі. Там люди тії, вживаними у них ланцетами, надрізували собі руки вище ліктя в м’якому місці. Інші, знов, пускали кров із жил на руках. Таких було такечки багацько, що до півдня всеньке подвір’я було обілляте кров’ю, наче там забито було безліч биків. Декотрі хлопчики так само надрізали собі руки вище ліктя, плескали й розтирали себе по тих надрізаних ранах так, що ціла рука обкрашувалася кров’ю, і самі вони були нею всенькі заляпані. В отакому вигляді вони бігали по своїх вулицях; робили вони це на спомин про невинно пролляту кров свого імама. Вони вірують, що коли так вони проливають кров, то це знімає з них багато гріхів. Ще ж вони вірують, що коли хтось помре під час описаних десятьох днів, або під час Аліевих поминок» або в свято Курбан, або під час їхнього посту, і коли хтось одсвяткуе їхні празники згаданим способом, той безперечно піде в царство небесне» .
Ясно, що ніяких театральных п’єс Олеарій (1637) не бачив.
З другої половини XVII віку ми маємо докладні описи мохарремських свят у ісфаханського місіонера о[тця] Рафаеля д ю Мана (1660), ювеліра Таверньє (1667), ювеліра Шардена (1674). По суті, вони дуже мало нам додають до тих звісток, що ми бачили у Котова, Гемма та Олеарія, тільки що освітлюють справу суб’єктивніше.
Для місіонера-капуцина отця Рафаеля д ю Мана (1613 – 1698) Персія зробилася ніби й другою батьківщиною, бо вір там вижив, у шахській столиці Ісфахані, понад півсотню літ. Ставитися терпимо до ісламу й до перських норовів він, правда, не вивчивсь, але впізнав країну як рідко хто. 1660 року надіслав о[тець] Рафаель дю Ман до могутнього Кольбера (міністра в короля Людовіка XIV) довженну доповідь «Становище Персії в 1660 році» («Estât de la Perse en Гап 1660»), де, між іншим, є звістки і про те питання, що нас цікавить .
Оповідаючи (дуже іронічно) про історію ісламу і про те, як убив халіфа Омара один мельник, отець Рафаель каже, що перси шанують пам’ять Омарового вбивці, звуть його «Баба - Шуджаєддін» (Baba chugea eldin, «батько – герой віри») і святкують убиття Омарове в окремий день на майдані, дзвонячи аж до півдня в наккари (щось ніби бубни; стор. 51). Потім оповідає отець Рафаель історію халіфа Алі та його синів – Хасана й Хусейна, що їх погубив омейядський халіф Язід у Месопотамії, та й додає (стор. 54): «Тут у персів протягом дясятьох днів одбувається оплакування тієї трагедії. Для старців-харпаків («геда») – це справжні жнива. Використовуючи нагоду, вони заголяються аж до пояса, чорнять собі тіло, руки й голову, та й, скидаючися на чортяк, запаскуджених екскрементами, вони з камінням у руках ходять по вулицях та виють по-вовчому: «Хусейн! Хусейн!» Навзаводи з ними ще дехто хоче поїсти хлібця: незначні мулли-грамотії (les petits moulnas ou pédant de A-B-C) ставлять собі на перехрестях крісло, вкрите килимом, а коло його – прапор або стяг, де намальовано Аліеву шаблю, або там лева та золоте сонце, що сходить з-поза лев’ячої спини; це все – велика ієрогліфіка. Увечері вони туди збирають цілий квартал і підбивають людей оплакувати Хусейнову смерть. В своїй проповіді вони доводять, яке велике це було мучеництво: адже ж один з цих гарних святих, усе поробивши, щоб якнайдорожче продати своє життя, і загинувши через ворожу силу, а не з доброї своєї волі, виходить по їхньому «шехід» – мученик. Голосом і рухами вони показують перед вами цього небесного улюбленця – Хусейна, що, поранений на смерть, набрав своєї крові в руки, умазав нею обличчя і гукнув до своїх убій ників: «Оце так я піду до свого діда, пророка Мухаммеда! нехай він помститься за мене!» Мулли додають до цього ще тисячу інших патетичних безглуздів, аби, нарешті, народ вимовив «вааа!» Вистачить, щоб якась жіночка почала витягати з глибу своєї утроби оцей тужливий вигук, – і всі [присутні], наче луна, одповідають їй тим самим тоном. Буває й так, що цей мулла-крутій («айяр») має своїх вірних помагачів, які перші накручують цю машину, а тоді стають наче два хори по обох боках вулиці і починають навпереміну вигукувати: «Хусейн! Хусейн! Хусейн!» Отак вони казяться з чверть години – і похрипнуть так, що ви вже не чуєте нічого окрім «гу-гу-гу!». Після того мулла, що про свої справи дбає, ходить, простягаючи руки, щоб собі щось зібрати; а якби йому нічого не дали, то це, на мою думку, був би найкращий спосіб підбити його ще до іншої пісні, ще тужливішої, бо це ж його заробіток.
Оце чортів’я, оце скавчання наче у скажених собак, та ще й уночі до того, тягнеться десять днів, – кінчає свою мову отець Рафаель. – Сам шах для ліпшого показу велить, щоб до нього приходили люди з городських кварталів, чоловіки й діти, вдягнуті кожен по-своєму, з прапорами, барабанами, тарілками, що стукають одна об одну... А як надійде день убиття («катль»), себто десятий день місяця мохаррема, то кожен міський квартал робить собі ковчег, ніби похоронну труну, навішуючи туди луки, стріли, сагайдаки, щити та шаблі, наче для якоїсь лотереї. Всі йдуть на майдан. Там ви побачите верблюдів, а на спині у кожного пару хлоп’ят, що, посадовлені один напроти одного, одчайно плескають долонями, галасують, лементують і виробляють тисячі інших мавп’ячих штук, вигукуючи: «Хусейн! Хусейн!» Тоді ввесь цей незліченний натовп, озброєний тільки палицями, посувається подовж великого майдана. Шах часом сидить у «бі-кафі», це – гарненька собі господа, що виходить на майдан. Він дивиться, як перед ним переходять усі ці банди, що, кричучи наче скажені, в деякій мірі малюють перед ним картину пекла. Це все йде до великої мечеті, і там кінчається ввесь цей шабаш» (стор. 54 – 56) .
Оповідання ювеліра Тавернье 1667 року подає мальовничі подробиці, та теж не нові. Так само, як і отець Рафаель дю Ман, не жаліє Таверньє своєї іронії. Приміром, кажучи, як ходять вулицями юрби голих людей (тільки з вузеньким фартушком), а проповідники проповідують з кафедр та з крісел на вулицях до густого натовпу народу, Таверньє додає (І, 475): «А що тут повно й жіноцтва й дітей, то нема для жіноцтва кращої нагоди бачитися із своїми коханцями». «Коли дві процесії з трунами зіткнуться на вузьких вулицях, – каже Таверньє (та й не він один), – то розпочинається бійка: і руками і палицями» (стор. 479).
Відомий автор класичного опису Персії XVII в., француз-гугенот Шарден розповідає про мохарремське свято в «Першій подорожі з Ісфахана до Бендер-Аббаса» (в квітні 1674). Його оповідання дуже довге і нам доведеться проминути його побічні уваги й міркування та й обмежитися на самій суті, на самих фактах. Тільки ж якихось нових даних і в Шардена обмаль.
«Святкується ашура (hachours, як пише Шарден, стор. 49) 10 днів , і після байраму це – найурочистіше свято в Персії», щоправда, жалібне. «Урочистість залежить од народної дбайливості, а тому воно святкується не по однаковому – в залежності од місця, часу й обставин». Не без іронії, хоч не такої убивчої, яку ми вже бачили у Шарденового приятеля о[тця] Рафаеля, малює Шарден процесії «найгіршої верстви народу» (des pelotons de gens de la lie du peuple, стор. 50) – голих, почорнених або покривавлених, із зброєю або з камінцями в руках. «Брязкаючи камінцями об камінець, вони висувають язика, наче от-от сконають, і, всіма позами та іншими штучками виявляючи якнайбільший одчай, голосять: «Хусейн! Хасан!»... «Котрі обмазалися в чорне, ті хочуть тим фарбуванням показати: Хусейн стільки натерпівсь од безводдя й спеки, що аж зчорнів, і аж язик йому виліз з рота; а котрі обмазалися кров’ю, тії хочуть тим показати страшні Хусейнові рани... Оця сволота таким-то чином оббігає вулиці, жебраючи коло кожної крамниці і прохаючи милостині од кожного хоч трохи значнішого стрічного людця... Найбільше вони вимагають грошей тоді, коли їм назустріч візьметься якийсь жид або вірменин, надто ж поганин-індіець. «Це ж ви вбили нашого пророкаї – гукають вони. – Дайте ж нам щось за його крові»... А діти кричать кожному чужинцеві: «Прокляття Омарові!» бо гадають, що хто не з їхніх земляків, ті всі шанують Омарову пам’ять» (стор. 52; поріівняйте стор.] 34 – 37) . «Протягом цих жалібних днів, – каже Шарден далі (стор. 52), – на перехрестях та на майданах робляться ніби якісь похідні вівтарі, з казальницею, з багатьма лавами навкруг. Все це покривано парчею, обвішано щитами, вогнестрільною і холодною зброєю, барабанами, тимпанами, сурмами, всякими прапорами, лев’ячими та тигровими шкурами, сталевими доспіхами чи то для людей, чи для коней; гадав би хтось, що це арсенальна палата! До того ж тут порозвішувано безліч кришталевих і паперових ліхтарів, ламп та підсвічників. Туди йде процесіями народна чернь того кварталу, і зараз якийсь суфій або інший поважний і побожний чолов’яга починає розповідати народові, що це за свято, аж доки прийде справжній проповідник. Той бере читати один розділ з книги «Ель-катль», себто «Убієніе», – про Хусейнове життя і смерть. В ній десять розділів, на десятеро днів свята. Потім казно-дій іще й проповідує години дві про те свято, закликаючи народ ридати-голосити. Пам’ятаю, один казнодій казав тоді між іншим, що єдина сльозинка, проллята в те свято, змиє купу гріхів заввишки з гору Сінай... Я б ніколи не повірив, яку тугу виявляє тоді народ: и аж зрозуміти важко. Вони б’ються в груди, кричать і виють, – особливо жіноцтво, – деруть на собі одіж, обливаються гіркими» (стор. 53 – 5/1). А вже ж проповіді тих казнодіїв, яких чув Шарден (він наводить і зразки, стор. 54 – 55), не надто й талановиті. «Скінчиться казання – ввесь люд горлає: «Хусейн! Хусейн!», аж доки їм перестане служити і голос і легені. А разом з тим б’ють у маленькі барабани... Почорнені жебраки, стукаючи каменем об камінь, роблять цю музику ще понурішою й іще дивнішою. Хто перший раз бачить оте все, відчуває якийсь жах» (стор. 55).
«Це виробляє народна маса, – завважає Шарден (стор. 56). – Вельможі, знов, – ті по своїх господах, справляють свято пристойніш. Вони закликають до себе знайоме духівництво, щодня в 4 години після півдня, і ті духівники читають їм найкращі уступи з відповідних авторів, коментуючи їх своїми думками. О 7-й годині читається відповідний розділ з книги «Убієніє», і найученіші з присутніх роблять свої уваги. О 9-й чи 10-й годині гостюють тих, хто зібравсь, і одпускають до взавтрього. Десятої днини моляться цілу ніч».
Шарден каже, що він бачив таке святкування в Персії сім чи вісім разів. «Найурочистіше було в червні 1667 року, у нового шаха, – повідає він (стор. 56). – Воно одбувалогя у великій залі того палацу, де місця було людей на 500. Зала виходила в гарний сад, посередині посиланий піском, і там могло вміститися понад дві тисячі публіки, не кажучи вже про тих, хто міг розміститися позаду зали та по боках... Приходили туди, до шаха, екстатичні процеси з кожного ісфаханського кварталу, люду по 400 – 500 у кожній процесії. Були вони крамарі та ремісники... котрі – геть озброєні, котрі – голі, з обмащеними телесами. Трохи чи не всі мали на спині тигрячу шкуру... А посередині їх гурту видно було голого чоловіка, геть умазаного кров’ю, укритого стрілами та кінчиками списів, що ніби простромили йому тіло. Чолов’яга той мав репрезентувати святого (Хусейна), кому той празник справлявсь (c’est cleui-là qui représente le saint de la fête), а розбісована процесія озброєних та голих людей мала «показувати собою (représenter) тую скажену завзятість, з якою Хусейнове військо билося проти війська Язідового» (стор. 58).
Найпишніші були процесії 10-го дня. Там до попереднього параду (прапорів, коней із зброєю, музикантів, каме-небійців, закривавлених голих людей, – див. у Шардена, IX, 59) долучалися ковчеги та мари з трунами. «Великого ковчега несло вісім люду: там Хусейна і його брата мали показувати собою двоє малих хлопців, що, сидячи ніби на парадному ліжку, промовляли один до одного: «Хусейн! Хасан!» Інший ковчег нагадував собою комору для зброї... і посередині був хлопець, увесь озброєний, готовий до бою. Інші, знов, ковчеги являли собою ніби надгробки. Було там видно й чоловіка, що лежав у закривавленій одежі, повній устромлених стріл, із кривавою головою; це мав бути убитий святий. За тими ковчегами їхали, теж закривавлені, люди на запорошених конях: це мали бути Хусейнові вояки. 300 або 200 люду, що йшли за ними, страшенно горлали: «Хусейн! Хасан!»... Вони скакали та крутилися, мов скажені або одержимі, та все вигукували оті два ймення. Ішла й процесія суфіїв; серед неї двоє закривавлених людей лежали кожен на вузькій дошці і дуже добре вдавали мертвих, та ще йшло десять ослів, і кожен з них віз трьох хлопчиків, що виголошували святкові вірші. Видатна була ще й процесія мусульман-індійців Алієвого толку, що на чолі її йшло п’ять слонів з невеличкими баштами на спинах, а в баштах сиділи діти, співаючи похвали Хусейнові... За ними дванадцять чоловіків несли на руках парадне ліжко з золотої парчі. Посередині ліжка було дві труни, теж укритих золотою парчею, а по чотирьох кутках сиділо четверо дітей, що двоє співали хвали Хасанові й Хусейнові, а двоє одганяли мух од трун пір’яними віялами. Позаду бики везли два спорудження, що одно мало являти собою мечеть меккську, а друге – мечеть медінську. Всі ці процесії переходили серед шахського майдану перед шахськими очима, а той дививсь на них із своєї зали. Поліція кінна і піша дбали, щоб не було непорядків, бо часто трапляється, що в такі дні процесії окремих кварталів вступають у справжній бій між собою, а це ж для свята страшний непорядок» (стор. 59 – 63). «Проповіднича казальниця стояла на великій платформі коло шахської зали під розкішним шатром. Навкруг стояло безліч духівництва, з суфіями позаду. Після проповіді одспівали гімн на похвалу Хусейнові і його родові..., а потім ціла та площа і сусідні місця залунали прокляттям проти Язіда й його прихильників та благословеннями для шаха» (стор. 63). «Шах протягом всіх десятьох днів мохарремського свята гостював вечерею всенькі тії процесії; авжеж це було понад 4000 люду» (стор. 64).
Списавши все те дуже довго й докладно, Шарден додає: «А втім тї процесії виглядають зовсім не побожно і, правду кажучи, нагадують собою сміховинний маскарад всяких штукарів, або скажених і розбісованих людей. Та й раз у раз їхні співи й їхні вигуки кінчаються прокляттями проти ворогів їхньої віри» (IX, 64).
В своїй «Другій подорожі з Ісфахана до Бендер-Аббаса» Шарден – на першій сторінці – згадує про свято на славу Омарового вбійника, що зветься «Baba sujael din Omar-couch», але подробиць ніякісіньких не дає (т. IX, стор. 94 – 95).
В усіх тих докладних описах і з першої і з другої половини XVII віку ми не знаходимо абсолютно ніякої вказівки на театральні п’є с и. Все, що оповідають подорожні Котов, Гемм, Олеарій, отець Рафаель дю Ман, Таверньє, Шарден, веде нас до висновку, що навіть під час наймогутнішої пори сефевідської династії драматичність мохарремського святкування не. переходила поза проповіді, маскарадні обряди та процесії. Але ж такі проповіді і драматизовані процесії одбувалися, безперечно, ще й перед сефевідською епохою, живовидячки, ще за бовейгідських султанів X – XI вв.
IV
Оповідання голландця Де-Брайна 1704 р. за дуже драматичне свяі кування «ашура» (в Ісфахані). Видно, що в кінці сефевідського періоду драматизовані обряди і священно-маскарадні процесії ще не перейшли в театральні містерії.
І так воно залишалося аж до самісінького кінця сефе відського періоду
Ми наведемо довге, докладне свідоцтво з часів панування останнього представника сефевідської династії – султана Хусейна (1694 – 1722). Пише голландець Корнель Де Брайн , що по-французьки, переробивши його ім’я на Le Bruyn (або навіть на Le Brun), названо його велику книгу: «Voyages de Corneille Le Brun par la Moscovie en Perce et aux Indes Orientales», Амстердам, 1718, in-folio. Де-Брайн бачив мохарремське святкування в травні 1704 р. в столиці Ісфахані, і ось як описує його в 43-ім розділі своєї подорожі (т. І, стор. 217 – 221) .
«Десять днів поспіль одбувається це сумне свято (почалося 1704 р. з 6 травня). По вулицях ходять невеликі гурти людей, душ по десять – по двадцять, напівголі, з почорненими обличчями; вони дуже-таки скидаються на наших сажотрусів, – аж дивитися страшної 3 пригніченим виглядом вони виспівують-голосять, пристукуючи собі Якимись кастаньєтами. Щоб навіч показати загибель святого Хусейна, випускають озброєних людей та зроблену Хусейнову подобу . Тая подоба – велика, в середині порожня; в неї залізає і її порушає чоловік, що видно й ноги його. Ті, хто бере участь в цих мавп’ячих штуках і веде (conduisent) тую подобу, здобувають нагороду од глядачів: здебільша – дрібними срібнячками, хоч, правда, трапляються й щедріші люди. Окрім того, і ввечері і вранці уряджуються тими днями привселюдні проповіді на вулицях, а надто на перехрестях і в інших людних місцях; навкруг там вішають килими й матерії, стіни прикрашують щитами та іншою зброєю, а крісла, що на них виходять проповідники, бувають заввишки на п’ять-шість східців. Такий проповідник держить в руці якісь папірчики, – частенько туди закидає оком, коли вихваляє святого та оповідає про його подвиги й чудеса. Другий проповідник примощується на скількись східців нижче од першого; він ще й од себе голосно виспівує хвали Хусейнові. Місця, де одбуваються ті казання, повні крісел (sièges) та лав... Я бачив, як усі слухачі аж розливалися слізьми, глибоко порушені красномовністю своїх навчителів. А на розі тієї стіни, де ми стояли, примостили велику фігуру, непогано зроблену, набиту соломою Теє опудало мало репрезентувати собою Хусейнового убійника на ім’я Омар , і його спалили надвечір у багатьох місцях города. Тії проповіді, або промови, одбуваються так само і вночі на декількох майданах, де для цього намощують великі підвищення (sur de grands théâtres érigés pour cela) та й обриштовують їх решетінням (avec des latis), на якому розставляють понад тисячу ламп; але уряджують вони це так незручно і необережно, що більшину тих ламп гасить вітер. А проте глядачів там незліченна сила.
Другого дня після нашого великодня (в понеділок 12 травня) одбулася велика процесія головна урочистість отого жалібного свята по Хусейнові. Щоб краще її бачити, я засів на базарі в одній крамниці, що повз неї повинна була процесія перейти.
Попереду тієї процесії їхало (А. Кр.: щоб пильнувати порядку) скількись верхівців, озброєних луками, та базарний пристав дерога. Вже за ними посувалися співці, що кожен тримав свічку в руці і напнутий був фіолетовим або чорним одягом, який личив цій урочистій жалобі й їхнім голосінням. Декотрі поміж ними були напівголі; інші несли великого скрученого чорного прапора. За ними з’явилося троє верблюдів. На першому сиділо двоє мало не голих хлопців, на другому – троє хлопців, один позаду другого, а на третьому – запнута подоба жінки (l’image couverte d’une femme) з малим хлоп’ям. Далі йшло п’ять інших верблюдів; на кожному сиділо сім чи вісім хлопчаків, теж немало голих, посаджених у клітки; а за ними посувалося двоє стягів. Далі їхав віз, з одчиненою труною, де лежало мертве тіло, а за ним ще один віз, напнутий білим, з декількома співцями. Після того з’явивсь віз, навантажений кадилом (d’encens), з двома чоловіками і з чотирма хлопцями, що кожен держав у руці книжку, а перед ними був стіл. Оточували цей віз якісь знаряддя, що скидалися на вилуджені лампи, а позаду посувавсь великий скручений прапор і дванадцять озброєних вояків із шоломами на головах. Знов же позаду їх були двоє малих хлоп’ят, гарненько вбраних і прикрашених пір’ям і дзвіночками. Ще ж їхав на коні молодий бранець в супроводі шістнадцятьох інших, прикутих ланцюгами один до одного, і з п’ятьма перев’язаними. За ними їхав віз із піском, що з-посеред його висувалися шість закривавлених голів, а тіл людських не було видно, і через те здавалося, що вони одрубані. Окрім того, на цьому возі сиділо двоє людей в одежі, а за ними ще на одному возі везли тіло Хусейна, що його вдавав (représenté) озброєний чоловік із шаблею в руці. Він був геть увесь обіллятий кров’ю, щоб іще більше викликати тугу й жаль у присутніх; та й справді, їхнє голосіння і лементування не можна було й списати. Треба визнати, що нема нічого зворушливішого, ніж оце видовище; і в нас не було жодної охоти добачати в ньому щось смішне чи вдане. За тим возом ішло скількись молодиків; у одних були руки скручені, у других – вільні. Із ними була сторожа, що вряди-годи грозилася на них палицями, а тії схиляли голову і згиналися як не можна натуральніш. Знов же їхав за ними великий віз, що його тягли чоловіки, так як і попередній. І той віз був повний закривавленого піску, а на ньому – двоє мертвих тіл і ще четверо, од яких видно було самісінькі голови; над ними пурхало шестеро горлиць. Потім з’явився ще один віз. З нього витикалися руки й ноги, і горіло на ньому дві свічки. Третій віз тяг шість голів і двох чоловіків в одежі, а ще один – озброєного мерця і якусь слабу людину. Потім ішли: двоє прапорів, окуль-бачений кінь, двоє барабанщиків і співців та ще один віз з двома трунами і двома хлоп’ятами, що, держачи в руці книгу, вряди-годи її цілували і грали свою роль чудово (faisoient leur rôle à merveille). Далі йшов віз надзвичайно великий; на ньому – десять чи дванадцять трупів, що од них видно було тільки закривавлені руки й ноги, та п’ять або шість бранців. Верхи конем їхав молодий парубок, обнизаний стрілами, геть обіллятий кров’ю; здавалося, він затого впаде з коня. Після нього з’явилася труна, вкрита чорним сукном; коло неї люди виспівували й танцювали, ніби тріумфуючи, а за нею несли три списи, оздоблені самоцвітами. Далі йшов кінь, навантажений стрілецькими луками, стрілами, чалмою і великим стягом, а п’ятеро інших коней везли щити, луки, стріли і п’ять дротиків, що на їхньому кінці видно було руку (А. Кр. металеву). Процесію замикав багато осідланий кінь з трьома парами голубків; та він ішов на одшибі.
Як ми передивили оце все, один їхній священик був ласкавий пояснити мені, що за таємниця в тім (de m’en expliquer le mystère) . Дванадцять горлиць, що я їх бачив на одному з возів, нагадували собою (représentoient) тих, що з’явилися над Хусейновим тілом, як його вбито; горлиці тії, вимазані його кров’ю, полетіли до Медіни, де жила сестра того святого, і вона, побачивши їх, довідалася про його смерть./Віз з двома трунами та двома малими хлопцями, що держали книгу в руці, – вони являли собою (représentoient) двох Хусейнових синів: Алі-Аскера і Алі-Акбара; вони, – пояснив він, – загинули од стріл. Парубок, простромлений стрілами, теж означав собою (marquoit) Алі-Акбара. Труна, вкрита чорним – це труна Хусейнова% а на возі шість голів з двома одягненими чоловіками – то Хусейнові діти. Сталева рука, настромлена на кінчиках дротиків – це військовий значок, що його носили колись на своїх прапорах мусульмани-перси; п’ять пальців тієї руки мають визначати Мухаммеда, Алі, Фатиму (дочку Мухаммедову, Алієву дружину), Хасана й Хусейна. Геть усе, що виступає в тій процесії, визначає собою Хусейна і його сімдесятьох двох приятелів, що загинули вкупі з ним і вважаються у персів за священномучеників.
До найвищої міри треба дивуватися, – додає од себе Де-Брайн, – що ті люди, чиї голови, руки та ноги витикалися на возах, могли не робити жодного руху протягом цілого дня, доки тяглася процесія. Вільшина тих голів мала навіть і довгі бороди, а шия їм була затиснута так сильно, що здавалося, ніби голови і не пристають до неї, тим більше, що й очі, можна сказати, були непорушні. Правда, я довідавсь, що задля цієї нагоди дають їм питво, яке забиває їм тямку і позбавляє руху на весь той час.
А втім, ілюзія не була повна, бо я попереду побачив поміж іншими ще й воскову голову. Будь-що-будь, треба визнати, що перси уміють дуже зручно робити такі вистави (ces sortes de représentations-là).
На завтра, ще як благословлялося на світ, ми знов пішли туди само, щоб додивитися, як справляють те урочисте свято; та шах туди прибув вже аж двома годинами пізніш. Одбувсь ніби парадний виступ городських кварталів. Як і вчора, попереду виступали в параді озброєні луками верхівці базарного пристава-дероги, а вже за ними йшли декілька парубків, що, держачи палиці в руках, гукали: «Хусейн! Хусейн!», скакали та співали. За ними йшли музики та барабанщики вкупі з міщанством з усяких міських кварталів; перший їхній гурт держав шаблі наголо та круглі щити, а інші озброєні були розмальованими дуже гарно палицями. Вбрані вони були всі чистенько в оксамитні одяги, з гарними поясами, а на головах були незвичайні тюрбани. Поміж ними одна купка спорудила собі ковчег – так, наче якусь колясу, оздоблену дзеркалами, шаблями, кинджалами і іншою зброєю, позолоченою або посрібленою. А були й інші такі коляси – ще вищі, без передків, ще більше прикрашені дзеркалами. Таких споруджень, або ковчегів, було п’ятеро, а шостий в Чарба-гові («Чотирьох садках»), поміж двома будовами . Цей останній ковчег увесь був обкладений дзеркалами, чи навіть геть збудований із дзеркал, і виглядав неначе вівтар з двома одчиненими дверима, з-поза яких видно було всі прикраси. Він був височенький, і туди заразісінько увійшов казнодій, скоро-но шах з’явився в довгогалерійній будівлі свого другого садка. Той ковчег-вівтар там залишавсь три чи чотири дні. Він був складений з частин, що їх попривозили окремо та й з’єднали там-таки на місці, бо цілий він був би не проліз крізь городські брами».
(Стор. 221-а). «За цією гарною процесією ішла інша, з декількома прапорами на чолі і з безліччю коней; у одного коня голова була прикрашена великим султаном-китицею з білого пір’я, а інші були багато осідлані, обвішані гарною одіжжю, шаблями, щитами, луками, стрілами й іншою зброєю. На декотрих були навіть тюрбани, ще більші султани та інші прикраси. Далі йшли співаки-му-зиканти та танцюри, що танцювали з якимись павільйон-чиками на головах; у декотрих були списи, оздоблені стрічіками та бунчуками. Нарешті пішла й сама процесія, така як і вчора. її учасники спинялися вряди-годи та й, співаючи, посипали собі голову солом’яною січкою і голосили: «Хусейн! Хусейн!» Декотрі тримали в одній руці шаблю наголо, а в другій – круглий щит. Інші, знов, мали палиці, розмальовані й добре визолочені, завдовжки стін з десятеро, – і здавалося, що всі аж горять бажанням вступити в бійку. Тільки ж базарний пристав-дерога, маючи з собою товариство більше, ніж 1000 верхівців, аж надто дбає, щоб люди не полізли битися між собою: він розміщує своїх людей і на чолі процеси, і в середині п, і в хвості. Розставляє він своїх людей і на шляху, кудою має йти процесія, і не дає кварталам посуватися інакше, як кожному кварталові окремо після кожного. Одно слово, дерога нічого не забуває, аби не допустити до непорядків і до спірок, які могли б постати про чиєсь місце в процесії, коли люди йдуть тісним шляхом; на цей випадок там ставлять, в певній віддалі між собою, вояків з огнестрільною зброєю. Такі заходи тим потрібніш!, що, на думку персів, той, хто загине під час мохарремського свята, піде просто до раю. Через те вони й не проводять ніяких слідств про ті вбивства, що тоді чиняться; звичайно, це використовує дехто, щоб упорати свого ворога, – отак як воно буває і в Італії під час карнавалу. З тієї причини обережніші люди, котрі не мусять брати участь у тій процесії, побільше зовсім не виходять з хати за останніх днів того великого свята, надто ж турки-мусульмани, про яких усі знають, що вони вороги Хусейнові й прихильники ненавидного для персів Омара... Народу на цьому врочистому святі раз у раз буває незчисленна сила – і міщан, і чужинців. Цим разом, одначе, все проминуло без заколоту, – річ не надто звичайна, коли взяти на увагу піднесений настрій супротивних гуртів, які, зустрічаючись, не шкодують один одного» (стор. 222).
З цього дуже детального Де-Брайнового оповідання ясно, що й Де-Брайн бачив на мохарремському святі самісінькі процесії із священно-маскарадним переодяганням, а не правдиві драматичні вистави.
А було це наприкінці сефевідської епохи, вже в XVIII столітті.
V
В описі Сам[уїла] Гмеліна 1770-х pp. мохарремське свято ще нічим не одрізняеться од сефевідських часів. Значнішу еволюцію показує нам 1787 року Франклін – сильно драматизовані процесії, вже близькі до правдивих сценічних п’єс релігійно-історичного змісту, ще й з відповідними декораціями.
Більше того, і далі, протягом XVIII століття, вже як упала сефевідська династія і замість неї панувала над Персією низка інших, не видно, щоб мохарремські містерії уже перейшли з драматизованих процесійних обрядів та пере-одяганнів до справжньої театральної драми.
Мабуть, це можна пояснити, хоч почасти, і релігійно-політичними відносинами XVIII в. Вже ж бо тоді для шиїзма в Персії були нелегкі часи. Люті афганські зайди, що 10 літ панували над Персією (1721 – 1730), то були сун-ніти. Не менше лютий і деспотичний їхній наступник Hадір-шах (1736 – 1747) силувавсь навіть геть знищити шиїтське визнання в Персії та насильно запроваджував суннітство. Ясно, що це була пора, мало підхожа для того, щоб мохарремські шиїтські свята спокійно перееволюціо-нувалися в театральну сценічну драму .
Ба навіть й тоді, як влада над Персією перейшла до рук шиїтів-зендидів (Карім-хан, 1760 – 1779, і ін.), ще не одбулося таке зеволюціонування. Вистачить для цього подивитися в «Подорож до північної Персії» (з доручення Російської Академії наук) Самуїла Гмеліна, що в 1770-х роках бачив мохарремське свято в надкаспійському місті Решті . Воно, правда, Гмелін одразу-таки підкреслив велику театральність мохарремського святкування. «Хусейн, – так каже Гмелін у вступі до свого опису, – як його виморили голодом Омарові прихильники, зваживсь, нарешті, з одчаю вдарити на вороже військо та й упав жертвою свого нападу І от... перші десять днів місяця мохаррема розподілено в персів так, що цілий хід тієї події виставляється театрально на вулиці (auf der öffentlichen Strasse theatralisch vorgestellt wird), – трохи чи не таким самим способом, як папісти показують навіч народові страстотерпну історію спасителя» (т. III, стор. 315). Тільки ж ті подробиці, котрі ми читаємо далі у Гмеліна, навіть показують нам, що в 1770-х pp. мохарремські те’зіе справлялися більше-менше так самісінько, як вони справлялися і за часів сефевідських:
(III,316) «Ще перед півднем іде народ до мечетей пильніш, ніж звичайно. Там кожного разу читаються, а часом і співаються, певні уривки із історії мучеників (Ruhsetusi) , щоб жвавісінько представити Хусейнову мученичу смерть... Уночі, окремими слободами (slobodenweise), люди ходять із смолоскипами та свічками по вулицях, і бродять не одну годину. Кожна слобода несе з собою прапор та дрюк з випнутою рукою на кінці. Вільшина тих фанатиків із страш ним вереском виспівує пісрі, навмисне складені для цього свята, та б’ється в голі груди...
Такі процесії за перших днів мохаррема ходять по вулицях тільки вночі, а в другій половині десятьох днів з’являються і вдень... Скільки є слобод в Решті, стільки видно й процесій, і кожна має своє визначене збірне місце, куди вона йде під проводом слобідського старшини. Таке збірне місце має вигляд широкої галереї. Вона коштом кожної слободи оздоблюється більше чи менше. За оздобу правлять золоті речі, оксамит, матерії, метали, стрільна зброя, шоломи, плоди-садовина і таке інше. Там показується Хусейнова могила, а на ній його бойовий меч, лук і стріли. В другому кутку (стор. 317) сидить його сім’я, як у в’язниці. Той бік, що виходить насупроти галереї, прикрашується самшитовими та кипарисовими деревами. Там стоїть юрба людей, що завзято аж до хрипоти галасують та б’ються в груди, а тим часом окремі співаки одспівують ту чи іншу підхожу пісню. Всім присутнім щедро подається кава, чай, солодка вода та варення; не забувають і кальянів.
Як настає час, то слобідський проводир виводить із збірного місця свою процесію та отих крикливих плакунів та народний натовп, що поміж ним є чимало й жіноцтва, бо в такі дні чоловіки мусять дозволити жінкам вихід із їхньої вічної в’язниці. На чолі походу виступає стягоноша.
Поруч його йде другий, з вищезгаданим дрюком (з рукою). Далі виступає кінь, або скількись коней, обвішаних коштовним камінням; вони мають являти собою (vorstellen) Хусейнову кінноту. Вже за ними посувається гурт вищезгаданих плакунів, що тепер подвоюють своє галасування. Потім іде людність самої слободи з восковими свічками в руках, порозбивавшись на декілька гуртків, що серед кожного несуть або ту або іншу з речей, виставлених на їхньому збірному місці на спомин Хусейнової смерті.
В такому порядкові процесія підійшла до ханської господи і тут на ханському подвір’ї з усякими чудернацькими кривляннями одіграла, одспівала й одкричала те саме, що вона перед тим виробляла коло своєї галереї. Звідти вона помандрувала по всіх вулицях міста. А що в Решті є вісім слобід, то було й вісім процесій. Як же кожна з них виступала щодня, то на вулицях не припинялося вічне метушіння. Ніколи церемонія не кінчиться без того, щоб декілька людей не заплатили своїм життям.
Сьогодні, – кінчає свою мову Гмелін, – тобто в останній день свята, було показано (vorgestellt) саму смерть Хусейнову. Головні церемонії були ті самі, тільки все здавалося ще божевільнішим. Декотрі люди в своїм завзятті зайшли так далеко, що, тнучи себе подовж і поперек по своїх поголених головах, поробили собі такі рани, що кров збігала на всі боки... (стор. 318). Уряджено було сьогодні бій поміж Хусейном і Язідом, груди об груди. В тім бою вбито Хусейна з його прихильниками. В процесії хтось має представляти Язіда, що тріумфально їде на коні, а коло нього знов же співаки. Позаду нього являється Хусейнова сім’я, забита в кайдани, а далі несуть усім на показ Хусейнове тіло. Глядячи на нього, як і раніш і пізніш, люди посилають довічні прокляття цілій Омаровій секті...
Протягом цих днів ніхто не розпочинає нічого, ані важного ані неважного, бо думають, що все вийде невдало. Припиняються всі громадські справи, не одбувається судівництво, не підписується жоден урядовий папір, зачиняються крамниці».
Наведений з Гмеліна оцей опис стосується до початку 1770-х років. А літ якихось п’ятнадцятеро після Гмеліна – вже аж під самісінький кінець панування зендидської династії – писав про мохарремське свято Уїльям Франклін у своїй «Подорожі з Бенгалії до Персії» (Лондон, 1790) . Те, що бачив Франклін (в жовтні 1787 p., за Джафар-хана Зендського), уже ніби дуже близько підходить до театру; та ще, мабуть, не зовсім воно таки театр.
Франклін попереду переказує, безперечно, з усного перського оповідання, шиїтську легендарну історію Хусейна, сина халіфа Алі, як його із сім’єю оточило Язідове військо під командою (Омара) ібн-Са’да, недалеко Куфи на Євфраті, та й загубило з усією сім’єю, і як обурювавсь на це європейський посланник у Дамаску та й заплатив за те обурення своєю головою. «Всі оці різноманітні події показуються (vorgestellt) у персів протягом перших десятьох днів мохаррема», – каже Франклін, додаючи, що перси звуть ті десятеро днів «дега» .
«Ще 27-го дня попереднього місяця – зульхіддже вони будують мінбари («mumbris», пише Франклін) або казаль-ниці в мечетях, а стіни мечетей запинають чорною матерією. 1-го мохаррема на ті казальниці виходять мусульманські священики (the akhunds of peish nummazz’s, or mo-hammedan priests) і починають читати «аль - Вака а» або оповідання про життя і діяння Алі і його синів – Хасана й Хусейна ... В перервах народ б’ється в груди, гірко плаче і вигукує: «Ой Хусейн! Ой Хусейн! хейф ез Хусейн! – як шкода Хусейна І» Декотрі частини «Вакаа» віршовані і їх сумно співають. І щодня якась окрема подія тієї історії олицетворяється навмисне вибраними для того людьми, причому виносяться і в процесії возяться по всяких сусідніх місцях відповідні намальовані картини. Одна поміж ними зображає ріку Євфрат; її вони звуть «аб-і Форат». Ватаги хлопців та парубків мають удавати з себе – одні вояків (Омара) ібн -Са‘да, другі – вояків Хусейна та його компанію. Вони швидко пересуваються по вулицях, вступаючи в сварку і в бійку одні з другими, і кожен гурт має свої окремі прапори та стяги. Та ще одне видовище (pageant) показує халіфа Язіда, що сидить на пишному троні, оточений сердюками, а поруч нього міститься європейський посол.
До найзворушливіших вистав (représentations) належить весілля молодого Касима, що не довершилося, бо Касима вбито в сутичці на Євфратових берегах 7 мохаррема. Наречену грає (represents) хлопець; він одягнутий по-весільному, а коло нього жіноча частина сім’ї співає сумну пісню, що в ній оповідається, як її нареченого вбили невіри (бо шиїти звуть суннітів невірами). Показується (is represented) і розлука поміж нею й женихом. Він виходить на бій, а вона ніжно з ним прощається і оповиває йому шию своїм дарунком – похоронним одягом. Люди, дивлячись на це, вибухають найгарячішими вигуками скорботи та одчаю і посилають прокльони Язідові й усім, хто хоч трохи причетний до знищення сім’ї їхнього імама.
При цій нагоді випускають і голубів, бо перси кажуть, що вони принесли з Кербели до Медіни новину про Хусейнову смерть, умочивши для доводу свої дзьоби в його кров. Показуються народу і коні, на яких ніби їхав Хусейн та його брат Аббас. Вони підмальовані так, ніби вкриті ранами і обнизані стрілами.
Серед оцих усяких процесій часто трапляється немало біди, бо всі перси – шалені в своїм ентузіазмі, та й геть усі вірять, що душі тих, хто загине серед мохаррема, заразісінько підуть до раю... Багато дехто сам собі наносить рани. Є й такі, що силуються зовсім не пити води протягом тих десятьох днів на згадку про ті страждання, які терпів їхній імам, не мавши води...
10-го мохаррема виносяться обмазані кров’ю труни тих, хто загинув у бою; за ними несуть шаблі та намітки, прикрашені чаплиним пір’ям. їх урочисто ховають, а тоді духівництво знов виходить на казальниці і знов читає «ва-каа». Все закінчується прокляттями проти халіфа Язіда».
VI
Безперечні театральні п’єси у персів малює нам французька місія 1808 р. (в Шіразі, а аташе Танкоань – в Тегерані) та член рівночасної англійської місії Морієр (1808 p. у Тегерані). Але в глухих провінціях або на окраїнах перської території ще довго справляється ашура по-давньому, без п’єс; опис єреванського свята 1820-х pp. у бар[она] Гакст-гаузена (1843) та бакинського свята у повістяра Дюма (1858).
Але навіть отакі процесії, які описав Франклін 1787 p., може, ще не назвалися б театральними п’єсами, дарма що в них ми виразно бачили не тільки священний маскарад з лицедійським переодяганням, з намальованими декораціями, ба бачили й ніби драматичний розвиток дії. Здається, одначе, що драматичні сцени, які списав Франклін, були більше пантомімні, ніж діалогічні, і що «лібретний» зміст трагедії подававсь або в промові пролога-ровзехана, або в тужливих хорових співах.
А от те, що ми читаємо про мохарремське святкування вже за нової перської (чи там тюркської) династії Каджарів, не дає приводу для сумнівів. Джерело – описи подорожей до Персії 1808 p., як англійського, так і французького посольства, за панування каджара Фатх-Алі-шаха. їхні звістки вже не залишають у читачеві жодного скептицизму: люди бачили справжні театральні сценічні вистави.
Адрієн Дюпре, член наукової експедиції, що їхала з французьким посольством, описав свої подорожні спостереження в двохтомовому (in 8-vo) виданні «Voyage en Perse, fait dans les années 1807, 1808 et 1809» (Париж, 1819). Мохарремське свято він бачив весною 1808 року в Шіразі і пише про його в 55-му розділі під заголовком «De la religion des Persans» отакими словами (т. II, стор. 314 – 316):
«Ворожнечу проти суннітів піддержують у серці перського народу щорічні спектаклі, де виступають найперші герої шиїтської секти... Ці релігійні спектаклі – під смак наших містерій XIV, XV й XVI вв. Тягнуться вони десять днів. Я мав утіху, живучи в Шіразі, побувати на одному з цих смішних фарсів (А. Кр.: Sic!), що виставляються з найбільшою пишністю. Принц-губернатор сидів у залі, обвішаний кашмірськими шалями (А. Кр.: сидів, очевидячки, коло вікон, що виходили на подвір’я); дворакам дано було місце в покоях першого поверху, а народ стояв на просторому дворищі, де одбувалася сцена. Жіноцтво розмістилося на терасі будинку, наче густий паркан».
І далі цей француз 1808 р. оповідає про самий спектакль – з сюжетом близьким до того, який бачив і описав 20 тому літ Франклін, але з подробицями, що вказують на дуже значну театральну еволюцію:
«Після промови, що її виголосив, стоячи на естраді, імам і що торкалася сюжета, який мали виставляти, сцена одкрилася віршованою розмовою поміж Хусейном, його дружиною і його дітьми. Роль Хусейнової дружини грав хлопець, переодягнутий по-жіночому. Хусейн, вислухуючи ніжну і палку прощальну мову своєї жінки й синів, силувавсь їх потішити, кажучи, що він іде в бій проти ворогів правдивої віри. Далі виходить військо Язі-дове. Хусейн їх перестріває. Зав’язується бій. Побивши велике число ворогів, – бо так каже перський переказ, – Хусейн падає проколотий стрілами і вмирає. Цей фарс кінчається виходом на сцену декількох дужих людей з важким довгим начинням (poteaux) на спині, що зверху його понасідали ще й дітваки.
Найзабобонніші й найфанатичніші поміж персами божеволіють під час цього свята аж до того, що ріжуть собі шкуру бритвою, сподіваючися, що, отак мордуючи своє тіло, вони за Аліевою допомогою дістануться до раю з гуріями, коли оцими святими днями помруть» (стор. 316).
Цей спектакль 1808 p., як сказано, одбувавсь у Шіразі. А тим часом решта французького посольства бачила те саме в шахській столиці Тегерані, і аташе посольства Ж. Танкоань (Tancoigne) описав спектаклі в одному з своїх листів до тієї паризької дами, що до неї він адресував і всі інші свої листи з подорожі, підзаголовком «Lettres sur la Perse et la Turquie d’Asie – par J. M. Tancoigne, attaché a la dernière ambassade de France en Perse» (2 тт., Париж, 1819). Той аташе умів трохи й балакати по-перському: адже в своєму 26-му листі він прислав своїй адресатці переклад із Саадісвого «Гулістана» .
Про те’зіе пише Танкоань отак (лист 21-й, т. II, стор. 3):
«Але, мадам, найцікавіше і найнезвичайніше з усього того, що ми досі бачили, це – те’зіе (tâziés) або оплакування: щось, ніби похоронні грища (espèce de’ jeux funèbres), уряджені на спомин про мучеництво імамів Хасана й Хусейна – Аліевих синів. Воно важкенько описати такий спектакль точно, а все ж я спробую дати Вам ідею про нього. Запрохав нас на нього шах ... Свято починається першого мохаррема і тягнеться до одинадцятого мохар-рема... Останні п’ять вистав (représentations) одбувають-ся на подвір’ї шахських палат. Деякими сторонами можна ті вистави прирівняти до тих старих (наших європейських) спектаклів, де показували народові містерію страстей Христових. Кошти на першу днину дають везіри, а на опрочі чотири дні – місто Тегеран, поділене на чотири квартали.
На сцені (sur un théâtre), спорудженій проти шахського кіоску, попереду бачать Хусейнову сім’ю. Її грають (représentée) чоловіки, одягнені по-жіночому Те жіноцтво сильно хвилюється: живовидячки, передчувають нещасливу долю, що дізнае цей імам на Кербельській рівнині, і їхні крики та страшні ридання розлягаються по повітрі. Незабаром з’являються верхівці, заковують жінок в ланцюги і забирають із собою. Тоді з’являються два війська – імама Хусейна і халіфа Язіда, – і вступають убій. Хусейн, посічений, падає з коня, а Язід каже одру-бати йому голову... (II, стор. 6).
Другого й третього дня після того йшла дальша вистава цієї трагедії (on continua la représentation de éette tragédie). Язід загубив попереду Хасана, а потім обох Хусейнових дітей, що дісталися йому до рук. Цю передостанню днину закінчила вселюдна процесія... 
Нам не прислано було запрохання на останній день свята. Шах не хотів, щоб посольство побачило спектакль, де вбивають грецького посла, що його Язід скарав на смерть за його клопотання про Хусейнового брата. Перси, не знати чому, виводять цього посла в новітньому європейському костюмі» (т. II, стор. 8 – 9).
Ми навели з французького Танкоаньєвого листа 1808 р. лиш ті уступи, де говориться не взагалі про «ашура», а саме про театральну гру. Значно більше наведемо ми уривків з іншого докладнішого опису, що дав секретар англійського посольства в Тегерані того самого 1808 року – відомий знавець Персії Дж. Моріер, автор безсмертного побутового роману «Хаджі-Баба Ісфахансь-кий» .
«23-го лютого (1808 р.), – повідає Моріер, – офіцери індійської охорони при англійському посланникові запрохали нас дивитися мохарремську церемонію, присвячену тій днині. Ми зійшли на високу платформу та й посідали серед численного гурту персів та індійців на приготованих для нас подушках. З боку поставлено було невеличкий храм з різними прикрасами, з імамовою могилою в середині... Дехто з наших індійців підвівсь і виголосив довгі промови про імамову смерть, а тоді молодий перський мулла вийшов на казальницю, споруджену задля цієї нагоди, і почав співучим голосом виголошувати щось ніби празникове слово. Наприкінці кожного періоду присутні одповідали йому хором; а незадовго до кінця, в найпатетичнішому місці своєї промови, він подав народові знак битися в груди.
Після казання принесли довгого великого дрюка, прикрашеного пір’ям та клаптями різнобарвного шовку; на горішньому кінці настромлено було своєрідні дві зброї, що мали зображати Аліеві шаблі ... А тоді скількись осіб з’явилися на маленькій сцені (sur un petit théâtre) і одіграли частину імамової катастрофи, що стосувалася до тієї днини. Це була смерть двох дітей його сестри Фатими ; наприкінці їх убив Амір, один з Язідових офіцерів. Актори держали в руці папірчик, де були написані ролі кожного. Вони їх з притиском читали, сильно жестикулюючи; і це викликало такий великий інтерес поміж слухачами, що значна їх частина зовсім голосно хлипала. Коли дія (action) вимагала, щоб публіка билася в груди, то дехто це робив з якимсь лютим запалом. В одному місці п’єси з’явилися водоноші – емблема тої пекучої жажди, що мучила імама Хусейна під останні його хвилини Ці люди несли на своїх спинах великі бурдюки, повні води, та ще кожному на спину примостили 5 чималих хлопців. І з цим додатковим тягарем вони три рази поспіль обійшли накруги, зробивши коло діаметром в 10 стіп.
Другого дня увечері ми пішли до найстаршого скарбничого Хаджі-Мухаммеда. Там справляли на дворі свято на спомин Хусейнової смерті... Проповідь мулли тяглася щось із годину, а за нею одіграно з Хусейнової катастрофи тую частину, що допов н юва л а вчорашню виставу. Попереду ми побачили Хусейнового коня з Хусейновою наміткою на сідлі, далі – Язіда і трьох інших осіб, що сиділи на стільцях; один із них, одягнений по-європейському, мав бути європейським послом. До Язіда привели Зейнель-Абедіна, Хусейнового брата, в ланцюгах, з дерев’яним трьохкутним ярмом на шиї, а за ним ішли його сестри й діти. Язідів посіпака поводився з жіноцтвом і дітьми як не можна гірше, по-варварському, одпихаючи їх, коли вони прохали в нього захисту, й ображаючи полонянок, – як йому наказав Язід.
Коли Зейнель-Абедіна повели геть, щоб за Язідовим наказом одрубати голову, то за ним оступивсь європейський посол; тільки ж його прохання, замість заспокоїти тирана, розлютувало його так, що він засудив європейця на смерть. Ця сцена викликала великі ридання поміж глядачами.
Сьогодні 25 лютого (1808), в останній день мохаррема... вистава вийшла не повна, бо втік той, кому доручили роль Хусейна, щоб він її грав у присутності шаха: чолов’яга той перелякався, що йому самому доведеться поділити долю того мученика – Хусейна. I не міг він не тривожитися, бо в одному селі під Тегераном той, хто виконував роль ката, одіграв її буквально: коли йому підвели Хусейна, щоб він йому стяв голову, то він справді одрубав акторові голову. За такий учинок шах його засудив заплатити пеню 100 туманів» (стор. 279).
Як бачимо з цього Моріеров’ого опису, в Тегерані 1808 р. гралася найсправжніша театральна п’єса, на справжній с цені, і актори мали в руках написані ролі. Процесійна містерія перейшла, нарешті, в правдиву театральну драму. Те, що підготовлялося ступенево, ходом довгої попередньої історії, крок за кроком, нарешті, дійшло до кінця свого природнього розвитку.
А втім, хто знає! Може, така остаточна еволюція одбулася не без певного впливу навіть од європейського театру, що з ним декотрі перси познайомилися на грані XVIII і XIX віку, хто – через Росію, хто – через Англію та Індію . Допомогти переходові обрядів і процесій в справжню п’єсу міг і свій місцевий ляльковий театр китайських тіней, що здавненька був уже відомий мусульманській Азії і мав писані тексти для своїх вистав (арабський Джуха, турецький Карагьоз і ін.) . Але що міг перський театр виробитися у персів і самостійно, без усяких чужих впливів, це річ цілком природна.
Нема нічого дивного, що така еволюція те’зійної містерії одбулася попереду в столицях або дуже великих містах Персії: в Тегерані, Ісфахані, Шіразі тощо. Глуха провінція не одразу перейшла до нового типу мохарремської драми.
От року 1843 був в Єревані барон фон Гакстгаузен, за якихось літ п’ятнадцятеро після того, як єреванська та нахічеванська округи одійшли од Персії до Росії. Барон слухав мохарремське казання шиїтського мулли вкупі з освіченим місцевим вірменином Абовяном і от що зазначив у себе в записках: «Повідав мені Абовян, що за часів перської влади (А. Кр.: тобто в 1820-х pp.) це сумне свято або поминки святкувалося три дні, що Алієву історію виставляли на одкритому полі, що Алієвих погубників – Язідів повинні були вдавати курдські верхівці, а його дітей – хлопчики. Попереду мулла, з окремо спорудженого підвищення, розповідав людям Алієву історію до того уступу, де говориться, що на Алі наскочили Язіди і хотять загубити. І от, як стій, серед казання справді наскокують верхівці-курди, переодягнуті на теперішніх єзідів ; вони, тримаючи шаблі наголо, пробивають собі шлях крізь натовп люду. Все кидається врозтіч в усі боки, все проклинає і лає їх. Верхівці мали точно визначені слова і промови,
що вони їх повинні були промовляти. Хлопчики, котрі мали показувати собою Алієвих дітей, розтинаються про-разливим криком, що аж серце шматує; вони б’ються руками в голову та груди, деруть на собі волосся або обіймають коліна тим парубкам, котрі оточили їх для оборони. Тільки ж і парубки, почуваючи свою безсилість проти дикої озброєної кінноти, одчайно гукають: «Хасан! Ху-сейні гагам – всей!» («ХасанеІ ХусейнеІ лихо всім нам!»). Мулли ще жалібніше і одчайніше кричать і в тужливих вигуках оплакують свою беззахисність. Ввесь народ голосить і ридає. Тоді наче якась невидима рука наганяє ворогів; вони подаються геть, але за декілька часу з’являються знов, – і ті самі сцени наново одбуваються гричі. Нарешті, скаче по рівнині блискучий легіон кінноти, і душогуби Язіди зникають одним духом. Тоді всі люди радіють, аж надпориваються; всі жалі, всі голосіння припиняються, – народ без краю гучно радіє. З цього видно, – додає фон Гакстгаузен, – що трагедії старого світу, які заразом становили собою частину поганської одправи, не зовсім ще позникали на землі. В Єревані оті войовничі релігійні грища повиводилися з звичаю [...], але в Персії можна й досі бачити їх щороку» .
Єреванське оповідання барона фон Гакстгаузена малює перед нами, живовидячки, все ще драматизовані обряди, хоч і з деякими зафіксованими формулами, а не театральну п’єсу. І певне, що в 1820-х роках справа стояла ще так само не в самісінькому тільки Єревані, а й деінде по далеких закутках шахської території . З цього погляду інтересний матеріал для дослідів над історією остаточного розвитку перського театру давали б собою російські чи які інші описи російсько-закавказького мохар-рема цілої першої половини XIX в. Адже відколи закавказькі країни одійшли од шаха до росіян, то в тих країнах, політично од Персії вже геть одірваних і одмежованих, мохарремське ашура так і закам’яніло під тими самими формами [...].
З чималого матеріалу, який можна було б сюди притягти , ми спинимося тільки на тому, що нам списав відомий французький романіст Олександр Дюма, од-відавши в жовтні 1858 року Баку, місто тоді ще повітове, а не губерніальне . Оповідання у Дюма більше чи менше збігається в своїх подробицях з тими, про які баронові Гакстгаузенові оповідали в Єревані як про річ минулу, ще з шахського періоду. Видно, що й бакинські шиїти, одірвані політично од Персії, не пішли в розвої своєї те’зіє значно далі од тієї стадії, на якій вони перебували наприпочатку XIX століття.
З властивою йому – гасконцеві – жвавістю, Дюма оповідає, як споруджують театр на головній вулиці міста: «Театр цей будується так, що за партер править вулиця, пороги будинків – то буде орхестра, вікна – будуть ложі, а тераси обертаються в галереї» (стор. 69). Описує Дюма вечірні танцювання татарської дітвори коло великих багаттів з дикими вигуками «Алі! Алі!», що тягнуться аж до 11 години ночі, коли починається вистава. Описує Дюма (стор. 70) процесію молодих акторів із свічками; Хусейна повинен грати найгарніший на вроду. «Сцена має ніби показувати (le théâtre est censé représenter) теє село під Куфою, де Хусейн, дізнавшися, що поблизу є вороги, спиняється із своїми родичами. Сільські старости приводять йому баранів на ралець і вітають його, але теє привітання перебивається через те, що прибуває туди Омар (ібн-Са’д), Язідів воєвода» (стор. 70 – 71). Далі Дюма оповідає про бої тієї Язідової кінноти з людьми Хусейновими, що теж на конях. Бої з усякими ваганнями то в один то в другий бік тягнуться десять днів, і дійові люди силуються показати перед публікою найзручніші свої цітки, які можуть виробляти татари на конях. На десятий день набирається глядачів сила силенна: «Народ гуде, як бджолині рої» (стор. 71). От іще перед виставою йдуть процесії татарських фанатиків, «що міцно б’ють себе кулаками у груди, виспівуючи арабські вірші , які їм підказують письменні суфлери (des souffleurs lettrés), розміщені поміж тими акторами» (стор. 71). А інші люди серед публіки б’ють себе кинджалами по голові та по голому тілу; видко навіть дитину, що батько посік їй голову, аж кров дзюрить. Тоді ж, процесією, виносять з мечеті мавзолей, наперед приготований для Хусейна, що має сьогодні загинути, а друга процесія виносить модель тієї мечеті, Де одруживсь його зять, що теж сьогодні загине, і в кожній з обох тих процесій ведуть коней, обнизаних стрілами. Вистріли з рушниць не перестають лунати; публіка реве як несамовита, божевільна. Нарешті, починається остання вистава: останній бій Хусейна з ворогами. Падає мертвий Хусейн!в зять. Хусейн підхоплює його тіло на свого коня і одвозить до жіноцтва, що заходиться дико над їм голосити (hurler, стор. 73) укупі з усіма глядачами. Далі Хусейн убиває трохи чи не дві тисячі ворогів, та кінець кінцем виснажується. Він з Хасаном скачуть верхами до джерела (тобто до фонтану на подвір’ї); але саме тоді, як вони до нього підскакують, чується страшна пальба з рушниць, – і Хасан гине. На поміч Хусейнові готові прийти самі джинни; ці лицедії умазані в чорне («une douzaine de bambins tout barbouillés de noir», стор. 74). Ta вже пізно, – постріл з рушниці звалює самого Хусейна з коня. «Тоді з’являються двоє янголів, одягнуті у біле, з великими крилами, з папахами на головах; вони сходять двома драбинами, щоб забрати на небо душу небіжчика. Доки вони її заносять на небо, в глибу сцени повівають великі віяла, зроблені з павлинячого пір’я. Незважаючи на цю небесну ознаку, Омар (Язідів воєвода) любісінько забирає собі багату атласову керею з покійного Хусейна і веде його жінок у полон. Так кінчається ця дивовижна драма» (стор. 75).
Вся оця мохарремська те’зійна картина, що її такечки жваво (хоч, може, й не без «гасконади») змалював у Баку 1858 р. автор «Трьох мушкетерів» та «Графа Монте-Крісто», безперечно, має в собі багацько найправдивішого театрального ефекту і інших театральних особливостей. Ми бачимо тут навіть таку типову сценічно-театральну рису, як суфлерство (очевидячки, заразом і режисерство). Але головна суть бакинського театрального «дійства» – це, будь-що-будь, виразна обрядовість.
А тим часом у самій Персії, хоч для обрядовості й процесій ще багато залишилося місця, все драматичне давно гралося вже як справжній театр. Процесії в мохарремі XIX в. щодня йдуть собі процесіями, священномаскарадні походи одбуваються в повній мірі, тільки же заразом € вже в Персії XIX в. справжній містерійний театр, з писаними п’єсами.
VII
Релігійна драма в Перс І ї в її останній фазі XIX та XX вв.
Те’зійна драма в очах більшості персів – то д ло боговгодне. Спеціальні будинки («текіе») для те’зійних спектаклів. Обстанова в залі для глядачів; публіка – на правах гостей; водоноші-обітованці. Проповідь раузахана та фанатична процесія як пролог до спектаклю. Сцена («техт»): слабі декорації і анахроністичні костюми. Актори, хоч уже виробляються з них і професіонали, побільше все ж аматори. Неминуча присутність режисера-остада на сцені, не без комічних наслідків, але без шкоди для загального враження серед побожної публіки. Змагання те’зійного театру до подовження свого сезону; можливість вистав поза священним місяцем, попросту для акторського заробітку. Негативні наслідки такої профанації. Додаток: Лист із Тегерану од самовидця (1904).
Кажучи про теперішнє становище релігійної театральної драми у персів, ми вже не будемо спинятися на щоденних мохарремських празникових процесіях з їх свічками, смолоскипами, ковчегами, корогвами, трунами, маскарадними групами, гуртами обрядових лицедіїв, самомучеників і т. ін. Звернемо ми увагу на самісінький театр XIX та XX вв., на технічний бік тих релігійно-театральных вистав, де страсті дому Алі показують актори на сцені, за наперед написаним (чи друкованим) драматичним текстом.
Дехто (може й значна більшина) з перських духовників вважає, що виводити на сцену священні особи – це значить чинити їм образу. На думку таких правовірів, страсті дому Алі треба лиш слухати, як «рауза», а не виставляти їх на сцену . Але серед загалу персів такий погляд не розповсюдивсь. Хай собі духівництво й цурається театральних вистав, а в очах більшості персів дати сценічні те’зії вважається за річ боговгодну. Охоче беруться за це побожні, або пустославні, богатирі та вельможі, а за ними тягнуться й інші. Часами це робили й європейські посольства в Тегерані, приміром, тоді, коли про це писав Березін 1842 – 1843 . Мабуть, щось подібне робили вони й по інших містах Персії, де бували генеральні консульства; принаймні К. Смирнов (стор 86) каже. – з чужих, правда, слів, – що у святому місті Мешхеді російське консульство брало участь у мохарремському святі, організуючи гурти празникових процесій («десте») з російських підданців.
Хто уряджує те’зіє, той повинен зробити для гляда чів приміщення, що зветься «текіє». Текіє – це, попросту кажучи, ніби величезний балаган, або стодола, або – як поетичніш характеризує такий театр Ломницький 1902 та одна полька 1904 та К. Смирнов 1916 – «велетенське шатро» , або навіть, як каже доктор Полак (І, 340) та знов-таки Смирнов, – це цирк . Стіни – часом дерев’яні, часом муровані. Посередині такого балагану споруджують естраду, тобто сцену, – «заімпровізовану сцену», висловлюється про неї та сама полька 1904 р. (стор. 38); порожня просторінь під естрадою може правити артистам за прибиральню, де вони переодягаються. Стіни текіє багато прикрашаються чудовими килимами, дорогими ша лями, матеріями, навіть павлинячим пір’ям , дзеркалами, лампами та канделябрами. Дзеркала не раз бувають дуже старовинного венецького виробу, що й досі шанується в персів. Лампи й канделябри обвішані кришталевими китицями-дармовісами. В кожній перській господі вони правлять не тільки за джерело світла, ба ще більше за прикрасу для покоїв, і тепер їх у текіє висить і стоїть незлічима сила . Звичайно, що всі ці оздоби постачає не сам-один хазяїн текіє, але й усі багатші сусіди. Плату авторам п’єс і тим, хто виконує п’єсу, бере на себе хазяїн текіє. Мало того, хто уряджає текіє, той своїм коштом повинен і погостювати глядачів. А втім, і тут на допомогу побожному хазяїнові приходить дехто з боку, а саме: малі хлопчаки-обітованці («незрі»). Це – діти з поважних родин, що батьки обріклися в подяку за якусь щасливу подію, приміром, коли довго їм не родиться син, посилати їх на те’зійні вистави, щоб вони напували людей водою. Вдягнуті ці хлопчаки-обітованці мальовниче й пишно: з-під шебколяга, тобто різнобарвної шапочки, хвилюються каскадами їхні довгі кучері; руки коло пліч прикрашено браслетами, а посуд з водою на плечах прибрано страусовим пір’ям тощо. Вони дуже елегантно пересуваються серед публіки . Публіка – сидить попросту на землі, коли взагалі можна сісти, а як дуже тісно, то стоїть ; як де, то вже запроваджено й лавки для публіки . Звичайно, що за вхід до текіє ніяких грошей з глядачів не береться. Поміж публіку пускаються й жінки. Вони розміщуються окремо од чоловіків. Але актрис-жінок не буває: жіночі ролі доручаються переодягненим хлопцям. Щоправда, трапляються й виключно жіночі текіє, де і глядачки самісінькі жінки, і п’єсу грають самісінькі жінки .
Вистава одбувається здебільшого вдень, та не в точно зазначену годину: в одній текіє – рано, в другій – після півдня або й зовсім надвечір.
Починається вистава з пролога: на естраду або десь збоку коло естради, на казальницю («мінбар») виходить і сідає на високому кріслі («корсі») проповідник-мулла, або сейїд, що зветься «рауза-хан», себто «читач страстей» . Побільше «рауза-хан» – це буває професіонал, тобто такий, що обібрав собі за професію рік-річно оповідати «рауза» під час священних днів місяця мохаррема . Палким казанням, співучим голосом він силується викликати сльози умиління у глядачів; хор хлопчаків, що стоять коло рауза-ханових ніг, замикають його проповідь співом. В патетичних місцях «рауза-хан» ридає; а за ним і слухачі (що приходять на «ровзе» в жалібних, переважно синіх, убраннях) здебільшого охоче плачуть; коли ж не плачуть, то «рауза-хан» прохає їх хоч про око людське поплакати. Бо вважають за аксіому, що однаково догоджає богові і той, хто сам при цій нагоді заплаче, і той, хто іншого присилує плакати, і той, хто вдасть, ніби він плаче: «ман бака, ав абка, ав табака». (Цей хадіс задля більшої священної авторитетності так і цитується священною мовою арабською, а не перською) .
Після елегічного рауза-ханового казання, що тягнеться іноді годин з двоє, приходить до естради-сцени проце-с і я фанатиків. Це бувають, приміром, так звані груде-бійці («сінезени») та каменебійці («сенгзени»). Вони шаленими групами переходять перед публікою (чи поміж публікою) до естради, під хоровий спів Публіка теж б’ється в груди. Як де, то ще й усі актори котрі мають виступати на сцені, попереду повинні перейти – буває й під оркестрову гру – процесією круг тієї сцени-естради . А вже аж тоді починається вистава.
Декорацій або нема, або вони дуже примітивні. У кожному разі якийсь сурогат декорації не забороняється . От Франклін іще в XVIII в. згадував за картину – намальований берег Євфрата . Березін (стор. 331, 342) повідає, як для того, щоб зобразити пустелю Кербельську, прив’язують на сцені газель та качок і притрушують підлогу травою. Щоб зобразити дамаський базар, – каже Березін (стор. 326), – розпинається шатро; під шатром натягуються верьовки, а на їх вішають серпанки, вишивані золотом – це й буде базар. Тільки ж це все аж надто не-претензійне і можна спокійно сконстатувати: за декораціями перська сцена не женеться. Та й сама сцена («техт» – поміст, підмістки) далеченька од нашої ідеї про сцену. Навіть не раз у раз одділяють сцену од глядачів запоною. Знов жей костюми беруться, які трапляться, дуже незгідно з нашими ідеями про костюмування й гримування, причому з пошани до святих та до янголів ті актори, які грають їхні ролі (як-от, імама Хусейна, архангела Гавриїла тощо), запинають собі обличчя густим білим серпанком. І взагалі вони дають янголам образ дуже далекий од того, до якого звикли європейці. Приміром, архангел Гавриїл – це бородань-чоловік, із запоною на обличчі і в рукавичках . Європейцеві це все здається комічним, та не менше комічності може він добачити і в повній анахроністичності костюмів для дійових осіб. От, приміром, виводиться на сцену європейський посол, «іль-чі - й і ференгі»; особа ця, що клопочеться перед омей-ядським халіфом Язідом за Хусейнову сім’ю, повинна належати, живовидячки, не інакше як до VII в., але підносить той посол на подарунок омейядському халіфові пістолети та рушниці (Березін, 325), а вдягається чи то в турецький теперішній мундир, чи то у фрачну західноєвропейську пару, чи в що там трапиться. Шахський доктор Полак (І, 342) повідає, що в нього задля те’зійного європейського «ільчі» позичили його штани й фрак XIX в.; але європейського капелюша Полак дати для те’зіє не міг, бо й сам звик ходити в східному фесові; тоді режисер добув величезну австрійську драгунську каску, і «ільчі» з’явивсь на сцені у цивільному фраку та в військовій касці. Цей європейський «ільчі», що так анахроністично клопочеться перед Омейядами за Алідів, потім ще анахроністичніш сам навертається до ісламу. (За одним заходом варто тут зазначити: в те’зійних п’єсах навертається до ісламу й л е в на сцені; він плаче над Хусейновим тілом і посипає собі голову солом’яною січкою, на знак великої туги; див. приміром, у Березіна, 337 – 339). Найновішими часами, – принаймні так було в Тегерані на початку XX віку, – цар Соломон, пан над духами і володар літального килима, наочно показує перед глядачами свою силу тим, що виїздить перед ними на шахському автомобілі .
Дуже примітивно поводяться на сцені й виконавці священних п’єс, тобто актори. Частенько вони й не завчають напам’ять свої ролі (писані хоч і неважкою, зовсім народною мовою, але в формі віршованій), а читають ролі зпапірчиківчиз зошитів; коли треба, то й хором співають так само з папірчиків. Термін «актор», може, буде тут не зовсім точний або не завсіди точний, бо кінець кінцем, коли говорити про загал, то справжніх професіональних акторів все ще немає. Але правда й те, що тих самих людей, котрі талановито одіграли свою роль одного року, охоче покличуть до містеріальної гри і другого року, на ту саму роль, а це вже в певній мірі і професію собою нагадує, і веде людину до професії. Уже й Березін 1842 – 1843 року свідчив, що путящого виконавця можуть покликати з глухої провінції до шахської столиці Тегерану (інакше сказати, декотрі виконавці відомі були як спеціалісти) і що в текіє тодішнього великого везіра «собраны были лучшие актеры со всей Персии» (стор. 300) . А Уїлс (1886) говорить ще категоричніш: «Актори в те’зіях – це не попросту аматори; вони почали грати з дитячих літ і перейняли, як спадщину, всі традиції національної містерії од своїх батьків та дідів Як були вони дітьми, їм казали грати Хусейнових дітей; той хлопець, що сьогодні грає Хусейнову сестру, за рік або за два роки гратиме роль молодого парубка Касима; а пізніш доручатимуть йому інші, поважніші ролі, аж доки, нарешті, доведеться йому винести на своїх плечах такі трудні відповідальні ролі, як Шемра, Язіда, архангела Гавриїла або навіть самого Хусейна» . Будь-що-будь вимагати професійного знаття навіть од таких акторів ще не можна, тому й дозволяється їм заглядати в написані папірчики чи зошити. З тієї самої причини на самій сцені повсякчас порядкує режисер. Носить він почесний титул «моїн-і бока» – «допомічник для плачу» , але зветься він і попросту «навчитель» – «остад». Порядкує режисер не як у Європі, ховаючись поза кулісами, а любісінько ходячи на сцені посеред акторів, так що всі глядачі це бачать. З певним правом можна було б назвати його й суфлером. «Он то и дело подносит кому-либо из действующих лиц один из многочисленных свитков, заткнутых за широким поясом, и актер, изредка взглядывая в свиток, распевает стихи, необыкновенно грустные как по содержанию, так и мелодией», – отак характеризує «остада» К. Смирнов (стор. 93), маючи на думці тим довести, що «он в то же время и суфлер». Та головна його повинність усе ж – режисерувати. В руках у цього режисера – палиця, він показує нею акторам, що вони мають робити і що говорити. Бе-резін каже (стор. 343): «Он громко ругает сбившегося актера, а иногда даже тычет палкой самого имама Хусейна, говорящего не в очередь, а тот громко оправдывается и сваливает всю вину на Аббаса и пр. Зато в трогательных сценах режиссер не забывал плакать вместе со всеми зрителями. Вообще, – додає Березін, – отсутствие кулис представляет много комического. Персонажи, которым достается действовать через некоторый промежуток времени, садятся преспокойно на краю сцены и дожидаются череду, и вы видите, как актер, изображающий Али, разговаривает дружески с сербазом (тим поліцейським жандармом, що доглядає порядку серед публіки в текіє), или как Абдулла (брат Касима) от нечего делать строит гримасы маленькому водоносу, или как актеры, представляющие духов, разгуливают вокруг сцены, или как сербазы толкают в шею преждевременно явившуюся Фатьму, дочь пророка Мухаммеда».
Для європейця часами важко бува не осміхнутися, дивлячись на таке. Навіть шахський лікар Полак (1865, І, 342) добачив там «nicht selten die lächerlichsten Сагіса-turen» . Ба й поважний орієнталіст Березін (1843) не зміг не поглузувати, коли з науковою докладністю описував усі ті десятеро днів містерійних вистав . Тільки ж гля-дачів-шиїтів, повних щирої віри, вистава порушує, – порушує якнайглибше. Вони то ридають-голосять, то виявляють умиління, то обурюються. Трапляється, що вони обсипають не тільки прокльонами, ба й цілим градом каміння, тих, хто виконує несимпатичні ролі Омара, Язіда йт. д. Трапляється, що їх вони і із сцени виганяють... Більше того, трапляється, що Омара, Язіда й Шемра публіка забиває на смерть. Але таку смерть, під час виконання містерій, вважають за святу.
Скільки часу на рік може функціонувати те’зійний театр?
Наприпочатку XIX в. одбувалися те’зіє тільки в «деха», тобто в перші десять днів місяця мохаррема, головним чином в «ашура» (10-й день мохаррема). Але ще за початкових десятиліттів того ж таки XIX віку продовжено було вистави на цілий місяць мохаррем, що й зазначив (1843) росіянин Березін (стор. 299). Шахський лікар Полак скон-статував, що як мине мохаррем, то актори ведуть свої вистави ще й протягом цілого дальшого місяця сефера, себто два місяці поспіль (1864, І, 341), а за обітом іноді виставляються те’зіє ще й іншими місяцями (І, 344). Після Полакових часів справа стала ще на дальший шлях розвитку. Актори, бажаючи мати заробіток не тимчасовий, а постійний, зачали виставляти те’зійні п’єси протягом цілісінького року. Одбувши священні вистави в спеціально мохарремських текіях, приміром у палатах самого шаха, чи де, «актеры в остальное время года в миниатюре изображали то же самое у менее знатных лиц и даже в базарных кофейнях», – оповідає К. Смирнов (1916, стор. 91).
Якого характеру набирають те’зійні вистави, обертаючись із священних рокових містерій в джерело повсякчасного професійного заробітку, це нам може зілюструвати, приміром, сторінка з подорожньої книжки Н. Мамонтова «Очерки современной Персии» (СПб.. 1909), що описує (стор. 189 – 190) «религиозное представление в Тегеране труппою бродячих актеров сцены убийства калифом Омаром святого Али и его сыновей под палящим зноем, на разостланном среди площади ковре». Діялося це в кінці липня 1908 р., тобто ніяк не в місяці мохарремі, бо кінець липня того 1908 р. відповідав мусульманському місяцеві раджабові, на цілий піврік далекому од мохаррема.
«Под палящим зноем, на разостланном посередине площади ковре, яростно бились два рыцаря в блестящих латах, – повідає Мамонтов. – Красный преследовал зеленого. Клинки со свистом рассекали воздух и гулко ударяли в изрубленные щиты из шкуры носорога. Бойцы утомились, пот градом лился с их усталых худощавых лиц. Несколько дервишей пели монотонными голосами заунывные мелодии. Наконец красный поразил зеленого в грудь и наклонился над ним, выкалывая глаза, протыкая веки стрелами и отрубая ему руки. Побежденный тихо поднялся на ноги с глухим воплем, – вместо рук у него болтались жалкие обрубки кроваваго цвета; кольчуга была истыкана застрявшими в ней стрелами, а в веках торчали два больших дротика, ловко подвязанные тонкими веревочками. В толпе, затаившей дыхание, слышался искренний плач и причитания детей и скрытых покрывалами женщин.
Этим психологическим моментом воспользовался не-счасный Али (А. К.?.: розуміти треба – Хусейн, тобто актор, що грав Хусейна). Он ловко скинул с себя епанчу со стрелами и обрубками рук вытащил из-под век концы дротиков, бросил щит и, со шлемом в руках, стал обходить зрителей. Медные и серебряные монеты посыпались в изобилии, стуча и звякая о сталь.
После минутного перерыва представление продолжалось. Свирепый Омар врубился в толпу дервишей и начал наносить смертельные удары детям Али. Вой и плач актеров и легко увлекающейся толпы достиг апогея. Я бросил на ковер два серебряных полутумана и удалился» (стор. 190).
Це вже трохи чи не дегенерація мохарремських містерій.
Дуже добрий практичний знавець Персії К. Смирнов вважає, що містерійному театрові в Персії настає вже повільний кінець, так само як і всім тим священнофанатич-ним процесіям, що одбуваються в мохарремі. З почуттям щирого жалю він каже («Персы», 1916): «Как ни безобразно само по себе явление хождения по городу процессии рубящих или бьющих себя цепями людей, но как-то жалко делается, когда народные обычаи начинают исчезать и яркие красочные сцены сменяются серыми буднями» (стор. 89). А про те’зійні п’єси К. Смирнов додає (стор. 91): «Мистерии продержались до последнего времени, но, к сожалению, дело это начинает падать... В царствование Мухаммед-Али-шаха обычай таазие, как называются мистерии, еще свято сохранялся (тут К. Смирнов докладно оповідає про тую пишність, з якою піддержувалися те’зійні вистави од шахського правительства). После низложения Мухаммед-Али-шаха (1909) дорогостоящие мистерии были упразднены (стор. 96). Правда, что первые дни мохаррема обходились в десятки тысяч туманов; но все-таки жаль, что утрачивается обычай, державшийся с Х-го века до наших дней. Персидские мистерии представили бы не менее интереса туристам, чем мистерии Обер-Аммергау в Баварии, на которые съезжаются путешественники из Европы и Америки. Очень будет жальV если ко времени проведения железной дороги, по которой бесспорно поедут не одни коммерсанты, но и туристы, Персия утратит и эту достопримечательность (стор. 97)... Теперь (1916, серед роз гар у світової війни) в Тегеране единственно где можно увидеть жалкие остатки мистерий – это в кофейнях: но разумеется, что это зрелище уже мало имеет интересного» (стор. 91).
Безперечно, що перська революція 1908 – 1909 pp. підкопала релігійний запал, а світова війна 1914 – 1918 pp. підірвала Персію і матеріально. Безперечно, що й найновіший антирелігійний вплив од сусідніх радянських республік не може не тягти з собою зменшення релігійних настроїв і в Персії. А все ж пророкувати, що містерії в Персії не попросту зубожіють, ба швидко й зовсім занепадуть і зникнуть, чи не буде річ передчасна?
Будь-що-будь, етнографи і фольклористи повинні тепер-таки, доки ще не пізно, подбати про те, щоб таке цікаве явище, як драматизовані мохарремські обряди і народжений з них перський театр, було зафіксоване якнайчислен-нійшими записами. Кожен найдрібніший причинок могтиме колись бути для історика цікавим з того чи іншого погляду.
Тому буде літ двадцятеро, один з моїх учеників описав у листі до мене свої особисті враження од мохарремського свята в Тегерані, тісніш – свої враження од тих театральних п’єс. Думається, варто навести того листа в цілій основі.
17 березня 1904 року. З Тегерану.
«Найцікавіше, що мені довелося бачити цим тижнем, це – безперечно – жалібні спектаклі, які давно вже виставляються в одному з невеличких подвір’їв міністерств; одвідав їх і я. Спеціальних запроханнів, розсиланих по місіях, цього року не було. Я здобув собі запрохання через шерифа; про моє бажання побачити спектакль він переказав міністрові церемоній («везір-і тешрифат») Мокта-дир-оль-Молькові, то той надіслав до мене спеціальне запрохання, щоб я завітав у п’ятницю, о першій годині після півдня. Того дня я був снідав у Грубе – директора російсько-перського дисконтового банку, і трохи запізнивсь . Взяв я з собою гуляма (каваса) і загадав, щоб були з нами обидва мірзи (діловоди) нашого посольства.
Коло брами перестрів мене чоловік того міністра і надвів до приміщення ‘Айн-од-доуле («везір-і а’зам-а» – великого везіра), де я застав декількох європейців (Шнайдерів, Наусів, Андріні і ін.). Три великі вікна того приміщення виходили на внутрішнє подвір’ячко, прикрашене матеріями темних кольорів, різнобарвними довгими дрюками, лампочками. Ліворуч споруджено було два яруси лож; в одній з них сидів шах. Посеред подвір’ячка була кругла естрада-сцена для акторів. Всеньку вільну просторінь поміж цим помостом і іншими вікнами запорожнили перські панії, що сиділи, підібгавши ноги, в своїх чорних одягах та в білих головних пов’язках. Сиділи вони до нас спинами, і це – на жаль, бо тільки на цих виставах можна побачити їхні обличчя: адже вони тоді одкидають свої чадри набік. Дивитися нам було не добре, бо наші вікна позапинані були густим серпанком; а що його поприбивали гвіздками, то й одіпнути його не можна було.
Вистава почалася з урочистого походу всяких процесій, які щось понуро наспівували; ішли учні військової школи, далі йшли грудебійці («сінезени») – напівзаголені персюки, що ритмічно билися в груди; далі – козаки з бригади, далі – ще якісь військові загони; а тоді перейшла шахська гвардія. Музика грала або якнайдикіші перські мелодії на двох-трьох нотах, або грала «Sourire d’avril» («Квітневий усміх») – вальс, модний тепер у Тегерані . Ще як вистава була не розпочалася, одна з жінок підняла вгору на палиці писане прохання, показуючи його шахові. Поліційник хотів був вивести її заразі-сінько геть, тільки ж шах забажав побачити той папір і прохачці цим разом по шиї не в’їхало.
Докладно описувати саму виставу я не буду. Зроблю це може, якось іншим разом, – скажу тільки, що того дня вбито Алі-Акбара в побоїщі проти Шемра, і вся публіка ридала-голосила та проливала нескінченні сльози. Мій старший мірза раз у раз висякувавсь і прохав вибачення, коли я бажав почути од нього пояснення тої чи іншої події. Що мене особливо зацікавило, так се те, що гіркі сльози лляла m-elle Andrini; вона, народившись у Тегерані, чудово знає перську мову . Під кінець вистави з’явилася до нас жінка секретаря російської місії – чСомова, що так само встигла розворушитися з тих сумних сцен. Щоб заспокоїтися, ми після спектаклю поїхали до Сомових дивитися, як гуляють у тенніс.
Десятої днини місяця мохаррема («ашура») я наважився за всяку ціну просмикнутися на Себзе-мейдан , щоб подивитися, як персюки будуть «різатися». День перед тим, бувши в англійців, я довідався, що туди мають поїхати французький посланник із дружиною та Grant Duff и (англійський посланник із дружиною).
Рано-вранці я виїхав в екіпажі, захопивши з собою фотографічний апарат, бінокль і на передку посадивши гуляма для більшої безпечності. Про свій виїзд я нічого не сказав нашому посланникові (Власову), бо з нього людина аж надто обережна: він попросту заборонив нам останні три дні перед «ашура» виїздити з місії без пильної потреби, щоб своїми парсунами не дратувати персів. До майдану я доїхати в екіпажі не зміг, бо густий натовп народу загороджував шлях. Довелося злізти та й пішки просуватися поволі по базарних закутках. Я наперед був умовився, що викличу одного поліційника, а вже він мене запровадить на покрівлю, на теє місце, куди позбиралися «ференги. Чверть години з гаком проминуло, доки ми шукали того поліційника; кінець кінцем ґулям його привів, і він, розмахуючи здоровецькою дубиною, перепровадив мене через майдан, де вже біснувалися довгі процесії (А. Кр.: безперечно, вже з сгехт-і реван»-ом, тобто ковчегом чи ношами, де міститься Хусейн!в образ). Разів зо два довелося, одначе, спинятися, чекаючи, доки закінчить свій похід одна «десте» («купа», «ватага»). «Десте» ті складалися іноді з сотні чоловіків, що вдягнуті були в білі савани, позаливані кров’ю. Учасники процесії трималися чоловік за чоловіка лівою рукою, а в другій держали по шаблюці, що нею тнули себе по головах ; ногами вони виробляли ритмічні рухи, якось гойдаючися взад і вперед і вигукуючи то «Хай-дарі», то «Алі!», то «Хасан-шехід! Хусейн-шехід!» і т. ін. Декотрі вже поприходили в належний екстатичний надпорив і на їхні фізіономії дивитися було аж надто прикро.
Коло багатьох трималися «чубдари» (палкодержці), що, підставляючи свої палиці («чуб») між лобом та шаблею фанатика, силувалися одбити шабельний удар, коли бачили, що учасник процесії вже починає тратити розум. Декому друзі-приятелі перев’язували голови хустками, щоб затамувати кров . Поліційники, і на конях і пішки, раз у раз лупцювали киями юрбу, щоб вона не напирала, а надто дбали про те, щоб дві десте не зустрілися одна з однією, бо в такому разі ніхто не хоче давати дорогу і починається різанина.
З великою полегкістю на душі я, нарешті, діставсь до заповідних дверей, що їх охороняли військові, і драбиною виліз на покрівлю. Там я зустрів європейців. На краю покрівлі поставлено нам стільці, і ми могли з комфортом любуватися на фанатичні сцени. Погода була похмура; фотографічні знімки, що я поробив, мабуть, вийдуть невдалі. M-me Grant Duff була бліда, як смерть, і жалкувала, навіщо послухалася чоловіка і прийшла сюди дивитися на таке мерзенне видовище. M-me Defrance, навпаки, була спокійна і цікаво розпитувала за подробиці. Разів троє процесанти домагалися, щоб їм видали заарештованих, і їм, як годиться, видали декількох волоцюг, що їх задля цієї нагоди навмисне засадили до в’язниці день перед тим. Особливо казилися всякі обдерті вояки; декотрі затинали правдивого канкана та громовим голосом горлали «Шах Хусейн!» та махали шаблюками.
Учасники тих оргій – самісінькі тюрки або трохи чи не виключно тюрки. Справжні перси не беруть у них участі і дивляться на них іронічно . Кажуть, що з кожним роком число процесій більшає в Тегерані; за шаха Насиреддіна (уб. 1896) їх бувало зовсім обмаль, а теперішній шах (Музаффареддін) понавозив із собою з азербайджанського Тебріза безліч турків, – ну, а тії, як відомо, визначаються великою фанатичністю . Цікаву звістку дає консул А. Я. Міллер. Коли він, чотири тому роки, приїхав доСіста-ну, де нема ніякої турецької людності, місцеві люди навіть були не уявляли собі, що воно за «шахсей»; отже ж ті служники-азербайджанці, що їх привіз із собою російський консул, навчили сістанців справляти ці обряди, і коли він із Сістану поїхав, то вже по всіх значніших містах уряджалася різанина, на велику радість муллам .
В кожному разі, спектакль цей огидненький-таки і сильно б’є по нервах тих людей, котрим важко бачити кров. Хоч і знаєш, що білі савани пообливано кров’ю мабуть-таки з баранів, а не з тих самомучеників, і що все це тільки вистава, все ж не можна перебороти в собі почуття відрази.
В останню днину мохаррема я знову думаю піти на спектакль; того дня з’являється на сцену французький посол, і публіка має радісний настрій, а акторам роздають дарунки».
VIII Деяка бібліографія по те’зіе
Коли б ми захотіли згуртувати тут геть усю західноєвропейську бібліографію про шиїтський мохаррем та про те’зійну драму, то реєстр вийшов би аж надто довгий. Адже можна вважати за правило, що кожен більш чи менш спостережливий європеєць, подорожуючи по Персії, обов’язково зазначав у своїх записках релігійне шиїтське життя з його празниками; а вже ж нема характеристичнішого празника у шиїтів, як мохаррем. Мохарремське самокатування, фанатичні процесії, драматичні містерії – це ж кожному подорожньому одразу кидалося й кидається у вічі.
Та ми, замість довгої західноєвропейської бібліографії, маємо зазначити тут переважно лиш російську. Багато в ній всякого мотлоху, дилетантства, тільки ж вона через політичні умови українського життя являлася досі й нашою власною бібліографією, тому для нас цікава. Із західноєвропейських писаннів назвемо ми лиш котрі важливіші або такі, що мали широкий вплив і розповсюдження серед читальницької громади.
Звичайно, ми не маємо потреби наново подавати точну бібліографію для відповідних писань тих подорожніх XVII й XVIII вв., що їхні звістки про мохарремське свято ми вже понаводили в повній основі вище, у попередніх розділах. Не треба нам наново писати бібліографію для Котова та Гемма 1624, Олеарія 1636 – 1639, о[тця] Рафаеля дю Мана 1660, Таверньє 1667, Шардена 1674, Де-Брайна 1704, Гмеліна по-німецьки 1771. Почнемо з 1780 року.
1. Абат Делапорт, Всемирный путешествователь, или познание старого и нового света. Перевод с французского, СПб., 1780 (27 тт.). Французький первопис зветься «Le voyageur français par 1’abbé Delaporte» і видержав скількись видань протягом XVIII в. (4-е вид[ання] Париж, 1793). Автор був у Персії ще 1738 р., за Надір-шаха,і списує свої враження в II томі. Там про Хусейнове свято пише абат Делапорт у XXI листі, коли говорить про місто Казвін (Casbin). Бачив він тільки жалібні процесії та чув проповіді (II, 188 – 189, французьке] видання 1793). Процесії йому здалися смішними («on ne peut s’empêcher de rire» ), бо декотрі процесанти з поважним виглядом висували язики, щоб наочно ілюструвати жажду, яка томила le malheureux Hossein .
В листі XXIV Делапорт, обмальовуючи перський побут, зокрема релігію, подає й історичні звістки про перших чотирьох халіфів і про долю Алієвої сім’ї (11,295 – 297 франці узького видання]); джерело – один шиїтський мулла, що з ним Делапорт заприязнивсь.
2. Самуил-Готлиб Гмелин, Путешествие по России для исследования всех трех царств в природе, 3 чч., СПб., 1785. (Це переклад з німецького видання 1774 p., вичерпаного в нас на стор. 264 – 266. В III частині, де описується подорож з Астрахані до Персії, міститься оповідання про Хусейнове свято на стор. 464 і далі.
З – 6. Про Франкліна 1787 див. у нас стор. 266 – 268; про записки членів французького посольства Адріена Дюпре 1807 – -1809 та аташе Танкоаня 1808 – див. у нас стор. 269 – 271; про Морієра – у нас стор. 272 – 273.
7. A. Jourdain, La Perse, Париж, 1814, п’ять маленьких томиків іп-16°. В т.IV, стор. 67 – 73, опис Хусейнового свята дано (без зазначення, одначе, джерел) почасти за Олеарієм XVII в., почасти за Франкліном 1787.
8. Gaspard Drouville (полковник російської служби), Voyage en Perse pendant les années 1812 et 1813, т. І, СПб., 1819, т. I, стор. 130 – 132. (Потім вийшов російський переклад: Г. Друвиль, Путешествие в Персию в 1812 и 1813 гг., содержащее в себе малоизвестные подробности о нравах, обычаях и духовных обрядах персиян, Москва, 1826). В XX розділі І тому («Du Newrouse, du Ramasan et du Moharrem») Друвіль дещо оповідає про мохарремські cérémonies funèbres qui ont tout Pappareil de jeux scéniques (I, 131). Ta на змісті їх спиняється Друвіль мало, бо вважає, що ces détails sont peu intéressans les étrangers і тільки виставу 10-го дня на шахському подвір’ї (Хусейнову смерть у кінному бою з кіннотою Убейдаллаха) описує Друвіль ширше, бо вона présente un spectacle aussi singulier qu’imposant (I, 132): Хусейнову роль бере на себе один із шахських двораків, і з ним їде стільки люду, скільки було в Кербелі, а проти його ватаги виступають на конях понад 4000 верхівців, що грають роль ворожого війська; вони люто б’ються – і ніхто нікого не поранить насправжки .
9. J. Malcolm, History of Persia (1815); французький] переклад: «Histoire de Perse», Париж, 1821, т. IV, стор. 89 – 90. Коротко сказано, що за перших десятьох днів місяця махаррема перси (чи, там, шиїти) оплакують смерть Хусейна та Хасана і сильно б’ються в груди та проклинають Омара. Але за театральні вистави не згадано у Малькома ані слова.
10. Не можна – для історії розвитку орієнталізму – не торкнутися дивовижної примітки Діца (Diez) до його німецького перекладу подорожей османського адмірала Сіді-Алі XVI в. (Берлін, 1815), перекладених і на французьку мову в «Journal Asiatique», 1826, т. IX; на стор. 297 в «Journal Asiatique» Діц каже: Ашуре – 10-й день мохар-рема, зветься він так од однієї страви (!), яку тоді, звичайно, готують.
11. Choix des lettres édifiantes, écrites des missions étrangères, 2-de édition, t. IV: Missions du Levant, Париж, 1825. Це витяги або переповідання з усяких подорожей. Через свою популярність ця компіляція мала поширення серед публіки. На стор. 311 – 313 подано ви писку з «Voyage de M. Carré» (article «Carnicha», ville considérable de la Perse). Kappé оповідає за процесії самому-чеників на честь Mortus-Ali (себто Мортеза-Алі) та жваво оповідає й про те, як мулла читає-читае людям Аліеве житіє, а скоро дійде до опису останнього бою, то заразісінько наско-куе ватага тих людей, що вдають погубників Алієвої сім’ї, і починається справжній бій з тією ватагою, що вдає оборонців святої сім’ї. З обох боків буває чимало вбитих, але ніхто за ними не тужить, бо вони йдуть до раю. На стор. 342 – 343 того самого IV тома, в рубриці «Mémoire (extrait) sur le Sirvan» («Ш ирван у Закавказчині»), без зазначення джерела, описується такий самий бойовий спосіб у ширванців святкувати la mémoire de la mort d’Ussein .
12. Подробное описаниеПерсии...с присовокуплением описания похода персиан против России в 1826, 1827 и 1828 гг.; 3 чч., М., 1829. В 1-й частині є розділ про релігію та празники.
13. А. М., Шах Гусейн, праздник мусульман-шаги-дов в Дербенте. – «Северная пчела»; 1830, №№ 112 і ИЗ.
14. Louis Dubeux, La Perse, Париж, 1841. Це один з томів дуже колись відомої серії «L’Univers, ou Histoire et description de tous les peuples». Про Хусейнове свято подаються звістки в оцій всезбірці під рубрикою «Fêtes religieuses» (стор. 391 – 395); Дюбе попросту дослівно переписує те, що знайшов у Морієра, додавши скількись рядків із Скотт-Уоррінга про антиомарівське свято «Загибель Омара».
15. Н. Михайлов, Персидские поминки, или та-азие. – В «Астраханских губернских ведомостях», 1842, № 50.
16. H. M[aсальский] , Письма русского из Персии, 2 чч., СПб., 1844. В кінці 1-ї ч. описано мохаррем і «представление смерти Гуссейна и Гассана».
17. Про Ходзькову статтю 1844 див. нижче, під № 38.
18. И. Березин: а) Путешествие по северной Персии (1842 – 3), Казань, 1852 ; на стор. 297 – 347 дуже докладний і цілком авторитетний опис те’зійних вистав, з конспектом усіх тих п’єс, що їх бачив Березін, – безперечно, це одна з найважливіших праць про те’зіє; б) він - таки: Кербела. – В «Магазине землеведения путешествий», 1858, т. V, стор. 206 – 230.
19. Мусульманский праздник могаррам (из записок кавказского старожила). – «Кавказ», 1852, № 69.
20. Моряковский, Прогулка по России... Письмо из Астрахани и Астрабада. – «Репертуар и пантеон», 1852, № IX – XI, 1853, № V – VI. В описі Баку автор листа побіжно згадує про «Али-Хуссейна».
21. Мирза Мамед-Али Сафиев: а) Шах Уссейн, праздник мусульман-шиитов. – «Закавказский вестник», 1853, № 51 (стор. 173); б) він - таки: Баба Шуджа-эль-дин – «Закавказский вестник», 1854, № 46 (про пасквільне свято «Загибель Омара»).
22. Про Ходзькове «Djungui Chehâdet» 1854 (текст двох п’єс) див. нижче, під № 38.
23. Ад. Берже. О народных праздниках, постах и знаменательных днях у мусульман-шиитов. – «Кавказский календарь на 1856», отдел IV, стор. 582 – 608.
24. Барон Август фон Гакстгаузен, Закавказский край... Путевые впечатления и воспоминания, 2 чч., СПб., 1857 . Німецький оригінал вийшов у світ рік перед тим, а їздив Гакстгаузен по Закавказчині ще 1843 р. В Єревані він чув мохарремську проповідь мулли-тюрка про загибель дому Алі і бачив дикий плач шиїтів-парафіян (1, стор. 238 – 240), а од освіченого вірменина Абовяна записав спомини про ті драматичні обряди, з якими тут одбувалося мохарремське святкування за часів недавноминулої перської влади, тобто, очевидячки, в 1820-х pp. (стор. 240 – 241 ; див. у нас стор. 274 – 275). Спомини Абовяна збігаються з тими оповіданнями Kappé і ін., які в нас зазначено під № 11.
25. И. Евлахов, Имам Гуссейн. – «Кавказ», 1857, №№ 74 і 75. (Про шиїтське оплакування на 10-й день місяця мохаррема).
26. Al. Dumas, Le Caucase. Nouvelles impressions de voyage, Брюссель, 1859, II, розділ V (стор. 67 – 76): «Schah Housse in».
Дюма бачив мохарремські драматичні обряди й процесії в Баку 1858 р. та й, не ховаючи од читачів, що з нього лиш дилетант, він зважився «marquer pour les lecteurs le point on en est l’art dramatique chez les successeurs de Genis-Khan et de Timour-Lang» стор. 67) . З чисто гаскон-ською хвалькуватістю Дюма додає, що його перекладач-росіянин, «grâce à la pauvre éducation’ que Гоп reçoit dans les universités russes, était encore plus ignorant que moi du drame qui se passait sous ses yeux» .
27. Про Гобіно 1859 див. нижче, № 34.
28. M. Mайсуров, Несколько сведений о религиозных обычаях мусульман-шиитов и о причинах различия их с суннитами. – «Кавказ», 1860, № 23.
29. В. Севрюгин, Имамы Хасан и Хусейн, сыновья Али. Царствование халифа Моавии и сына его Ези-да (660 – 683 по р. X). – «Кавказ», 1861, №№ 16, 17, 19, 20. Характер статті – історичний, в кінці її – подробиці про нещасливу долю Хусейнової сім’ї.
30. Н. Истомин, Путевые заметки. – «Кавказ», 1861, № 41 і № 42. Про свято «Шах Гуссейн» у м. Кубі Бакинської губернії.
31. Хождение в Кербелу и Неджеф, путевые заметки богомольца из Тавриза. Перевод Ив. Кайтмазова. – В «Трудах восточного отделения императорского Русского]», 1864, ч. 8 (стор. 353 – 383). Автор, оглядаючи Кербелу, зазначає, де поховано кожного з Хусейнової сім’ї та кожного героя-священномученика.
32. Jak. Ed. Polak (довголітній шахський лікар), Persien, das Land und seine Bewohner, Лейпціг, 1865 – 1866, 2 чч. В т. І розділ 10-й присвячено релігії, і там на стор. 340 – 344 подано дуже змістовні звістки про taaziehschae-bih .
33. А. Н-о, Шах Гуссейн, праздник у шиитов. – «Русский вестник», 1866, т. 65 (октябрь), стор. 492 – 503. Це стаття про мохаррем у Шуші Єлисаветпольської губ.
34. Граф Гобіно (Gobineau) в своїх «Trois ans en Asie» (Париж, 1859 і нове видання, Париж, 1905) та в «Les religions et les philosophies dans l’Asie Centrale» (Париж, 1866; 3-е видання, 1900; розділ XIII) дав не тільки свої спостереження, ба й переклад однієї те’зійної п’єси.
35. H. Ethé в своїх «Morgenlandische Studien» (Лейпціг, 1870) присвятив окрему статтю «Das persische Passionspiel» перській релігійній драмі (стор. 174 – 194), роблячи аналогію поміж те’зіє та німецькими Обераммергауськими містеріями, що й досі заціліли. Про побіжні уваги Ете в страсбурзькому «Grundrissi», 1896, див нижче, під № 48.
36. Н. Дубровин, История войны ... на Кавказе, т. І,кн. 2, СПб., 1871. На стор. 334 – 345 Дубровін подає стислу статтю про мусульманські свята на Кавказі, заразом і про мохарремське Хусейнове святкування; безперечно, він користувавсь і чужими описами, та, мабуть, спиравсь і на свої власні спостереження.
37. «Закавказская религиозная драма». – В «Ниве», 1871, №42 та №43.
38. Al. Chodzko: a) «Le théâtre en Perse». – «Revue indépendante», 1844, 25 липня; б) він - таки: Djungui Chehâdet, le cantique du martyr, ou recueil des drames religieux que les Persans du rite Cheia font annuellement représenter dans le mois de Moharrem, publié pour la première fois par A. Chodzko, Париж, 1855 (30 стор.). Тут дано текст двох те’зійних п’єс: «Посланництво боже» та «Смерть посланника» (порівнюйте в «Zeitschrift d[er] Deutschien] Morgenländischen Gesellschaft», т. 9 – 1855, стор. 330 – 331); в) він - таки: Le théâtre persan. Choix des téaziés, Париж, 1878. Дано французький переклад п’ятьох п’єс.
39. R. Dozy, Essai sur l’histoire de l’islamisme, Лейден, 1879. В XI розділі («Про теперішнє становище ісламу») автор на стор. 449 – 456 малює загальну картину мохаррем-ськогосвята у шиїтів як в Персії, так і в Індії (для Індії цитує Дозі рідку тепер подорож Найтона, Knighton), а на стор. 457 – 468 Дозі говорить тісніш про театральні релігійні вистави, черпаючи свої звістки, живовидячки, не звідки, як з Гобіно та з Ходзька, почасти ще й з давнього Морієра. Тут наведено й чималий уривок з п’єси «Християнський монастир», куди душогуби зайшли по дорозі перепочити, тягнучи за собою безталанних Хусейнових сиріт та голову вбитого Хусейна. (Звичайно, що ігумен монастиря, поговоривши з головою мусульманського страстотерпця, сам навертається в тій п’єсі до ісламу).
40. Sir Lewis Рelly, The miracle play of Hasan and Husain, Лондон, 1879, 2 тт. Сер Луїс Пеллі був довголітнім англійським резидентом у Персії; він загадав зібрати йому цілий цикл п’єс, що тоді виставлялися, і з 52 п’єс подав у своєму виданні 37, в англійському перекладі. Огляд змісту тієї цікавої й характеристичної збірки дано по-німецьки уП. Хорнав його «Ceschichte der persischen Litteratur» (Лейпціг, 1901), стор. 202 – 209; на стор. 209 – 211 Хорн оповідає, як перси одбувають свої те’зіє в Царгороді серед суннітської людності.
41. «Мугеррем, магометанский праздник». – В «Ведомостях одесского градоначальства», 1879, № 246.
42. Али, Персидские мистерии. – В «Новостях», 1883, № 329.
43. Elisée Reclus, Nouvelle géographie universelle, tome IX: L’Asie antérieure, Париж, 1884. Незабаром вийшов російський переклад: «Земля и люди. Всеобщая география Элизе Реклю, т. IX (Передняя Азия, Афганистан, Белуджистан, Персия, Азиатская Турция и Аравия)», СПб., 1887. На стор. 174 – 175 згадано за «потрясающие» мохарремські процесії (покликаючись на Verechaguine: Tour du monde (1868), і далі сказано, що за наших часів уже з тих процесій повироблялися справжні п’єси, де Хусейн, Хасан і всі кербельські мученики вже «поробилися акторами», тимчасом коли за давніх часів вони «брали участь у тих виставах лиш як німі свідки злочину, а самі не говорили і не діяли» (в цій точці Реклю покликається на Гобіно: «Les religions et les philosophies dans L’Asie Centrale», 1866). Te саме – в новому російському виданні «Земля и люди» Реклю, книга 5, т. 8 та 9 (СПб., 1899), стор. 211.
44. Доктор (К. Дж.) Уилс, Современная Персия, СПб., 1887. (Англійський оригінал вийшов рік перед тим. – С. J. Wills. Persia, as it is, Лондон, 1886). Зміст розділу XXII (російське видання стор. 203 – 215): «Мохаррем. Театр и сцена. Процессия актеров. ХуссейнІ Хассан! Комическая интермедия. Хор юношей. Али Акбар. Катль (убийство)». У зв’язку з тим і дальший, ХХІІІ-й розділ (стор. 216 – 221): «Тазие или комическая драма Омара». Російський рецензент цієї книжки професор-іраніст В. А. Жуковський характеризує її як «хороший и полезный подарок читателю» . Уїлсове оповідання про те’зійні вистави дуже спопуляризувалося серед росіян через те, що воно передруковано в шкільному географічно-хрестоматійному підручнику «Азия» А. Крубера і ін. (Москва, 1899, 2-е видання, 1904, стор. 542 – 548); див. у нас № 56.
45. В. D.Eerdmans, Der Ursprung der Zeremonien des Hoseinfestes – «Zeitschrift fur Assyriologie», т. IX (Веймар, 1894), стор. 280 – 307. Автор виводить сучасні мохарремські плачливі обряди із обрядів старого семітського культу Адоніса-Таммуза.
46. Д-р А. В. Елисєєв, По белу свету, т. IV (СПб., 1898). На стор. 230 – 232 Єлісєєв оповідає за «праздник Шахсей-вахсей, посвященный памяти халифа Али», що його він бачив у Решті 1890 р. Оповідає про самісінькі процесії самомучеників, не про театр.
47. Джеме Меди – вмістив в одному з чисел «Fort-hightly Review», 1896, статтю про перський театр взагалі (приміром, про лялькову комедію) і про те’зіе зокрема. Згадуємо цю неважну статтю тільки тому, що по-російськи дано було резюме її (доволі плутанеї) в дуже розповсюдне-ній газеті «Биржевые ведомости», 1896, № 182.
48. Г. Ете́y своїй компендіальній статті про перське письменство в «Grundriss der iranischen Philologie» (т. II, вип. 2, Страсбург, 1896) коротко згадує на стор. 315 – 316 про перську те’зійну драму, ставлячи її в паралель з європейськими пасіями (пор. його ж таки статтю 1870 p., у нас № 35). Ете наводить і заголовки 30 те’зіе, що зібрані вони в рукопису № 993 паризької Національ ної бібліотеки, і називає ймення двох те’зійних авторів (Камаль та Махрем), що відомі серед інших, цілком анонімних.
49. Edw. Browne, A catalogue of tne persian manus-criptes in the Library of the University of Cambridge, Кемб-рідж, 1896. На стор. 122 – 142 (№ 66) Браун докладно переглядає зміст одного з тих рукописів, що ними користуються проповідники – «раузахани» для своїх казаннів у святі дні мохаррема; подано там (на стор. 142) і деяку відповідну бібліографію про інші збірки такого самого типу.
50. Мисль - Рустем , Персия при Наср-Эдин-шахе с 1882 по 1888 год. Очерки в рассказах, СПб.,.1897. Див. розділ X: «Тазие – священные мистерии» (стор. 101 – 113); виклад наївний, частенько насмішкуватий, але цікавий як враження самовидця.
51. Рагим Халилов, Траурный месяц Могаррам у мусульман-шиитов Эриванской губернии. – В тифлісь-кому «Сборнике материалов для описания местностей и племен Кавказа», вип. 25 (Тифліс, 1898), отдел 1, стор. 161 – 188 (з увагами Міропіева, стор. 188 і д.).
52. Pierre Loti (їздив 1900), Vers Ispahan, видання 42-е (Париж, без дати). На стор. 117 – 119 – проповідь рауза-хана в Шіразі. На стор. 171 – 182 – мохарремське святкування вже під Ісфаханом (без театральної вистави).
53. Paul Hörn, Geschichte der persischen Litteratur, Лейпціг, 1901 (в популярній серії Амелянга: «Die Literaturen des Ostens»), розділ XII: «Das Drama» (стор. 201 – 212). Як уже ми зазначали, Хорн дає огляд змісту тих те’зійних драм, які есть у всезбірці Пеллі (у нас № 40), та переказує про шиїтське святкування Ашура в сунніт-ському Царгороді.
54. С. Ломницкий (Рэджэп), Персия и персы. Эскизы и очерки 1898 – 1899 – 1900, СПб., 1902, розділ VII: «Религиозные мистерии» (стор. 134 – 144). Автор бачив їх у Тегерані і дуже мальовниче описав усе – по-дилетантському, як умів.
55. Ernest Laut, Le drame religieux en Perse (Le Téazieh) – в «Nouvelle Revue», 1903, т. 24, стор. 500 – 514.
56. Азия. Иллюстрированный географический сборник (А. Кр- – хрестоматія з подорожніх записок), составленный преподавателями географии А. Крубером, С. Григорьевым, А. Барковым и С. Чефрановым. Изд. 2-е, исправленное и дополн[енное], Москва, 1904. На стор. 542 – 548 стаття «Религиозные мистерии в Персии (по Уилсу)». Це передрук XXII розділу російського перекладу Уїлсової книги «Современная Персия» (СПб., 1887, стор. 203 – 215); див. у нас № 44. Перше видання вийшло в світ 1899 р. і одтоді ж таки зробилося обов’язковим для бібліотек середніх шкіл. Через те жодна звістка про перський мохаррем і те’зійну драму не мала, либонь, стількох російських читачів, як Уїлсова стаття, широко спопуляризована через оцю хрестоматію «Азия».
57. Фридун-бек Кочарлинский, Литература азербайджанских татар, Тифліс, 1903. На стор. 19 – 22 – про елегії на мохарремських процесіях.
58. Магуа Ratuld-Rakowska, Podrôi do Рersyi, czçsc II (Варшава, 1904, в серії «Biblioteka dziei wybo-rowych», № 341). В розділі про шиїтську релігію (заснованому на праці Гобіно) авторка стисло, але змістовно (стор. 37 – 42) переказує свої власні враження од вистави, на яку вона дивилася з жіночої ложі брата шаха Музаффареддіна.
59. А. Е. Крымский, История Персии, ее литературы и дервишской теософии, т. III. От эпохи монголов до настоящего времени. М., 1906. Див. стор. 315 – 317 (шиїзм і мохарремське свято), стор. 323 – 326 (бібліографія шиїтських свят), стор. 337 – 349 (релігійна драма), стор. 350 – 357 (святкування Омарової загибелі).
60. Свtн Гедін (1906): «Po sousi do Indie Persii, Seistanem a Beludzistänem. Napsal Sven Hedin», Прага, 1911 , т. II, розділ 38-й, стор. 69 – 97: «Krvavé näbozien-ské hry». Гедін додивлявсь до Хусейнового свята в оазі Теббее у перській пустині, де було, однак, аж два текіе.
61. Н. П Мамонтов, Очерки современной Персии, СПб., 1909. Ця маловартна книжка взагалі трактує лиш про перську революцію 1908 p. (з реакційного погляду), але на стор. 189 – 190 малює цікаву сцену: «Религиозное представление труппою бродячих актеров убийства калифом Омаром святого Али и его сыновей» – не в місяці мохар-ремі, а на шість місяців пізніш, попросту, щоб заробити грошей од глядачів. Див. у нас стор. 285 – 287.
62. Л. Ф. Богданов, Персия в географическом, религиозном, бытовом, торгово-промышленном и административном отношении, СПб., 1909. Автор – тямущий іраніст. У відділі «Религия» (стор. 35 – 65) є окрема рубрика «Мухаррем» (стор. 50 – 53), писана без зайвих слів, але з повним знаттям справи.
63. Georges Frilley, La Perse littéraire, Париж (бл. 1909) – один з невеличких №№ серії «Encyclopédie littéraire illustrée». Розділ «Théâtre» (стор. 174 – 200) геть увесь заповнено Ходзьковим французьким перекладом п’єси «Садок Фатими» та «Мучеництво Алі».
64. Arnold Noldeke (не треба плутати із славнозвісним Теодором Нёльдеке), Das Heiligtum àl-Husains zu Kerbela, Берлін, 1909. – В серії «Türkische Bibliothek» (№ XI). Це праця не про те’зійну драму, а про те найвищее шиїтсько-паломницьке святилище в Кербелі, де вбито імама Хусейна з його родом та прихильниками.
65. Фози Хури, Шахсей-вахсей, или праздник самоистязателей (в Бухарі). – В недільному додатку («Бесплатное иллюстрированное приложение») до № 30 московської газети «Голос Москвы», 1910 (7 лютого), стор. 1 – 3 in 4-to. На 1-й стор. фотографія: релігійна процесія в білих завоях – бухарських шиїтів, людей недержавної релігії ; це сфотографував Ф. Хурі, бувши в Бухарі 1908 р. Про якісь театральні вистави нема мови.
66. Ign. Goldziher, Vorlesungen über den Islam, Гейдельберг, 1919. На стор. 213 – 214 та стор. 239 Гольдціер висловлює декілька уваг про шиїтський мохаррем. У російському перекладі цієї праці І. Гольдціера («Лекции об исламе», СПб., 1912) див. стор. 187 – 189 та стор. 212. На жаль, у російському перекладі викинуто ті (навіть дуже нечисленні) відповідні бібліографічні нотатки, що в німецькому первописі містяться на стор. 261 та 274.
67. С. В. Фарфоровский, Шахсей-вахсей (религиозная мистерия Закавказья и Персии). – «Природа и люди», 1914 (СПб.), № 21, стор. 323 in 4-to. Автор «позволяет себе описать одну из мистерий, сопровождающуюся религиозными истязаниями правоверных шиитов, доводящими часто до смерти добровольных самоистяза--телей, по личным впечатлениям 1912-го года в одном из глухих уголков Закавказья». За театральні якості п’єси Фарфоровський, очевидячки, не згадує, повідає тільки про маскарадні та покутні процесії.
68. Ш. Диль, По берегам Средиземного моря. Перевод О. Анненковой, Москва, 1915 (вид[ання] Сабашникових). На стор. 232 – 236, в розділі про Царгород, обмальовано шиїтське святкування ашура (без театральних вистав, із самісінькими священно-маскарадними процесіями) отак, як воно одбуваеться всуннітському Царгород і – у перському караван-сараї.
69. К. Смирнов, Персы. Очерк религий Персии, Тифліс, 1916. В розділі IV («Шиизм», стор. 69 – 111) див. про мохарремські процесії – стор. 83 – 91, про театральні містерії – стор. 91 – 97, про пасквільну пародію «Омарове вбиття» – стор. 109. Автор аж надто близько знає сучасну йому Персію, навіть у її закулісних явищах, і всі численні подробиці, що він їх подає, одзначаються своєю точністю та й вносять чимало свіжого, новітнього матеріалу.
70. Евгений Бертельс, Персидский театр, Ленінград, 1924, стор. 5 – 93 (Це 4-й випуск серії «Восточный театр», що видає Російський Інститут історії мистецтв). Зміст: І. «Вступление»(стор. 7 – 13); II. «Шиитство» (стор. 14 – 19; тут і історичне оповідання про Хусейнову загибель); III. «Та’зиэ» (стор. 20 – 36; етнографічні подробиці); IV. «Мученичество Хурра ибн-Язида» (стор. 37 – 62); тут перекладено безпосередньо з перської мови тую містерію, що її виставляють на 4-й день місяця мохаррема ; V. «Скоморошество» (стор. 63 – 73); VI. «Врач поневоле» (стор. 74 – 82; перекладено з перської мови перший акт Мольерової комедії, що перси її переробили на свій побутовий лад, – а на стор. 81 – 82 подано зміст іще й п’єси «Мосьє Журдан», перекладеної на перську мову з азербайджансько-турецької) ; VII. «Вращающиеся дервиши» (стор. 83 – 91, про священні танці мавлевійського ордена), VIII. «Заключение» (стор. 92 – 94). Бертельсова невелика книжечка писана без широких претензій; вона призначена не для спеціалістів-орієнталістів, а для широкої читальницької публіки, і тому характер її зовсім популярний, без екскурсій в минуле, без усяких бібліографічних покликань навіть на сучасні джерела (випадково цитується лиш Ходзько 1878, хоч можна б із певністю текстуально встановити, що Є. Бертельс користувавсь і Полаком 1865, і Уїлсом 1886, і Ете 1896, і Богдановим 1909). Тільки ж, незважаючи на чисто популяризаторський характер Бертельсової книжечки і навіть на деякі дрібні її неточності, треба визнати, що це дуже путяща праця: скрізь видко, що писав її тямущий орієнталіст.
71. Edw. Browne, A history of Persian literature in modern times (1500 – 1924), Кембрідж, 1924 (т. IV Браунової історії перського письменства). На стор. 28 – 31 (в розділі про культурну вагу сефевідської династії) Браун висловлює думку, що значна частина теперішніх мохаррем ських віршів походить із сефевідського періоду, але що теперішніх театральних п’єс тоді ще не було. На стор. 173 – 181 подано елегії про страждання Алієвої сім’ї; на стор. 182 – 186 – сатира на мохарремські плачі; на стор. 186 – 194 – дещо про сучасний те’зійний театр, причому дано текст і англійський переклад початкових сцен з містерії про Хурра. На стор. 459 – 464 Браун уже говорить про чисто світську драматичну перську літературу, перекладену з французької мови або з турецько-азербайджанської (як-от комедії Фаталі Ахундова).
В цей бібліографічний реєстр внесли ми тільки 71 №№ (праць зареєстрували, одначе, якихось 80), а можна було б подати й більше. Переважна частина зареєстрованих тут писань містить у собі лиш описи мохарремського святкування: драматизованих обрядів, релігійних маскарадних процесій, театральних вистав-пасій. Що ж до текстів те’зійних п’єс то конспективно, яву за явою, подав їх допіру росіянин Березін (1852); а не конспективно, в повній основі, ми маємо декілька текстів не в оригіналі, а у французькому перекладі – у Гобіно (1859, 1866) та у Ходзька (1878; звідти у Фрілея, бл. 1909), найбільше ж по-англійськи – у Пеллі (1879), та ще одну п’єсу в недавньому російському перекладі у Євг. Бертельса (1924). Нижче подаємо одну п’єсу по-українськи.
А вже ж оригінальний перський гекст те’зійних п’ео зустрічається в Європі не часто. Залишаючи на боці писану збірку Національної бібліотеки в Парижі (№ 993 у відділі перських манускриптів), де міститься понад 30 те’зійних п’єс , доводиться зазначити, що навіть літографічні тексти, хоч вони в Персії літографуються не так уже й зрідка, зараховуються в Європі до категорії бібліографічних рідкостей. Едв Браун у IV томі своєї «A history of Persian literature» (Кембрідж, 1924, стор. 190) попросту-таки хвалиться, що він має, мовляв, щось аж шестеро (!) літографованих лібретто до те’зійних драм. Коли так, то варто й мені сказати, що дуже й дуже непогану колекцію тегеранських літографованих те’зійних п’єс призбирав у Тегерані 1904 р. мій ученик Борис Всеволодович Міллер та й подарував мені, а я, знов, приніс тую цікаву колекцію в дар бібліотеці Спеціальних класів Лазаревського інституту східних мов (№ 5220, за то пографічним каталогом). У Євг. Бертельса (див. в його брошурі стор. 36) є в руках літографований текст «Мучеництва Хурра» (Тегеран 1314=1897).
Не завадить тут подати ще й деяку бібліографію тих житійно-проповідницьких збірок («рауза»), звідки проповідники «ровзехани» черпають матеріал для зворушливих прологів, що вони виголошують їх перед початком те’зійних театральних спектаклів. Найвідоміші троє:
1. Хусейн-Ваіз Кашифі (пом. 1504): «Раузатуш шухада» – «Сад мучеників» (пророків та імамів, головним чином – імама Хусейна, мученика в Кербелі), скомпоновано 1502 р. Рукописи дуже часті. От у Британському музеї їх аж семеро описав Рійо, – див його каталог перських рукописів Британського) музею, т. І (Лондон, 1897), стор. 152 – 153, де подано й цілий зміст того «Сада мучеників» Та є й літографовані видання: Лахор, 1287=1870, Бомбей, 1309=1892. Є турецький переклад, що зладив між 1549 – 1554 pp. курд Фузулі під заголовком «Хадікат ассу’ада» – «Огород блаженних», див у бібліографа Хаджі-Халфи XVII в., вид(ання) Флюгеля, т. III, стор 500, та у Рійо в описі турецьких рукописів Британського музею (Лондон, 1888), стор. 39 – 40; друков(ано) в Єгипті, в Вулаку 1253=1837, 1261 = 1845 та в Царгороді 1273=1856.
2. Ісмаїл-хан Сербаз: «Асрареш-шехадет» – «Тайни мучеництва», літогріафованої (з ілюстраціями) в Тегерані 1274=1857.
3. Мухаммед Ібрагім Джовгер і Мервський: ком піляція «Туфан ель-бока» – «Потоп плакання» літографовано, Тегеран, 1264=1848, 1266=1849, 1267= 1851, Тебріз 1318=1900 (лл. 119 in folio, з ілюстр(аціями) Тебріз, без дати (більше-менше 300 стор. in folio), й ін. Ця компіляція – тепер одне з найчастіших джерел, звідки рауза-хани черпають свої промови-прологи.
в) Шиїтське свято «омер-кошан» («День омарового вбиття») і зв’язана з ним літературна творчість
І
Релігійні протиомарівські обряди-фарси
Коли мухаммеданські те’зійні п’єси можна порівняти з західноєвропейськими католицькими містеріями «страстей Христових» (чи «пасіями»), то певну аналогію до західноєвропейських жартівливих інтерлюдій дають нам перські релігійні фарси, випрямувані проти Омара, суннітського халіфа (634 – 644).
ІІ
Закорінена в персах ненависть проти халіфа Омара. Пошана до його вбійника «Шуджаеддіна». Свято «Омарового вбиття» в описі д-ра
Уїлса, 1886 (та К. Смирнова, 1916).
Ненависть шиїтів до пам’иті халіфа Омара аж на диво сильна: вона з дитячих літ закорінюється у світогляді кожного перса. Серед найсупокійнішої розмови перс, коли йому доведеться вимовити ймення «Омар», неодмінно додає до цього: «Отой, що на нього нехай впаде прокляття!» (‘Омер, ‘елей-xi л-ле’неті) або скаже ще гірше, ще поганіші «Кір-і сегь дер деган-і ‘Омер!» – «Собачий прут хай Омарові в роті» . Малі дитинчата – то й тії вміють лепетати: «Ле’нет бе’Омер!» – «Прокляття Омарові!» . А вже ж і школярі в школах, коли хтять попроситися до вітру, повинні сказати вчителеві те саме «ле’нет бе’Омер!» (прокляття Омарові!) – і вчитель пускає їх надвір, щоб вони зробили те, що їм треба . Серед гулянок, серед фізичних вправ, наносячи останній удар, начебто випускаючи останню стрілу з лука, перси промовляють: «Ну, остання стріла – вона в Омарове серце! тір-і ахир дер дил-і ‘Омер!» . Навіть освічені по-європейському перси, які звичайно мають чимало релігійної терпимості, заховують до найсмішніших меж теє упередження або нехіть проти Омара, що загніздилася в них з їхніх дитячих часів. «Одного разу, – повідає Мальком, – балакав я про Омара з дуже інтелігентним і дуже нефанатичним персом та й доводив йому, що Омар – це ж найбільший з халіфів, і що він прислуживсь ісламові сильніше, як хто. Розмовник мій не споривсь проти мене, а тільки зауважив: «Геть усе, що ти кажеш – це правда. Та кінець кінцем Омар був-таки ніщо, як пес».
Нахил у шиїтів глузувати з Омарової пам’яті можна простежити здавна досить виразно . Можлива річ, що первісним джерелом цієї ненависті було почуття не релігійне, а національне: злість персів проти того халіфа, що підбив Іран і зруйнував славну державу шахів Сасанідів, могутніх хосроїв тих. Сліди такого почуття ще й досі можна постерегти в персів. Не дурно ж один інтелігентний перс зацитував у листі до Едв. Брауна такий вірш з приводу мохарремського шиїтського лютування проти Омара:
Це ж Омар порозбивав хребти могутнім левам нашої лісової гущавини! 
Це ж він до накорінку винищив рід славного царя Джемшіда! 
Лютуємо ми проти нього не тому, що він загарбав халіфство од Алі. 
Ні! Проти Омарового кодла перси мають іншу, давню ненависть .
Абу-Лулу-Фіруз, перський раб-ремісник, що вбив Омара в Медіні (644), має велику пошану в шиїтів. Дарма, що Абу-Лулу належав до віри християнської, у шиїтів його пам’ять – свята, і він тішиться в них почесною назвою Шуджа’-ед-дін («герой віри»). Висміювання Омарової пам’яті драматично зв’язується з ім’ям оцього убійника. Правда, московський подорожній Котов та бельгієць Гемм, згадуючи про відповідні драматичні обряди в Персії 1623 – 1624 pp., не називають ніякого Шуджаед-діна . Одначе Олеарій 1636 – 1639 pp., подаючи перські легенди про Омарового вбийцю, пише й його ім’я: Schutza Adin . Рафаель дю Ман 1660 пише те ім’я: Chugea eidin . Згадує за нього і англієць Фрайєр 1670-х років, перекручуючи його ім’я на Bobba Shujaw-hundeen і характеризуючи святкування його пам’яті як «доволі смішне», ridicu-lous enough . Ця назва серед азербайджанців (у Персії і в Закавказчині) вимовляється «Суджа-еддін» , і так само зветься окреме свято, що тоді шиїти – в драматизованому обряді – знущаються з Омарової пам’яті.
Свято цеє відоме і під іншим, звичайним назвищем: «Омер-кошан», – себто «день Омарового вбиття» . Так його звуть однаково чи в північній Персії чи в південній. Звуть його й на арабський лад: «катл-і Омер». Тепер припадає воно на дев’ятий день місяця ребіоль-еввеля і тягнеться звичайно три вечори: принаймні так зазначив у своїх етнографічних записках Вол. Ф. Мінорський, що мав спромогу додивлятися до «Омер-кошан» у 1902 р. в Казвіні .
Багатьма сторонами Юмер-кошан» нагадує мохарремське Хусейнове свято. Тільки все йде, як пародія. Ось як, наприклад, його описує д-р Уїлс, що додивлявсь до того пародійного свята в Ісфахані 1886 року (в примітках ми подамо декотрі подробиці за книжкою «Персы», 1916, Смирнова, що бачив «Омер-кошан» у Тегерані):
«Коло сцени-платформи (вистава одбувалася в господі одного каджарського принца) сиділо з десятеро жидів музик, – повідає д-р Уїлс. – За допомогою гуслів, двох барабанів, двох бубнів, двох скрипок та лютні, вони чинили такий галас, що хоч вуха затикай. Перед жидами та сміхачами стояли пляшки з горілкою та вином... От на сцену виходить «люті», або професійний сміхач, що перебравсь за муллу (А. Кр- – тобто за «рауза-хана»). Він починає молитвувати, перегортаючи чотки, виробляє всякі сміховинні рухи і кінчає комічним казанням, де він перекривлює духівництво . Тоді сцену обходить процесія акторів під акомпанемент музики. На чолі йде Омар; він на припоні веде обскубаного пса, а той скавчить. За Омаром посувається його почет, верхами на ослах. Далі янголи та чортяки. Позаду всіх іде шайтан або диявол. Горішня частина його тіла – заголена і вкрита чорними плямами; обличчя жовте, з білими очима й ротом, а на голові роги... Актори розміщуються на платформі. Омар удається до них із промовою, а тоді обідає. Шайтан гостює Омара, доки той упивається геть. Іде низка комічних сцен, що переходять у скажений танець усіх акторів... Апофеозом п’єси являється провал Омара та шайтана до пекла... Ця те’зія незмінно кінчається тим що зроблену фігуру-опудало ненавидного узурпатора, укриту фейерверками, урочисто спалюють, як аутодафе . Під час цього свята так само, як при всіх урочистих нагодах, перси мають звичку пускати фейерверк» .
Бувають ще деякі інші деталі в цім святі, та вони всі повиявляються з дальшого викладу.
III
Первісно Юмер-кошан» випрямувано було проти омейядського полководця Омара ібн-Са’да (680). Свідоцтва Котова й Гемма (1623 – 1624); Олеарій 1637; Де-Брайн 1704. На грані XVIII і XIX вв. замість Омара ібн-Са’да перси в своєму обряді вже добачають халіфа Омара; опис Скотт-Уоррінга 1803.
Хоч і як психологічно зв’язується цеє протиомарове обрядове знущання з загальношиїтською ненавистю проти халіфа Омара, а проте, на мою думку, є цілком певні підстави гадати, що теперішнє пародійне протиомарове свято випрямувано було в первісній своїй фазі не проти халіфа Омара (634 – 644), а проти пізнішого (вже аж омейяд ського) полководця, що теж звавсь Омар (Омар ібн - Са‘д) і стояв на чолі війська, яке вирядив до Кербели (в Месопотамії) проти Хусейнової сім’ї халіф омейяд Язід І в 680 році, півстоліттям пізніш од епохи халіфа Омара.
Гадати так можна, спираючись на тім факті, що попе реду – ще якихось тому літ триста-двісті – антиомарове свято тісно з’єднувалося із святом мохарремським, тобто Кербельським, та й одбувалося тоді воно саме іменно в місяці мохарремі вкупі з іншими мохарремськимите’зій-ними церемоніями або на близькому од них часі.
Наведемо декілька прикладів.
У записках московського подорожнього купця К о-то в а 1623 – 1624 pp. ми маємо звістку, що під час тужної мохарремської процесії (яку він докладно описує) «возят на ишаке нарядного (штучного) мужика, – зделан мехом да набит соломою, и сагадак и стрелы зделаны из лучины, и на голове колпак с кистью. А со сторон поддерживают, чтобы не упал. И ему ругаютца, и плюют на него... Того соломянного мужика вывезут на поле за город и вынесут соломы и нефти и нефтью польют, и сожгут, а сами вязъем бьютца. А то они празднуют клятым своим: в то время их побили имам-Сеня (імама Хусейна). А что робята кровавы – то его дети, а что соломянной мужик – тот-де их (Хусейнових дітей) побил» . Воно, правда, імення отієї солом’яної фігури, отого вбій-ника Хусейнових дітей не названо в Котова; як же винні були за кербельську трагедію і халіф Язід, й полководець Шемр, і полководець Омар ібн-Са’д, то у Котова «соломянной мужик» міг би однаковісінько зображати собою будь-котрого з цих трьох. Тільки ж у кожному разі ясно, що коли те опудало звалося таки «Омар» (а се річ більше ніж певна), то вже ж воно було не халіф Омар, який помер мало не за півсотні літ перед загибеллю Хусейна й Хусейнових дітей.
Те саме, живовидячки, доведеться сказати й за плутану звістку про «ід-і Хусейн» («Хусейнове свято») у бельгійця Миколи Г е м м а, що додивлявсь до того свята й до десятиденних мохарремських те’зій рівночасно з Котовим в Ісфахані 1623 – 1624 pp.: «Ід-і Хусейн – той день перси присвячують згадці про смертну кару одного невільника, що вбив пророка Алі . Роблять із соломи постать того нечестивого убійника, вдягають у одіж, простромлюють ніс стрілою і тягають теє опудало по міських вулицях. Нарешті, з декількома жовнірськими загонами виносять тую ляльку поза місто і ставлять посередині свого гурту. Мулла читає священну промову, а люди співають пісні на хвалу Алі і на проклинання його вбивцям. Потім набиту стрілецьким порохом голову тієї ляльки підпалюють». Це справляють, каже Гемм, у початку жовтня, «а 13-го жовтня перси святочно обходять пам’ять того, як Хусейн, Аліїв син, загинув у безвідді». Аутодафедний фейєрверковий обряд над солом’яною фігурою, описаний у Гемма, – це ж, очевидячки, був той самий обряд, про який багато точніш написано у Котова (того самого 1624 p.). Як же Котов виразно зве свого «солом’яного мужика» убійником не чиєї сім’ї, тільки Хусейнової («имам-Сеня»), то треба гадати, що й Геммове солом’яне опудало зображало собою убійника не Алі, а Хусейна. Та не дурно ж Гемм (чи там його ексцерптор Лят 1633) несвідомо – серед плутанини – заховав для нас цікаву подробицю, що те аутодафе зветься у персів «’і д - і Хусейн» – «свято Хусейнове». Значить, коли б перси, палючи тес солом’яне опудало, думали були тоді про якогось Омара, то вже ж не про халіфа Омара, а тільки про Хусейнового душогуба – Омара ібн-Са’да .
Ніяких сумнівів у нас не залишиться про це, коли ми звернемо увагу на один уступ у Олеарія (1637), де він пише про руїну міста Рея (там, де тепер Тегеран): «У зруйнованому Реї земля зовсім червона й неродюча Причина тому, кажуть перси, була така: За часів великого святого Хусейна жив один славний воєначальник на ім’я Омар - Са‘д (Omarsaad). Як Язід-песер (і-Муавіе) виступив проти Хусейна війною, то серед усіх витязів у Медіні не знайшлося нікого, хто був би зважився воювати проти Хусейна, людини з Мухаммедового роду, висо-косвятого мужа, – і зваживсь на те тільки вищезгаданий Омар. В нагороду йому пообіцяно та й одписано на спадкову власність місто й область Рей, бо він здавна вже бажав володіти ними. Якже ж у тій війні розбито й убито Хусейна саме через той загін, що на чолі його стояв оцей Омар, то на кару йому земля тая (рейська) зчервоніла як кров і обернулася в неплодючу. І так вона й досі визначає собою невинно пролиту Хусейнову Кров» .
Зовсім виразне свідчення про те, що обрядовий аутодафедний солом’яний Омар – це був не халіф Омар, ми знаходимо у голландця Де-Брайна, що дуже докладно описав нам ісфаханські мохарремські свята в травні 1704 р. Про перший день мохаррема він каже : «Сьогодні перси почали одбувати жалобу за святим Хусейном, сином Алі та Фатими, єдиної дочки Мухаммедової. Ціле місто одягається в жалобу... Проповідник (на вулиці) вихваляє святого та оповідає про його подвиги й чудеса. Другий проповідник примощується на скількись східців нижче од першого; він ще й од себе голосно виспівує хвали Хусейнові... А на розі тієї стіни, де ми стояли, примостили велику фігуру непогано зроблену, набиту соломою. Теє опудало мало репрезентувати собою Хусейнового убійника, на ім’я Омар, – і його попалили надвечір у багатьох місцях города» (т. І, стор. 217 – 218) Отже, цілком ясно, цілком безперечно, що те солом’яне опудало, той «соломянной мужик» (як його зве Котов 1624) – це мав бути не халіф Омар, а тільки оме-йядський полководець Омар ібн-Са’д.
Відколи ж, з якого часу перська фанатична свідомість замінила у цій фарсовій, пародійній містерії ненависну особу кербельського полководця Омара на ще ненависнішу особу халіфа Омара? Коли ж саме перенесено це свято з місяця мохаррема на інший місяць, на день пам’яті «Шуджаеддіна», Омарового вбійника («Омер-кош»)?
Треба гадати, це одбулося на грані XVIII – XIX вв.
От, приміром, у Скотт-Уоррінговій звістці 1803 р. про таке пародійне антиомарове свято в Шіразі ми маємо опис усього того самого, про що писали в XVIII віці Котов і Гемм і Де-Брайн, але вже з халіфом Омаром. Не завадить навести тут точні слова Скотт-Уоррінга:
«В половині біжучого місяця (автор приїхав до Шіразу в червні, і це був тоді мусульманський місяць ребіоль-еввель, а мохаррем 1803 р. припадав ще на квітень) перси святкують смерть халіфа Омара. Для цього вони споруджують просторовий амфітеатр, ставлять там якнай-огиднішее, якнаипоганьшеє опудало-потвору і починають йому з усякими лайками докоряти, нащо він усунув пророка Алі, законного Мухаммедового наступника. Вичерпавши проти нього всі лайливі промови, які їм підказує ненависть, вони як стій кидаються його бить камінням та паліччям і розшарпують на шматки. І от виявляється, що в середині тієї ляльки повно накидано сухого варення. Народ, що брав акторську участь у тім негіднім фарсі, кидається на ласощі як неситий. Переказують, що такий самий фарс одбувається в декотрих округах Індії» .
Як бачимо з цього Скотт-Уоррінгового опису 1803 p., антиомарове свято вже цілком одділилося тоді од мохар-ремського, і центральною фігурою ставсь, безперечно, халіф Омар, не хто інший. І одтоді, протягом цілого XIX віку, ми в цій пародії-фарсі маємо вказівки вже тільки на халіфа Омара.
IV
Занепадання протиомарового пародійного свята в Персії у XX в. Запис пасквільного «Плачу за Омаром» у В. Мінорського 1902 р (в Казвіні). Уваги К. Смирнова 1916 р. (в Тегерані).
Треба зауважити, що в XX столітті, за наших часів, оце свято драматизованого знущання з Омара, мабуть, чи не занепадає.
Воно-бо може вільно одбуватися не скрізь, а тільки по далеченьких закутках. Можна його вільно справляти в межах російської Закавказчини , можна його справляти в провінціальних містах північної Персії (такий Казвін), тільки ж у столиці Персії, у Тегерані, перське правительство подбало за те, щоб викорінити той звичай з пошани до посольства суннітської Туреччини, яке перебуває в шахській столиці: адже будь-що-будь, а турецьке посольство – то єдине посольство в Персії . Тому, приміром, коли Едв. Браун у своїй «Літературній історії Персії» (І, Лондон 1902), оповідаючи про Омарову загибель од руки раба-перса, зауважує про радісний спомин цієї події серед пізніших персів через свято «Омер-кошан», то він разом з тим висловлює виразний сумнів, чи зацілів «Омер-кошан» взагалі будь-де в Персії до наших днів .
З огляду на такі сумніви я залюбки подам тут дві цікаві вказівки: одну – В. Ф. Мінорського 1902 p., другу – К. Смирнова 1916 p. (Цю другу я вже трохи й використав на стор. 311).
Попереду наведу тую рукописну замітку, що мені дав В. Ф. Мінорський, як повернувсь перший раз із Персії 1902 року.
«Я можу засвідчити, – пише В. Мінорський, – що свя-го «Омер-кошан» не викорінилося в Персії з звичаю В початку цього 1902 р. довелося мені бути в Казвіні саме в той час, коли воно справлялося... Пускалися ракети, надвечір видно було багато люду, що вийшли на прохідку, і чути було спів. Я почав перепитувати – і виявилося, що в день «Омер-кошан» є звичай співати особливі вірші, де на зло-повісного халіфа сипляться лайки та дуже непідавальні епітети. Один мій знайомий «кетхода» записав для мене зразок тієї літератури».
Ми дамо український переклад того запису В. Мінорського. Це страшенно пасквільний, повний знущання «Плач за Омаром».
Хай щохвилини лунають прокляття над тобою, Омаре! 
Хай тобі в бороду смородять гучно, а в губи тихенько!
Тьху на твою бороду, Омаре,
І на спідню губу твою,
І на загривок віри твоєї,
І на всіх твоїх родичів, Омаре! 
Ти сидиш верхи на тій палиці, що росте в тебе з-поміж ніг. 
Твоє сидіння передерлося аж до пояса. 
В пекло ти підеш, негіднику!
Хай кожна жива тварина напустить смороду, ніби жертву, на честь тобі!
Тьху на твою бороду, Омаре!
і т. д. (Приспів той самий). 
З туги за тобою цілий світ заколотивсь
Стрункий стан у екскремента аж зігнувся, розлучившися з тобою. 
Хоч би скільки я на тебе паскудив – усе буде обмаль.
Ну, та ще наверну купу, – нехай буде жалбба за njбою!
Тьху на твою бороду, Омаре!
і т. д. 
Довго ти ласував, гризучи кінчик кала. 
Аж ласощі твої зіпсувалися, світові на славу. 
Зад твій стався піхвою для довгого чужого прута. 
Порох тобі на голову, а оце – по потилиці!
Тьху на твою бороду, Омаре!
і т. д. 
Ніхто на світі не бачив такого, як ти, педераста: 
Губи твої аж надто довго грішили содомським гріхом. 
І через те – борода твоя посивіла, 
А своєї звички ти все ж не залишив.
Тьху на твою бороду, Омаре!
і т. д. 
Гей ти, ночувако відхожих ям! Вони – тобі оселя. 
Там у кутку – притулок твій, 
Сеча та рідке кало – от що вдягає члени твої, 
А тверде наше кало – то корона, що квітчає твою шапку.
Тьху на твою бороду, Омаре!
і т. д. 
Гей ти, бороданю з обпаскудженою бородою! 
Присягаюся душею твоєю! Теє паскудство – то для тебе заморська краска хена. 
Хай обидва твої вуси йдуть у зад кульгавому Османові! 
А біла борода твоя – під сидіння!
Тьху на твою бороду, Омаре!
і т. д. 
Ковінька, що в твоїх руках – це ж ослячий прут 
Підперезуешся ти кишками з осла, а його шлунок – то тобі «каба» . 
Не журися, що в тебе така «каба», 
Осляча шкура – твоя «’аба» .
Тьху на твою бороду, Омаре!
і т. д. 
Хай усі люди на світі напаскудять тобі на головуї 
Хай усі осли встромлять свої прути тобі в «двері»! 
Вічно твій образ перебуває в геєні огненній. 
Нема тобі порятунку, Омаре!
Тьху на твою бороду, Омаре!
і т. д.
Низький зводнику! чадо жовювухого собаки! 
Безсоромне осля, що своїм задом торгує! 
Ти раз у раз тратиш глузд через чоловіків. 
Хай на тебе впаде прокляття боже!
Тьху на твою бороду, Омаре,
І на спідню губу твою,
І на загривок віри твоєї,
І на всіх твоїх родичів, Омаре!
Для ілюстрації цього плюгавого віршування, що його співають на свято «Омер-кошан», варто подати народну повірку, яка стосується до цього самого дня і яку записав там-таки в Казвіні не хто знов, як В. Ф. Мінорський. а саме: коли б за отакої днини, днини Омарової пам’яті, зачала якась мати людську істоту, то це було б нещастя для світу, а тому начебто дозволяється на той час содом ський гріх («леват»). Мабуть, цей забобон, що його записав Мінорський 1902 p., стоїть у певному зв’язку з давненьким шиїтським переказом, що, ніби, содомію («ігламі») дозволяв халіф Омар офіційно .
На великий жаль, В. Ф. Мінорський не позаписував тих сценічно-театральних подробиць, з якими одбувалося в Казвіні 1902 року оте насмішкувате свято «Омарової загибелі». Цікаво було б довідатися, чи почи нався спектакль там у Казвіні пародією на прологове побожне казання мохарремського мулли-раузахана та комічною процесією-обходом круг сцени на манір релігійної процесії мохарремських те’зійних фанатиків і чи одбулася в Казвіні така самісінька драматична вистава-фарс про Омарів загин, яку обмалював був Уїлс 1886 року. Але що всі отакі драматично фарсові деталі ще й досі не повиводилися в Персії, це ми вже могли побачити з іншої новішої звістки про теперішній «Омер-кошан», чи там «катл-і Омер», що датується п’ятнадцятьма літами пізніш од звісток В. Мінорського. Бо ми вже як цитували Уїлса 1886 р., то за одним заходом позначили були й те, що писав 1916 р. про Юмер-кошан» К. Смирнов, людина, яка дуже й дуже близько впізнала Персію. Жив він у столиці Тегерані. Свою звістку про «катл-і Омер» починає він такими словами:
«До числа свят, котрі тепер потроху одпадають, належить катл-і Омер 9-го ребіоль-еввеля Це – ганьбування пам’яті узурпатора Омара. Теперечки, відколи взаємо відносини поміж суннітами та шиїтами покращали, а разом з тим відколи матеріальне становище всіх персів погіршало, оцей празник, дуже антипатичний – додамо, не має більше характеру прилюдного, і зацілів він тільки в андерунах (внутрішніх приміщеннях) декотрих багатирів» (стор. 109). Далі К Смирнов оповідає про подробиці, з якими це протиомарове свято одбувається: про Омарове опудало з гарбузовою головою та фейерверками всередині, про коміка, що кощунно перекривляє побожну проповідь мохарремських «раузаханів», про гучне паління того опудала. Це все ми вже подали вище, на стор. 309 – 311.
V
Радісний для перса день «Омарової загибелі» – щасливий для всякого починання
Зазначимо при нагоді, що «Омер-кошан», як день роковин радісної для шиїта події – Омарової загибелі,- – вважається у персів за день щасливий для всякого почину. Ще Морієр у своїй «Подорожі до Персії» зазначив, що для виїзду англійського посольства з Тегерану перси навмисне вибрали день 7 травня 1809 p., бо саме на 7 травня припадало тоді радісне свято Омарового вбиття .
г) Світський театр
І
Комедіантські штуки – «теклід»
Фарс про Юмарову загибель», «Омер-кошан», хоч належить до драматичних витворів сміховинних, будь-що-будь зв’язується з ідеєю релігійною і тому так чи йнак являється містерією.
Але єсть у персів зовсім світські комедійки, що їх грають базігяри, тобто комедіанти. Такі п’єси нагадують собою західноєвропейський репертуар Полішинеля або російського Петрушки. Ми наведемо про такі комедійки декілька звісток з подорожніх XIX віку, щоб говорити їхніми-таки словами.
Весною 1812 року, під час війни росіян із персами, їздив од російського командування на Кавказі один посланець до Тебріза в північній Персії, щоб зав’язати мирові пересправи з шахським сином Аббас-Мірзою. Як приїхав він до Тебріза, то його запрохали в гості до тамошнього беглер-бека в його заміський сад на спектакль, що – кажучи словами того посланця – заміняв собою в Персії комедію. «Двоє персів були акторами. Один продавав горщик кислого молока, а другий, переодягаючися в кожній сцені по-інакшому, приходив до першого, щоб купувати молоко, та й кожного разу він силувався його в купця вкрасти. Цей фарс надзвичайно розвеселив перських глядачів, що аж душилися од сміху всі, не виключаючи й самого беглер-бека, особливо, коли наприкінці купець помітив, що покупець його обкрадає, але злодій обілляв йому кислим молоком цілий його вид. Отак закінчилася п’єса під гучні оплески глядачів, що наївно питалися в мене, якої я думки про одіграний спектакль. А для закінчення спектакля з’явивсь перс та й кинувся в ставок поруч дому; він показав там декілька зручних штук, заринаючи в воду і знов виринаючи, і викликав нові оплески» .
Ів. Березін (1842) у своїм «Путешествии по северной Персии» пише про один вечір у тегеранського багатого перса: «Тут я побачив у перший раз перських комедіантів (базігярів). Попереду розвеселяв глядачів старий музика, що грав на бубон. Він комічненько наслідував перську військову музику, нявчав по-котячому, гавкав по-собачому, робив з бороди величезні вуса і т. інше. Потім надійшли актори, – звичайно, що все чоловіки. Вони виставили перську комедію («теклід»). її зміст становили пригоди перського купця, щодо нього силоміццюнаймається в прикажчики один пройдисвіт. Він обдирає свого хазяїна, а потім того купця обдирають дерога, кетхода, вартові та дервіші; і все це тільки тому, що купець такий боягуз, як і всі перси. Наприкінці вистави прикажчик добувається і до хазяїнового гарема. Всі оті сцени” велися дуже жваво і дуже природно. Шкода тільки, що дія комедії одбувається в низькій сфері, і непристойні вислови сипляться у акторів градом; та це в Персії байдуже: хто добре знає східні норови, той відає, що історія Карагьоза та хаджі Айваза, яку грають у Царгороді, теж повнісінька непристойних сцен, а проте вона дуже правдиво обмальовує і дуже дотепно висміює народні норови. Нижче ми побачимо, які зручні актори з персів , а тут зауважимо, що комедія в Персії дуже стародавня: молодий перський євнух Багой розважав Олександра Македонського, передягшися в жіноче вбрання. Окрім комедіантів, виходили на сцену у Баба-хана (господаря дому) чудові пехлівани (силачі). Один з них тримав руками тонку й дуже довгу високу палюгу, що спиралася на його пояс, а другий стояв сторч головою на горішньому кінці палюги, тримаючися за неї руками.
На виставі було, окрім нас, багацько глядачів на подвір’ї і на терасах: в Персії такий звичай, що кожна вистава – привселюдна».
II
Лялькова комедія
«Окрім фарсових комедій, – каже той самий Березін , – єсть у персів фокусники – «хоккебаз’и» та лялькова комедія, що в ній головна дійова особа – це «Пех-ліван [-і] кечель» «Лисий силач». Це перський Тартюф, що обдурює цілий світ, особливо духовників. Єсть іще «шеб-базі» – «нічна гра» – теж із категорій лялькових фарсів, де роль грає турецький султан Селім, що переміг шаха Ісмаїла. Задля геть усяких вистав по містах живуть товариства (трупи) різних штукарів» .
Ширше про «Кечель - Пехлівана» розписується Олександр Ходзько в своїй роботі «Le théâtre en Perse» (надрук[овано] в «Revue Indépendante» 25 липня 1844 p.) , тами ïï краще зацитуемо стислими словами відомого історика ісламу P. Дозі, що підходить до цього явища з соціологічного боку : «Ті фарси, що їх перси так жадібно слухають, аж надто доводять собою, наскільки мало у персів є пошани до святощів. «Кечель-Пехліван» – Полішинель перського театру – це глибокий лицемір-тартюф. В одній із п’єс, де виступає цей герой, він заходить до мулли. Має він усі зовнішні ознаки як-найпобожнішого мусульманина: він не перестає зітхати, молитвувати та наводити вірші з Корана. Мулла відчуває, що в присутності такого гостя він і сам навчається на все добре. Починають вони вдвох прогортати чотки, моляться гаряче. Кечель-Пехліван веде богословську розмову; він знає мусульманських святих отців і святі перекази; він уміє оповідати; він розповідає легенд; особливо він напирає на ті факти, які доводять, що Духівництво повинно мати добрі прибутки. Мулла аж захоплюється гостем. Тільки ж це не все: з Кечель-Пехлівана – поет (поетами бувають більше чи менше всі люди в Персії). І от Кечель-Пехліван оспівує насолоди, уготовані для святих мусульман у раю, оспівує блискучі райські бенкети, небесні питва і чудових гурій. Мулла аж надпоривається. Тоді наші двоє святців уже чують передсмак раю.Чотки і Коран випадають у них із рук; вони танцюють, п’ють за здоров’я один одного, напиваються доп’яна – і падають на землю. Спитаймося: чи є в Європі якась сцена, де дозволили б таку жваву сатиру проти духівництва, такий кусливий насміх з державної релігії? І граф де Гобіно у своїй книжці «Trois ans en Asie» (1859, стор. 226) справедливо каже: «Найїдкіші розділи з Рабле – то рожева водичка, коли порівняти з цим!»
Ляльковий театр не є перська видумка. Відомий він у арабів (ми маємо навіть з XIII в. записані тексти трьох чималеньких арабських комедій, з Єгипту); дуже відомий він і у турків (герой – славнозвісний непристойний, але заразом і дотепний «Карагьоз» – «Чорноокий») . Гадати треба, що до мусульманського світу зайшов ляльковий театр на початку XIII в. з Китаю .
III
Драма європейського типу. Перські переклади російсько-азербайджанських комедій Ахундова. Мольер по-перськи. Початки власної драматургії.
В XIX віці Персія познайомилася і з європейським типом драми чи точніш – комедії.
Певну посередницьку роль одіграла тут і азербайджанська література, що розвивалася в межах російського Кавказу, під виразним впливом російського письменства, але разом із тим не втратила свого давнього зв’язку з Персією.
Серед російсько-азербайджанських («татарських») письменників середини XIX віку найбільше визначавсь, особливо як драматург, полковник російської служби Фаталі Ахундов (Ахун-заде, Дербенді; нар. в [м.] Нуха 1812, пом. 1878 в Тифлісі). Замолоду він готувавсь до духовної кар’єри та здобув дуже путящу освіту в персько-арабському дусі, а ставши з 1834 р. на світську службу (попереду як діловод-драгоман) до російської верховної влади на Кавказі, Мірза Ахундов безліч перечитав російських книжок та й був великим прихильником писаннів Пушкіна, Гоголя й Грибоедова. На думку земляків Фаталі Ахундова, таких самих російських азербайджанців, як він, «головна заслуга Ахундова полягає в його безсмертних комедія х» . Писав він їх в 1850-х роках, під безперечним впливом тих російських театральних вистав, які дуже охоче підтримував у Тифлісі кавказький намісник кн[язь] Воронцов. Цікаво, що в друку з’явилися «безсмертні» комедії Ахундова попереду в мові російській (1853) , а вже потім – у рідній авторовій мові, по-татарськи (1859; шість комедій укупі з однією повістю) .
Варто навести тую оцінку, яку дають їм самі азербайджанці: «Комедії Мірзи Фаталі Ахундова, мов рефлектор, віддзеркалюють життя закавказьких татар 30-х і 40-х pp. XIX століття. Маючи безперечний літературний хист та й близько знаючи свій люд, Ахундов напрочуд вірно й талановито обмальовує геть усякі сторони його побуту. А вже ж і мова в комедіях Ахундова – то жваве, ядерне й добре оброблене азербайджанське наріччя. Через отую жвавість і простість мови, через різнобічність і життєвість свого змісту п’єси Ахундова поробилися власністю геть усієї грамотної публіки; всі їх читають з великим зацікавленням, і кожна з них багацько разів виставлялася аматорами на сцені трохи чи не по всіх містах Закавказчини, ба й у Персії» .
В перському Азербайджані читалися, а іноді то й виставлялися, комедії Ахундова попереду по-азербайджан-ськи, як вони були й написані і як їх найкраще розуміла місцева людність. Тільки ж за якихось літ десятеро з’явилося там бажання перекласти ці улюблені популярні п’єси на мову перську. Зробив це азербайджанець, не чистий перс, Мірза-Джафар Караджадагський; одлітографовано його перський переклад тих «Темсілят» у Тегерані 1291 = 1874 р. Одтоді вони, незважаючи на азербайджанізми в перекладі і помилки проти доброї перської мови, зробилися невіднятною, ніби складовою частиною перського письменства, викликаючи до себе інтерес і в європейцях. За винятком, як бачиться, тільки комедії «Скнара» («Мерд-і хесіс»), всі інші п’єси Мірзи Ахундова не раз перекладалися з перської мови (уже не з азербайджанської) на західноєвропейські, і здебільша вкупі з європейським перекладом передруковувавсь і перський текст .
Найпередше через те, мабуть, чи й не найширше спопуляризувалася була в Європі Ахундова комедія «Лен-коранський везір», що її наново видано для шкільної мети в перському тексті й англійському перекладі у Лондоні 1882, ще й із словничком та поясняльними увагами . Вона не раз виконувалася, саме за оцим шкільним виданням, і в Москві студентами Лазаревського інституту східних мов (напр., на сцені «Охотничьего клуба» в 1910 р.) – по-перськи, а не по-азербайджанськи, дарма що студенти-орієнталісти любісінько могли б її грати мовою її оригіналу, а не мовою перського перекладу. Під № 3064 випущено її по-німецьки в відомій лейпцігській рекламовій «Universalbibliothek». Після «Ленкоранського везіра» незабаром Європа побачила в перекладі з перської мови на французьку, з долученим перським текстом, ще три комедії Ахундова (Париж, 1886), а саме: «Ведмідь, що злапав злодюгу» («Хирс-і кулдур-басан»), «Судові адвокати» («Вокельа-йі морафе’є») та «Алхімік» («Молла Ибрагім-Хеліл-і Кімйягяр») . З-поміж цих трьох п’єс «Алхімік» з’явивсь того самого, 1886 року і англійською мовою з-під пера одного з перекладачів «Ленкоранського везіра» . А трьома роками пізніш у Відні 1889 видано по-перськи з німецьким перекладом «Мосьє Журдан» – комедію Ахундова за приїжджого професора ботаніки monsieur Jourdan’a та карабах-ського дервіша Моста’лі-шаха , і передруковано в Індії тільки текст (поки що без англійського перекладу) комедії «Сідляр Юсоф-шах» . Ще минає рік – і виходить англійська збірка з текстом і перекладом тих трьох п’єс Ахундова, що доти були перекладені тільки на французьку та німецьку мови: «Судові адвокати», «Ведмідь» та «Мосьє Журдан» (Лондон, 1890) . З-поміж них «Мосьє Журдан» (Хекім-і небатат ве Мосте’лі-шах») вийшов потім окремо, по-пер-ськи, 1893 , а незабаром дано англійський переклад п’єси «Сідляр Юсоф-ша х» (1895) . Інтерес до п’єс Фаталі Ахундова в їхньому перському перекладі не припинивсь у європейців і в XX в. У 1911 р. видано в Індії англійський переклад «Адвокатів» , а в 1920 р. в Берліні – німецький переклад комедії «Алхімік» .
Рівночасно з російським драматургічним впливом ішов до перського письменства деякий вплив од класичної драматургії французької (а саме іменно – Мольера), тільки ж не безпосередньо з Франції, а через Туреччину, через приклад турків-османів.
У турків знайомість із Мольєром не є якийсь спорадичний, зовсім випадковий епізод. Французька мова в Цар-городі і в інших великих надморських містах Туреччини дуже розповсюджена, читати французькі книжки (принаймні, хоч хрестоматії) має змогу чимало люду, чи то турків, чи то туркомовних греків та вірмен, і тому не дивниця, що навіть на простонародному репертуарі турецького лялькового «Карагьоза» слідно часом Мольєра. От, приміром, (близько 1850-го року) трохи чи не дослівно увійшли до Карагьозячил вистав сценд з Мольєрового «Тартюфа» (дія І, сцена 5), сцена із «Скупого» (І, 3), сцена із «Скапенових штучок» (II, 9) . Ясно, однак, що простонародні слухачі, турки всяких низьких харчевень, регочучись над своїм популярним Карагьозом, навіть і не підозрівають, що вони слухають направду француза Мольєра, невідомого їм і на ймення. Але от у 1860-х роках виник серед царгородських літературних кіл свідомий інтерес до того, щоб мати французьких класиків, Мольєра в тому числі, у путящому турецькому перекладі. Був це час жвавої діяльності новозаснованого «Османського наукового товариства» (заснов[ане] 1861), де – по статуту – кожен член обов’язково повинен був знати якусь європейську мову Західноєвропейська наука і письменство охоче тоді популяризувалися серед широкої турецької публіки. Поміж членами «Наукового товариства» видатну роль грав Ахмед-Вефік-паша, літератор-філолог, і історик, і етнограф (збирач народних прислів’їв), і відомий політичний діяч, – зроду син помусульманеногожида й матері грекині, а заразом щирий турецький патріот . З французької мови Ахмед-Вефік-паша наново переклав, чи там переробив, Фенелонового «Телемака», а окрім того, переклав на турецьку мову аж десятеро Мольєрових комедій, – і в кінці 1860-х pp. вийшло в світ його видання, де містилися «Міщанин на дворянстві» («Жорж Данден»), «Лікар проти своєї волі» та «Силуваний шлюб» (Царгород, 1286=1869). Як видно, ті літературні османські настрої Царгорода знайшли собі відгук і серед тих персів, котрі жили в Царгороді або попросту ближче стояли до тодішніх літературних царгородських ідей. Бо того самого 1869 року, коли вийшли в світ оті- османські Ахмед-Вефікові переклади з Мольєра, вийшов у світ, у Царгороді-таки і турецькими заходами, перський переклад з Мольєра (Хабіба Ісфаханського): «Мардум-гуріз» – «Мізантроп» . Видала перського «Мізантропа» в світ турецька європофільська газета «Тесвір-і ефкяр», що заснувалася 1861 р. під редакцією Шинасі-ефенді, рівночасно з «Османським науковим товариством». Хебібів оцей перський переклад Мольєрового «Мізантропа» в деякій мірі можна вважати й не за переклад, а за переробку – на перський побут, на перські норови, з заміною навіть іменнів французьких на перські (Альцест обернувся в Муниса, Селі-мена – в Фатіну, Філінт – в Неїм-бека і т. ін.). Тепер те видання важко одшукати , та навряд, щоб воно і тоді широко було розповсюднилося в самій Персії.
Вже в XX столітті виявивсь інтерес до Мольера в Пер-сії-таки: одлітографовано в Тегерані перську переробку Мольєрової комедії «Лікар проти своєї волі» (1322=1904). Подбав про це дуже старанний і плодовитий (хоч часами і дуже плутаний або несистематичний) енциклопедист-полі гістор Мухаммед Хасан-хан, що носив почесні прізвища – і «Сані-ад-дауле» і «Іттимад-ус-салтане»; оце друге його прізвище підписано й під комедією. Мав Іттимад-ус-салтане непохвальну звичку – принаймні в своїх відомих учених історично-географічних словниках – підписувати своїм ім’ям те, що йому за плату робили найняті на співробітників бідні вчені люди ; а тому не можна з певністю сказати і про Мольєрового «Лікаря проти своєї волі», чи сам Іттимад-ус-салтане переробив його на перське, чи тільки видав у світ чужу роботу. Недавно Є. Бертельс у своїй брошурі «Персидский театр» (Ленінград, 1924) дав російський переклад (стор. 74 – 80) 1-ї дії перського «Лікаря проти своєї волі», – і тепер навіть неорієнталісти мають спромогу легко згодитися (бо й не можна не згодитися) з його оцінкою: «Попри всій точності в передачі, це виходить ніяк не переклад, а блискуча переробка Мольєрової комедії на перські звичаї. Фабула, хід дії, зав’язка – це все збережено, тільки ж обстанова, дієві особи, розмови – це все типово національно-перське та й знайомить читача з перським життям, мабуть, fin не краще, ніж ціла низка оригінальних писаннів. А надто цікаво порівняти перський текст до французького пер-вопису, бо тоді видно стає, як глибоко перська психологія перейняла собою західну комедію» (стор. 72 – 73).
Найновішими часами почали з’являтися в персів і свої власні п’єси. Як і всі попередні, це знов самісінькі комедії, точніш – сатири, навіть політичні памфлети в драматичній формі. Зв’язуються вони найперше з ім’ям відомого політичного діяча, ліберального перського достойника мірзи Мелькем-хана, що сам любив вимовляти своє ім’я на англійський лад: Мальком-хан.
Народивсь мірза Мальком ще 1833 р. в Ісфахані, од батька-вірменина, що з християнства привернувсь до мусульманства. А був його батько один з тих ісфаханських вірмен, які ще з часів Аббаса Великого цілою колонією залюднили ісфаханське передмістя Джульфу. Батько подбав послати молодого сина в Європу до Парижа, і Мальком здобув там освіту середню і вищу, а заразом захопивсь ідеями масонства, що в 1860-х pp. укривало всеньку Європу своїми ложами. Вернувши на батьківщину, Мальком вступив на двірську службу до шаха Насиреддіна, для закордонних справ, придбав собі чималу силу-вплив, і його не раз посилано з дипломатичними місіями до різних країн Європи та до Америки. Разом з тим він став на чолі найпершої масонської ложі в Тегерані (вітка Grand Orient). Ложа ця звалася «ферамуш-хане» – «дім забуття», бо, виходячи з засідання, перський масон повинен був «забути» все, що він на потайному тому засіданні бачив і чув. Тільки ж звичайно, що визвольних ідей масонства він не міг забути й поза ложею, а вже ж девізом перського масонства була ідея: «Добро людства взагалі, добро перського народу зосібна» . Існувала масонська ложа тая довгенько. Тільки ж конституційні її настрої кінець кінцем стягли на неї підозріння деспотичного перського правительства. Щоб позбутися присутності Мальком-хана в Персії, вислано його з посольством за кордон в Європу, де фактично він опинився в ролі політичного емігранта, дуже нелюбого для шахського правительства. Тільки після смерті Насиреддіна (1896) знов Мальком-хан у певній мірі зреабілітувавсь перед своїми властями предержащим^ та й, попослувавши довгий час у Лондоні, зробивсь послом у Римі, де й помер (дуже старий, 1908). Таким чином, ціле Мальком-ханове життя, то було життя політика, ліберального політика, і всенька його літературна діяльність – виразно політична; та й, мабуть, чи не найкраще висловилася вона втім, що Мальком-хан видавав у Лондоні перську газету «Канун» – «Закон» (1890), з критикою тодішнього перського беззаконня, з закидами і на адресу міністерств, і на адресу самого шаха (ясно, що до Персії цю газету не пускали). Отак і комедії, які написав Мальком-хан, – то теж картини перської беззаконності, хабарництва і т. ін. язв. Тільки ж задля обережності дія переноситься в першу ,четвертину XIX в., в давніші часи, які вже нібито минули для Персії, мовляв, відколи там запанував шах Насиреддін.
Одна така Мальком-ханова комедія зветься «Як гостював у столиці Тегерані 1232 (1817) року арабистан-ський губернатор Ашраф-хан». Друга – «Як губернаторував над Боруджердом Земан-х а н». Третя – «Як Шах-кулі-мірза, їдучи на прощу до св[ященної] Кербели, загостювавсь у керманшахського губернатора». Складені вони були всі, мабуть, іще в XIX в. (бо ще в 1880-х pp., як я був студентом Лазаревського інституту східних мов, Мірза Джафар-хан у Москві, людина близька до всіх закордонних перських кіл, казав мені, що в Мальком-хана є й драми, перською мовою писані). Але в світ вийшли Мальком-ханові п’єси допіру після авторової смерті – попереду частково в самій Персії, в фельетонах тебрізької газети «Єднання» («Іттихад») 1326=1908, а повно – вже аж недавно в Берліні, в серії закордонного перського, дуже прогресивного, журнального видавництва «Каве» 1340=1922 р. («Каве» – це орган перської колонії у Берліні).
Перська революція 1908 р. викликала до життя ще декілька перських комедій-сатир. Дещо друкувалося в сатиричній газеті «Тіятр» – «Театр», дещо й окремо, як от зовсім нова (десь 1922 р.), друкована в Тегерані, коме дія Хасана Мокеддема: «Джафар-хан, що приїхав з країни ференгів (Європи)» . Мабуть, повиходили в світ і ще якісь, тільки ж через важкі наші зносини з Персією ми не можемо про них знати.
Але уваги гідна річ – все це сатиричні комедії, не поважні трагедії. У арабів і турків європейська трагедія прищепилася, навіть дала дещо таке своє, що залишило й залишає вплив на широке громадянство. А в Персії єдиний тип трагедії, який тішиться вселюдною увагою, це ще й досі старовинна кербельська Хусейнова трагедія – «те’зіе».
Року 1925, червня 5-го у Києві
Додаток II 
Хусейнове святкування в Індії
Чимало звісток про шиїтське ашура в Індії можна знайти в місцевій пресі. Але я хочу подати тут – в перекладі з турецького – тую кореспонденцію, що прислав з Калькутти до царгородського тижневика «Себіль ур-ришад» 1914 року (15. IV) дописувач-сунніт:
За перших десятьох днів місяця мохаррема у Калькутті, та й по цілій Індії, одбувається сумне святкування. Шиїти збираються вечорами по мечетях, і тут мулли-жаліб-ники оповідають і віршами і прозою про страсті святого імама Хусейна з його сім’янами та прихильниками. Люди, слухаючи, плачуть, ридають, голосять, дико надпорива-ються та й луплять себе й кулаками, й ланцюгами по грудях, по спині. Тільки ж не всі, хто тут є, чинять однаково: прості люди, як б’ють собі кулаками й ланцюгами свої груди й спини, то б’ють з усієї моці, а от котрі заможніші та багатші, то тії ледве доторкаються кулаками до грудей. Через те в сумну картину вливаються сміховинні додатки, свято тратить свою релігійну повагу, і не знаєш, чи сміятися треба, чи сумувати. Якщо іслам справді вимагає, щоб люди трощили собі груди ланцюгами та різали собі голови кинджалами та шаблюками, то чому ж цього не хтять робити заможніші? А коли геть усе це – тільки новина, незгідна з релігією ісламською, то чому найвище мусульманське духівництво не заборонить цього? Аж дивуватися треба, що орударі шиїтського духівництва, оті, що живуть у Кербелі та в Неджефі, байдужісінько ставляться до такого шкідливого безглуздя!
За отих тужливих днів Хусейнового свята ходять по вулицях процесії із значками й прапорами геть усяких сортів і форм. На прапорах повиписувано вірші з Корану та такі хадісові слова пророка Мухаммеда й його сподвижників, в яких шиїтські коментатори добачають пророкування про нещасливу долю-загибель імама Хусейна. Місцева калькуттська поліція має багацько клопоту з тими процесіями. Щоб запобігти заколотів, подовж вулиць простягають по обох боках канати, і гурти фанатиків-самомучеників можуть пересуватися тільки посеред шляху, поміж тими канатами. Вкупі з процесантами йде галаслива музика, з величезними барабанами, що з їхнього гудіння аж вуха луснути готові. Вкупі з шиїтами виступають і сунніти, бо тут інший звичай, ніж у Царгороді, де сунніти в таких диких процесіях участі не беруть. Ні, тут сунніти вкупі з шиїтами галасують у цьому святі, в якому зрештою не залишилося ані слідочка туги й суму. Верещать, скажено тарабанять барабанами та й несамовито калічать себе без усякої віри й переконання, тільки сліпо додержуючися звичаю. При моїх очах розбісована, несамовита отая процесія роздушила-розчавила трьох людей, що трапилися на шляху. І таке трапляється щороку!
У Бомбеї ці мохарремські процесії поробилися такими популярними, що в них беруть участь навіть погани й буд-дійці. Звичайно, що вони до цього мусульманського свята пододавали своїх штучок. Скрізь по вулицях вони накладають багаття, і от, заголившись до пояса, погани тії якнайпобожніш вигукують «Хусейн! Хусейн!» та й любісінько перескокують по вогнях... А вже ж індійські сунніти, що беруть участь у жалібному Хусейновому святові, виявляють запалу іще більше, ніж справжні шиїти-перси. За страсних днів місяця мохаррема вони ані самі нікуди в гості не ходять, і нікого до себе в гостину не запрошують.
Один тутешній сунніт, добрий-таки мій знайомий, так і сказав мені: «Коли б не святі дні ашура, то випадало б мені закликати вас до себе в гостину. А так – вибачайте!» Тоді й я, впадаючи в його тон, одказав йому: «А якби ви мене й запрохали, то й я з тієї самої причини був би не зміг навідати вас». І ми побожно попрощалися.
Додаток ІІІ
З якого століття Персія знає ляльковий театр?
На стор. 322 – 323 я обережно висловивсь: «Гадати треба, що до мусульманського світу зайшов ляльковий театр на початку XIII в. з Китаю». Хто ширше хотів би познайомитися з цим питанням, того я там одіслав до довголітньої праці Г. Якоба «Geschichte der Schattentheaters» (Ганновер, 1925, тісніш до стор. 39 – 45).
Тільки ж варто тут зауважити, що коли я дозволив собі взяти дату «початок XIII віку», то це я зробив лиш із надмірної обережності, зробив лиш тому, що такої дати вже ніяк не можна оспорювати. А Г. Якоб у своїй розвідці подав свідоцтва, які дозволяють – і без надто великого вагання – бачити ляльковий театр у Персії ще й у XII в., ба може навіть і в кінці XI в.
Про XII вік свідчать нам окремі уступи з дидактичних поем шейха Нізамі (1141 – 1203). Приміром, у своїй поемі «Мехзен аль-асрар», скомпонованій 1178 – 1179 р . Нізамі рівняє людей і все світове до ляльок, що їх, ховаючися поза запоною («перде»), пускає в рух актор-лялькар («ло’бет-баз»); див. Бландове вид[ання] 1844, вірш 1143. Аналогічні цитати наводить Г. Якоб (стор. 42) і з Нізамієвої «Іскандер-наме», писаної після року 1197. Таким чином, друга половина XII в., як дата с констатованого існування лялькового театру в Персії, навряд чи повинна викликати сумніви.
Трохи по-іншому стоїть справа з четверостишшям Омара Хайяма (пом. 1131 p.), Що в ньому добачає Г. Якоб (стор. 39) найстаріше свідоцтво про ляльковий театр у персів. В цьому четверостишші: «Ін черх-и фелек... – данім» (див., прим[іром], у паризькому виданні Nicolas, 1877, № 267, або в петербурзькому! видіанні) Жуковського, 1888, стор. 39) світ земний прирівнюється до чарівного ліхтаря («фанус-і хейяль»), а люди – до фігурок («совер») на екрані. Тільки ж чи можна ручитися, що ці вірші справді написав сам Хайям? Як відомо, під Хайя-мовим ім’ям ходять часто четверостишшя т[ак] зв[аного] «бродячого» типу, що повстали вже пізніш од Хайяма. Можлива річ, колись іще знайдуться документальні свідчення, які покажуть-таки, що ляльковий театр зайшов з Китаю до Персії справді вкінці XI в., за часів великої сельджуцької імперії султана Мелік-шаха, що обхопила собою всю Передню Азію од границь Китая до Середземного моря. Але поки що треба кінець XI в. вважати за дату недоведену.
А. Кр.
