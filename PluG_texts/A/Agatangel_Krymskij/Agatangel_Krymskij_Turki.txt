
Тюрки та ix мови
І
Всіх тюрків досі об’єднує мова. Нема тепер єдиного тюркського фізичного типу та єдиного тюркського побуту і культури. Іслам як переважна національна віра у тюрків. Скільки всіх тюрків на світі і в СРСР?
Тюрки (турко-татари) – сім’я народів, що говорять тюркською мовою. Мова тая, дарма що розпадається на чимало наріччів, ба навіть окремих мов, усе ж становить собою незаперечиму єдину лінгвістичну цілість. Навпаки, з антропологічного погляду між тюрками нема одності, це раса надзвичайно мішана, надто на периферіях.
Найчистіший тюркський тип, гадають, зацілів в осередку теперішнього тюркського розселення, у Середній Азії: у киргиз-казаків, у кара-киргизів та узбеків. У цих, найменш змішаних, тюрків – зріст середній; голова округла; обличчя подовжено-овальне; очі, – не так як у монголів, лежать на одній простій лінії, але горішнє повіко, загортаючися ближче до внутрішнього кута ока, робить очну щілину вузькою та й справляє тим деяке враження монголу-ватості; вилиці – широкі, тільки ж менше випинаються, ніж у монголів; ніс простий; губи товсті; колір шкіри смуглявий; волосся чорне, просте; поросль – аж надто слабка на щоках, як і в монголів, але дужча на губах (вуси) і на підборідді (вузенька клинцювата борідка).
Ідучи далі од центру, ми постерегаемо, що ці тюркські ознаки змінюються.
От у якутів помітно чималу домішку типу тунгуського, а в деякої частини – то й типу російського; у сибірських татар на Єнісеї – мішанина з самоїдами , а тюрків Алтая (ойротів) не дурно звуть «білі калмики» (монголи) . В тюрках західної Монголії (урянхайцях та ін.) – яскрава мішанина з монголами; у таранчів є домішка китайська. Башкири та їх західні сусіди волзькі татари – одні скидаються на фіннів (а чуваші аж через лад), інші, знов, схожі з слов’янами: багато поволзьких татарів мають тип цілком європейський. В туркменах сила антропологічних ознак іранських-перських; азербайджанці й собі аж надто скидаються на іранців (персів, курдів). У кримських татарів в середині півострова непогано зацілів щирий тюркський тип (рештки ногайців; вони ж – острівці у Добруджі, на Північному Кавказі та в Астраханському краї); та татари кримського узбережжя – тюркська мішанина хазарів, греків, генуезців і ін., навіть українців (через жінок-бранок, через помусульманених рабів) тощо. В османських турках Малої Азії та Європи, головних теперішніх носіях всетюркської ідеї, таку силу мають грецькі, слов’янські, албанські, черкеські та ін. домішки (на узграниччях північної Сірії та північної Месопотамії – домішки арабські), що од давнього чистого тюркського типу в османах, сказати б, що й нічого не залишилося.
Це протяжне вікове змішування тюрків з різними чужими народами, у зв’язку із впливом неоднакових географічних та економічних умов довгого історичного життя тюркських племен, на величезному просторі од Льодовитого океану (якути) аж до теплого Середземного моря (османи), призвело до того, що тепер не існує так само й єдиного національного тюркського побуту, єдиної тюркської культури, єдиної тюркської етнографії.
Можна, правда, притягаючи до діла і те, що каже історія, і те, що кажуть теперішні етнологічні постереження , з певністю говорити, що одвічна ознака тюркського побуту – то було життя не мисливське, як у монголів, а кочове-номадське, з родовою громадською організацією, з кочовою державою-ордою, що розпадається на родові улуси. Кочовий побут у середньоазійських степах ще й досі животіє (хоч з кожним десятиріччям, не з своєї волі, скорочується), а котрі тюрки давно попереходили до осіло-хліборобського й осіло-міського життя, на їхньому побуті одбивається кочування в формі так званих культурних пережитків: звичаїв, обрядів. За головне багатство для кочовика-тюрка правили, нехай які вони економічно важливі, не вівці й невелика рогата худоба, а табуни коней; їх маючи, тюрки, в своїй кочовій історії, могли раз у раз бути рухливими й легко пересуватися з місця на місце в своїх мандруваннях; усякі громадські оборудки, міна, купівля-продаж, колективні наради не так давно, за історичної пам’яті, навіть в османів одбувалися верхи, на кінських спинах, – як і тепер це робиться в кочових тюрків Середньої Азії. Рухоме тюркське житло, сказати, старо-національного типу – кругла кибитка. Тюркський тип кибитки одрізняється од монгольського тим, що верх у неї становить собою не конус, а округлу баню; тички, що творять собою дах кибитки, вигнуті. В осілих тюрків, які живуть у чотирикутніх хатах, а не в кибитках, весільні обряди та весільне хатнє прибрання ще й досі не раз показують, що вони виробилися були в житлі округлому. Та й групи хат у якомусь татарському селі, приміром на Поволжі, не раз розставлені бувають не рівними вулицями, а кружалом, родовим гніздом, наче кибитки на кочовищі. Харч у тюрків-номадів – почасти м’ясо (кінське теж), варене, не смажене; почасти – молочні вироби, що поміж ними сироватка й кисле молоко залишаються й до наших днів за улюблену їжу навіть в османів, дарма що вони давно вже кинули кочувати; а кумис з кобилячого молока – то визнане спільнотюркське національне питво. Споконвічна обробна промисловість у тюрків – шкуряна та смушева справа; цей промисел і городяни досі полюбляють, а щодо своєї техніки, то й до цього часу він у цілому тюркському світі однаковий. Дуже практичний у кочовому побуті, виробляється й посуд-начиння з шкури; оброблюють тюрки, й ріг, легкоприступний пастушачий матеріал. Національний тип одежі, як знати з найдавніших статуй тих тюрків, яких китайці узивали тукю (з VI в. починаючи), залишається в багатьох тюрків ще й досі усе той самісінький стародавній: високоверхі шапки в чоловіків, циліндричні високі убори в жінок; до цього – халати з довгими полами, пристосовані, щоб їздити верхи. Скрізь у тюрків, хоч би й городян, досі заціліла любов до м’якого взуття, без закаблуків та підшитих підметок, що їх і не потрібував кочовик-верхівець, не маючи багато ходити пішки.
Не важко і ще нашукати низку інших побутових особливостей, які можна вважати за всетюркські національні; тільки ж, загалом кажучи, важко вже тепер говорити про єдину тюркську етнографію та єдину тюркську культуру.
В релігії знайдеться тепер одності у тюрків куди більше, ніж в іншій якій царині. Геть-геть переважна маса тюркської людності визнає тепер іслам (замість давнього шаманства), ба ще й уважаеться за його підпору. Та єднання навіть і тут неабияк порушується через поділ тюрків на секти шиїтів та суннітів, які досі раз у раз фанатично ворогували між собою, тяжче ніж з іншими вірами, та й інакше не звали одні одних, як прокляті, «мель’ун»; проповідь пан ісламського об’єднання усіх тюрків лишається справою самісінької інтелігенції. А окрім того, частина тюрків, що сидять у сусідстві з монголами, калмиками та китайцями, визнають буддійство. Є зреформовані шаманісти (наприклад, алтайці-ойроти). Частина алтайців – православні християни, так само як якути десь аж до Льодовитого океану, чуваші на Волзі, гагаузи в Бессарабії, Добруджі та Болгарії.
Скільки всіх тюрків – того не встановлено як слід з належною статистичною точністю. Основна праця, що од неї взагалі доводиться виходити у питанні про тюркську народність, це Н. Арістов: «Заметки об этническом составе тюркских племен и народностей и сведения об их численности», 1896 ; і отож, як вираховував Н. Арістов, цифра усіх тюрків на світі була на 189о рік менша ніж 26 мільйонів (25843266 душ, чоловіків та жінок). Всеросійський перепис 1897 року, що наслідки його опублікував Н. Троїцький (СПб., 1905), показав, що принаймні для тих тюрків, котрі живуть у Росії, можна Арістова цифри трохи підбільшити. Французький тюрколог J. Deny y вступі до своєї «Grammaire de la langue turque» (Париж, 1921) і в розділі, присвяченому тюркам у виданні A. Meillet et M. Cohen: «Les langues du monde» (Париж, 1924), використав дані як Арістова, так і російського перепису 1897 року та й у підсумку своїх статистичних вирахувань вивів загальну цифру 30331960. При цьому, одначе, Дені зазначив , що, вважаючи на той відсоток нормального зростання тюркської раси, який показано у виданні «Азиатская Россия» (СПб., 1914), треба покласти, що на наші часи цифра тюрків зросла мабуть ще мільйонів на дев’ять, себто переходить за 39 мільйонів. Висновок Дені трохи чи не цілком збігається з вирахуваннями німецького орієнталіста Март. Гартмана в «Mitteilungen» берлінської сходознавчої семінарії 1917 р. (стор. 98): «В османській державі за найвищим підрахуванням є 7 мільйонів тюрків; російськопідда-них – безперечно не більш як 25 мільйонів; у Персії їх щонайбільше 7 мільйонів; коли на тюрків, розпорошених по інших країнах, покласти 1 мільйон, то загальна цифра вийде – і то вже добре – 40 мільйонів».
І француз Дені, і німець Гартман приймають цифру 39 – 40 мільйонів як максимальну. Турецькі письменники та публіцисти йдуть далі; напріикладі, літератор Ахмед Мідхат у своїй статті, яку він умістив для російських читачів «у «Стамбульских новостях» (1909, № 9), каже: «Турков на земном шаре считается от 40 до 50 миллионов» (стор. 6); а орган ліберальних османських богословів часопис «Іслам меджмуа-сы» – «Ісламський збірник» у статті, присвяченій пантюркізмові (1914, II, стор. 471 – 480), трактує питання, як «розбуркати почуття одності у мусульманської тюркської нації, що нараховує аж 100 мільйонів» .
Насправжки навіть цифра 40 мільйонів викликає сумнів. А вже ж будь-що-будь у межах колишньої Росії, теперішнього СРСР, важко налічити ті 25 мільйонів тюрків, що їх, правда, з застереженням, ладен був визнати Гартман; російські офіційні дані хитаються між 15 – 17 мільйонами.
У «Списке народностей СССР» І. Зарубіна (Ленінград, 1927), що його видала «Комиссия по изучению племенного состава населения СССР и сопредельных стран» Всесоюзної Академії наук, ми знайдемо для тюркського племені (погрупованого за системою О. Самойловича) такі дані:
A. Чуваші – 1062005.
Б. Північно-західна тюркська група: ал-тайці-ойроти, кумандинці, теленгіти, телеути – 43157. Білоруські татари, ногайці, карачаївці, балкари, кумики – 332539. Башкири, тептярі – 610314. Татари Поволжя, мішари (мещеряки) – 2450568. Тобольці, сибірські бухарці, барабинці, чулимці – 64852. Киргиз-казаки, каракалпаки кара-киргизи – 4740075.
B. Південно-західна: бессарабські гагаузи, південнокримські татари , азербайджанці, грузинські кара-папахи, османи – 1814110.
Г. Південно-східна група: узбеки, кураминці, таранчі, кашгарці – 3916197. Алтайські черневі татари, томсько-кузнецькі татари – 14506.
Д. Північно-східна група: шорці, лебединці, кизилці, абаканські татари (сагайці, качинці, бельтіри, койбали й камасинці); урянхаї-сойоти, карагаси – 50668.
Е. Якути з долганами – 221007.
Усього – 15217998.
Трохи більший підсумок можна вивести в заокруглених, себто не надто точних, цифрах з офіційно видаваних довідкових календарів СРСР, наприклад «Все республики и автономные области СССР» (Москва, 1928).
Згідно з їх даними радянський Азербайджан має тюрків 1396000, Нахічеванська автономна країна у колишній Єреванській губернії – 90200, Нагірний Карабах у колишній Бакинській губернії 12500 (9,6% серед 90% вірмен), у Вірменії – 79200, у Грузії 187700. На Північному Кавказі автономні республіки: Дагестан – 157800 тюрків, Чечня – 3300 (решта людності – чеченці), Кабардино-Балкарська країна – 36700 (решта кабардинці), Карачай – 53300. У північнокавказькій калмицькій країні («Калмыцкой области», на території колишньої Ставропольської губернії, Терської області та Астраханської губ[ернії]) живе серед калмиків 1400 тюрків. У Криму 178000 (близько 1/4 людності). Чувашія – 690000. Марійська країна – 24100. Вотська країна 37900. Республіка німців Поволжя – 2900. Татаристан (осередок Казань) – 1400800. Башкирія (центр Уфа) – 1370000. Казахстан (Киргиз-казацька республіка; столиця попереду Оренбург, далі Кизил-Орда або колишній Перовськ, теперішня ж столиця Алма-Ата, кол[ишній] Вєрний) – 3900000; автономна Кара-Калпацька країна Казахстану (коло Аральського моря й Амудар’ї) – 296000. Киргизстан (Кара-киргизія, на узграниччі Кашгара й Тур-фана) – 794500. Ойротська (алтайська) автономна країна (Томської губіернії]) – 42000. Узбекистан (центр Самарканд) – 4002800, з автономною республікою Таджикистаном – 164500 (близько 20% людності) й автономною памірською країною Горно-Бадахшанською – 3900. Туркменістан (центр Ашхабад) – 892800, Якутія – 235000.
Усього: близько 16053000.
Беручи на увагу, що багато із статистичних племінних даних СРСР зібрано зовсім недавно, вже в 1920-х роках, навіть у другій їх половині, доводиться цифру навіть 20 мільйонів, поки що, покласти лиш як максимальну для числа всіх тюрків в СРСР.
II
Лінгвістична приналежність тюркської сім’ї мов. Деякі типовіші її особливості. Становище якутів та чувашів.
Оті мови тюркські («турецько-татарські)», якими говорить може з 40 мільйонів людей і які, по суті, являються лиш однією мовою, що розпадається на силу наріччів (або теж «мов») та піднаріччів, становлять собою галузь алтайської сім’ї або (коли узяти ще ширше) урало-алтайської мовної сім’ї. Спеціально до алтайської групи увіходять як члени: галузь тюркська, галузь монгольська (монголи, буряти, калмики) і галузь тунгуська, або маньчжуро-тунгуська (тунгуси, манджу та ламути). Як члени групи уральської – мали б долучитися ще мовна галузь угро-фінська та самоїдська; тільки ж слід пам’ятати, що хоч група уральська (мови угро-фінські та самоїдські) і класифікується у значної частини дослідників як споріднена з алтайською , все ж така класифікація для багатьох залишається ще спірною, не остаточно доведеною. А от тунгусів, монголів і тюрків лінгвістична спільність – заперечень не викликає.
Своєю будовою мова тюрків, як і інших алтайців (та й як мови народів сім’ї уральської), належить до типу аглютинативного, або наросткового: роль морфологічних флексій грають афікси, що безпосередньо сполучаються з чистою основою слова, а спеціальніші граматичні відтінки виявляються через вставлення певних інфіксів між основою та закінченням Примііромі: «ев» – хата, «ев-лер» – хати (plluralis]), «ев-ім» – моя хата, «ев-лер-ім» мої хати; «сев-мекь» – любити («сев – то пень «люб», а «мекь» – інфінітивне закінчення), «сев-дір-мекь» – приневолити любити, «сев-іш-мекь» – любитися, «сев-іль-мекь» – бути любленим. Або: «йаз-Maq» – писати, «йаз-(7)ы» – писання, «йаз-(т)ы-джы» – писар, «йаз(т)ы-джы-лыя» – писарство. Прийменників (praepositiones) нема, а є після-йменники (postpositiones), що долучаються або безпосередньо до nominativ’a, ніби відмінкова флексія («евде» – в хаті, «ев-ден» – із хати, «ев-іле» – з хатою), або долучаються до форми genitiv’a: «евін-ічін» – для хати.
З наведених прикладів почасти вже видно, що в усіх таких будуваннях граматичних форм та вивідних слів має силу (не чужий і для уральської групи) закон т[ак] зв[аного] сингармонізму, або «гармонії (тобто асиміляції) голосівоюк наростки, що долучаються до переднього звукового ряду, до м’якого (піднебінного) пня (де є звуки «є», «і», «о», «y»), набирають і собі відтінку «м’якого»; наростки, що долучаються до заднього ряда, до твердого (не піднебінного) пня (де є звуки «а», «ы», «о», «у»), набираються твердості.. Приміром, в «Сев-мекь» – любити, «дон-мекь» – вернутися, інфінітивне закінчення звучить «мекь», але в «ші-Maq» – брати, «qwp-Maq» – розбивати, закінчення звучить «Maq». Так само: «ев-лы» – хатній, але «ав-лы» – мисливський. Інший випадок «гармонії голосівок» – той, коли губна пнева голосівка («о», «у», «ö», cji») має вплив на негубні звуки «і» та «ы» в доданих наростках, асимілю-ючи їх із собою на губний лад. Приміром, од «суч» (гріх) прикметник звучить «суч-л» – грішний, вивідне слово «сучілуя» – грішність, хоч од «ав» (полювання) прикметник чується як «ав-лш, од «баш» (голова) вивідне слово звучить «баш-лыя»; «кьой» – село, «кьой-лу» – сільський, «кьой-лукь» – сільськість (замість сподіваного «кьой-лі», «кьой-лікь»). Разом з тим змінюється, при таких формуваннях, і характер задненебінних («горлових») приголосних (консонант): в першім випадку чується вимова перед-ньонебінна: «кь», «гь» («сев-мекб» – любити, «біль-п» – знаття), а в другім випадку – вимова задньонебінна («ал-маф> – брати, «йаз(7)ы» – писання). Найпослідовніше, найсистематичніше переводиться закон сингармонізму в мові тюрків османських.
Ще риса з тюркської (та й загалом алтайської) фонетики: слово на своєму початку не терпить збігу двох, а тим паче трьох приголосних. Через те, позичаючи чужі слова, що починаються двома приголосними, тюрк намагається перед тими приголосними ставити звук «і» чи «ы»; приміром, ім’я Степан тюрк вимовляє як «Степан», слово «statistique» обертає в «статистык» . Знов же, тюркські мови не люблять починати слово з протяжно-дзвінкого (сонорного) звука, навіть без збігу з іншим якимсь приголосним, і через те в чужих запозиченнях вони до протяжно-сонорного початкового звука теж охоче додають призвук «і» чи «ы» (варіанти – «у», «у»). Приміром, русів татари звуть «рус»; позичене з російської мови слово «лавка» вимовляють «славка»; перське слово «руза» (піст) обертають в «уруза»; ім’я іранського витязя Рустама (Ростема) переробили вони в «Уруслан» і т. д.
З синтаксично-морфологічних тюркських (чи там узагалі алтайських) особливостей варто зазначити, що рід чоловічий і жіночий граматично не одрізняються: «о» – він, вона; «еї оулан» – добрий хлопець, «еї яыз» – добра дівчина. Типова синтаксична особливість – визначник повинен стояти перед визначуваним словом (повна супротивність мовам семітським). Не можна по-тюркськи (як і в інших алтайських мовах) сказати: «хата парубка», а тільки: «парубка хата», «о ланын еві»; не можна сказати: «вона – дівчина добра», а треба: «вона – добра дівчина», «о еї qbi3 дыр». Допоміжне дієслово «дыр» («є») поставлено тут, як бачимо, в кінці речення; це – загальне правило і для кожного іншого дієслівного предиката; приміром, щоб перекласти наше «дівчина оця іде додому» говориться за звичайним тюркським синтактичним порядком слів: «оця дівчина додому йде» – «бу qыз еве гідер».
Серед тюркської сім’ї мов дуже відокремлене місце належить мові якутів у Сибіру та мові чувашів (нащадків волзьких булгар) на Волзі коло Чебоксар. Чуваська мова, як показують порівняльні досліди Н. Поппе, то – середина між мовою тюркською та монгольською: очевидячки, передісторична монголо-чувасько-тюркська прамова розпалася на дві групи: а) монгольську, б) чувасько-тюркську .
Коли виключити мови якутську та чуваську, то всі інші тюркські наріччя або мови, що розкинулися на величезному просторі од сибірського Алтаю й [Східного] Туркестану геть аж до Егейського архіпелагу й європейської Туреччини, вийдуть дуже близькі поміж собою. У декотрих російських тюркологів є нахил звати їх усі одним іменням: «турецька мова». Тільки ж у живій обихідці лиш за мовою тюрків османських (у Малій Азії або в Анатолії і на Балканському півоістроіві) закріпилася спеціальнії!! ота назва «мова турецька»; а щоб од османів одрізняти тих, хто говорить інакшими тюркськими наріччями, вони всі звуться тюрками (з «ю», а не «у») або тюрко-татарами. І цю термінологію, прийняту й у самих-таки тюрків, ніяк не можна нехтувати, дарма що в очах тюрколога-лінгвіста всі вони могли б зватися однобірно: або лиш «турками», або лиш «тюрками». Французи пишуть «turc» для османів, «turc» для інших тюрків.
III
Дуже неоднакові системи для класифікування тюркських наріччів: Перестарілий погляд Ремюза та ін. Система Вамбері та Авг. Мюллера. Скептичні думки Вінклера. Класифікація Радлова, Корша та Самойловича.
Сильна близькість поміж тюркськими мовами почасти навіть не дає легкої змоги покласифікувати їх по тісніш об’єднаних групах.
Число пропонованих класифікацій дуже велике, вони здебільшого різко не збігаються у різних учених, і тепер здебільша являють нам лиш інтерес історичний.
Приміром, один час мав успіх своєю класифікацією Абель Ремюза (Rémusat, Recherches sur les langues tartares, Париж, 1820). Ремюза одрізняв п’ять галузей: якутську, уйгурську (куди він вносив мову і джагатайців і туркменів), ногайську (кримсько-астраханську), киргизьку й «турецьку» (себто османську, разом з чуваською мовою). Тепер така класифікація мусить здаватися кожному не тільки за явно перестарілу, ба навіть може викликати осміх . Інші теж застарілі системи наведено у І. Березінав його «Recherches sur les dialectes musulmans. I. Système des dialectes turcs» (Казань, 1848). Тільки ж і самого Березіна систему наука незабаром одкинула, як і багатьох дальших, включаючи сюди навіть відомого дослідника середньоазійських наріччів Г. Вамбері: «Das Türkenvolk in seinen ethnologischen und ethnographischen Beziehungen» (Лейпціг, 1885, стор. 85 – 86).
Безперечно, був обізнаний з Вамбері, пишучи свою «Історію ісламу» (1885 – 1887) , Авг. Мюллер, що його праця в російському перекладі мала дуже довгий час величезну силу над усім напрямом сходознавчої науки в Росії. З Авг. Мюллера був не тільки історик, а й тюрколог-лінгвіст (йому належить турецька граматика) . І тому його слова про тюркські мови мусили бути для читачів аж надто авторитетні. В розділі «Блукання тюрків» німецької [видання], т. ІІ,стор. 72 – 74; російське видання, т. III, стор. 76 – 77 Авг. Мюллер дає ось яку класифікацію: треба окремо виділити якутів і чувашів, бо в них мови доволі самостійні, – і тоді всі інші тюрки становитимуть собою три групи. Перша група – тюрки північні, або сибірські татари. Друга – тюрки східні, тобто кашгарські татари (в Зах[ідному] Китаї), узбеки, бухарці, хівинці тощо (та й давні уйгури, див. німецьке видання, т. II, стор. 232; російське видання], III, стор. 252) і близько з ними споріднені татари кримські і казанські – рештки тих тюркських племен, котрі в XIII і XIV в. на південному сході Русі під головуванням ханів монгольського роду становили могутню кипчацьку державу, що звичайно зветься Золота орда. А третя група – тюрки західні: азербайджанці (та й деякі тюрки в інших провінціях Персії), османи та ще.туркмени, що довгий час їх помилково зараховували до гурту тюрків східних. В Передню Азію в XI – XIII вв. насунули з Середньої Азії тюрки західні: гузи (сельджуки і ін.) та туркмени та їх мішанина – османи; а в південну Русь у XIII в. – тюрки східні.
Дуже заслужений спеціаліст в урало-алтайському порівняльному мовознавстві Г. Вінклер (Н. Winkler) не вважав за неминуче обов’язкову річ, у порівняльно-філологічних дослідах, зводити теперішню безліч тюркських наріччів до нечисленних вужчих комплексів; він (принаймні у головній своїй праці «Die ural-altaischen Sprachen», Берлін, 1884), оглядаючи тюркські наріччя, попросту характеризує кожне наріччя зокрема, покли-куеться рівнобіжно на старовинну мову середньоазійських уйгурів та південноруських половців (куманів), на сьогочасну мову турків-османів, азербайджанців, туркменів, узбеків Хіви та Бухари, казанців, чагатайців, на наріччя південного Сибіру, Монголії та Степового краю: алтайців, телеутів, черневих татар (туба), шорців (на північному Алтаї, по горішній Обі), сойотів або урянхайців (у західній Монголії), тут-таки й горішньо-енісейців – сагайців, кой-балів, карагасів, качинців, кизилців, кюериків (на р. Чулимі), далі – киргизів (киргиз-казаків), барабинців, тобольців, тюменців, башкирів і т. д. – одне слово, користується ними не групуючи їх в тісніші сім’ї, а поодиноко та в суміші. Тільки ж і той самий В нклер тямив, що все ж куди вигідніш розрізняти в тюркських мовах обмежене число груп . Та чогось самостійно-оригінального він не дав .
Найбільшого поширення набула класифікація акад. В. Радлова . За Радловим, тюркських наріччів є чотири групи: 1) східна (мови Алтаю, Барабинського степу, горішньої Обі та Єнісею); 2) західна (татари Захіідного] Сибіру, кара-киргизи, киргиз-казаки, башкири, себто потюрчені угро-фіни, татари Поволжя); 3) середньоазійська (у [Східному] Туркестана таранчі, кашгарці та ін., узбеки емірства бухарського та ханства хівинського, сарти, себто потюрчені середньоазійські іранці) і 4) південна (туркмени, азербайджанці, османи, болгаро-румуно-бессарабські гагаузи, південнокримські татари). В основу Радловського поділу покладено переважно різний ступінь додержання «гармонії голосівок» та глухість або дзвінкість приголосних у певних фонетичних позиціях , – звичайно, з оглядом і на інші деякі фонетичні особливості . У цій Радловській класифікації доволі непохитно поставлено тільки останню групу (туркмено-азербайджансько-османську), що її Радлов узивав південною, хоч географічно вона з повним правом могла б була зватися й західною.
Та так її потім і називав акад. Ф. Є. Корш у своїй «Классификации турецких племен по языкам» 1910 p. , що на ню й досі ще неабияк уважають. За Коршем, тюркські наріччя поділяються на такі три (або кінець кінцем чотири) групи: 1) Західнотюркська (османи, азербайджанці й туркмени, – звичайно, так само гагаузи та південнобережні кримчаки); 2) східна, що сильно не збігається з Радловським групуванням, – почасти мертві мови (орхонсько-єнісейських написів VI – VIII вв., уйгурська, чагатайська, половецько-куманська), почасти ж живі (корагаська, койбальська, сагайська, саларська в східному Туркестані); 3) північна – переважно ті самі татарські мови Західного) Сибіру та Поволжя, які Рад-лов узивав «західною» групою. Та ще Корш встановлює четверту групу – змішану, куди запроваджує дуже неоднакові підгрупи, от як, з одного боку, якути в глибу Сибіру та чуваші на Волзі, а з другого – середньоазійські мови Туркестану. За підвалину для свого класифікування Ф. Корш кладе спостереження: вимовляє певна група «та» (гора; османське «дар), чи «тау»? формує вона дієслівний теперішній час на «р», чи на «а»? вимовляє вона participium praeslentis]: щалаи» – «той, що залишається» (як османи), чи архаїчніш: «qa^mi»? і так само dativ: «qapa» – снігові, чи «qap-fa»? (словом, чи викидає вона звук т після приголосних?).
Новішими часами проф. Самойлович спробував погодити Радловську класифікацію з класифікацією Кор-шевою, запроваджуючи до їхніх систем свої додатки та модифікації. За Самойловичем, усі тюркські («турецькі») наріччя треба поділяти на шість груп: 1) Мова османів, азербайджанців та туркменів (південна група за Радловим, західна за Коршем) примиренно названа у Самойловича групою південно-західною, або історичніш – огузько-туркменською. Інші групи – то такі: 2) південно-східна – од північного] Афганістану й Бухари геть аж до Кашгара, Хотаната інших оаз Західного (турецького) Китаю; 3) середня – у межах Хорезма (давнішеє Хівинське ханство); 4) північно-західна (за Коршем – північна, за Радловим – західна) – од кримських степів через Поволжя й Уралыцину в Західний Сибір аж до Алтайських гір, включаючи сюди й старовинну мову половців (кумачів, кипчаків); 5) булгарська (чуваші) та 6) північно-східна, куди увіходять і стародавні мертві мови – орхонсько-єнісейська і уйгурська, а тепер її репрезентують тюркські народи Монголії (сойоти, або урянхайці), середнього Єнісею (кизили, качинці, сагайці й т. д.) й Якутської Автономної Республіки . В основу поділу Самойлович ще кладе вимову adaq, amaq, 03aq, aûaq («нога» qod, qom,qoc, qoû («покладні»), олмаq – бол Maq («бути»), Взаємозрозумілість тюркських наріччів він висловлює емпірично в таких словах: «Кто знает османский язык, для того наиболее практичными являются переходы от османского через южнобережное наречие крымских татар к их степным говорам и затем к наречиям турецких народностей Севіерного] Кавказа: ногайцев, карачаевцев, балкаров, кумыков или к наречию последних через азербайджанско-турецкий язык; далее через туркменский язык – к наречиям хивинских сартов и узбеков, а через последних – к наречиям прочим узбекским и турков Запіадногоі Китая. Все указанные пути ведут, с другой стороны, к языку поволжских и тобольских татар и мишарей». Сам Самойлович не заплющує очей на те, що й його класифікація «тоже временная», і «попытки классифицировать турецкие языки увенчаются окончательным успехом, кто бы их ни предпринимал, не ранее, чем завершится сравнительно-историческое изучение этих языков, т. е. весьма еще не скоро» .
IV
Головні підсобні праці для ознайомлення з граматикою та лексикологією тюркських наріччів: а) османи.
Справді, філологічно вивчено тюрські наріччя ще дуже недостатньо.
Найкраще стоїть справа з османською мовою (в оби-хідці – турецькою), яка має вже й свої рідні, шкільно-міродатні граматики та має й дуже багато гарних європейських підручників.
На межі посеред тими й тими можна поставити затверджену й од турецького міністерства народної освіти граматику Юсуфа (1892) , себто царгородського єзуїта о. Йосипа Рейлі, і теж єзуїтську, з таким самим заголовком: «Grammaire complète» (Царгород, 1907), підписану «F. Е. L.» (frère Eustache Louis). У Царгороді ж (не раз видавано корисну «Méthode théorique et pratique» 1885 – 1889; 1908) місцевої людини – «спаньйола» Мойсея далfa-Медіко. Видано там і низку всяких «Guide de la conversation», що серед них в 1880 pp. часто передруковувався й успіхом у подорожніх тішився кишеньковий, тсбго ніби невеличкий, але дуже змістовний «Guide» вірменина Guy-beу (Nar-bey) de Lusignan’a, доповнюваний його таки кишеньковим словничком «Dictionnaire de poche français-turc» (усе з французькою транскрипцією) . З інших місцевих східних виробів на цім полі треба ще згадати корисні «Türkische Gespräche» M. Салахеддіна (1917).
Щодо чисто європейських опрацьовань османської граматики, то на першому місці тут стоїть дуже недавно оброблена, велика обсягом (1218 стор.) і високоавторитетна наукова «Grammaire de la langue turque (dialecte osmanli) par. J. Deny» (Париж, 1921) ; вона позбавлена тільки чисто практичного відділ у – діалогів, розмов. Почали ж європейці складати турецько-османські граматики ще з першої половини XVII віку , і в другій половині того століття Фр. Менінський, видаючи в Відні свого великого турецько-латинського словника («Thesaurus linguari!.ті orientalium», Viennae, Austriae, 1660), додав уже й до нього турецьку граматику, а за двадцять літ після того опублікував і великі, поважні «Linguarum orientalium, Turcicae, Arabicae, Persicae, institutiones seu Gramnatica Turcica» (Відень, 1680). У XVIII столітті тая Менінського граматика була передрукована наново (1765, «curante A. F. Кollar»), так само як і словник (1780), дарма що тоді повиходило в світ чимало вже й інших праць у цій царині . Давати бібліографічний реєстр для довгої низки всіх тих османських граматик, що повиходили в Європі у XVIII-му і в більшій частині XIX віку, тут не варто, але все ж слід зазначити три – чотири видання, що ними філологи й ширша публіка користувалися найчастіше. Така була практична «Grammaire turque» П. Гольдермана (Царгород, 1730, стор. 194) , що її двічі переклали на російську мову за Катерини II під час російсько-турецької війни (СПб., 1776; M., 1777), а словник з неї взяв для своєї граматики Amédé Jaubert: «Eléments de la grammaire turke» (Париж, 1822; 2-е вид. 1833, бл. 400 стор., з діалогами, з Гольдермановим словником). Жоберову ж працю використав російський професор А. Казембек для своєї «Грамматики турецко-татарского языка» (Казань, 1839; 2-е вид. 1846), а Казембека, знов, переклав і почасти переробив Ю. Ценкер по-німецьки (Лейпціг, 1848) , що потім уславився як турецький лексиколог. Варта уваги через славне авторове ім’я – H. Fleischer’a – «Die vollkommene und schnelle türkische Selbstlehre» (Відень 1833, 446 стор.) Широко відому в XIX в. граматику дав царгородоький англієць Редгауз: J. Redhouse, Grammaire raisonnée de la langue Ottomane (Париж, 1846), а ніби додаток до неї – то його ж таки практичні розмови: «Vade mecum of Ottoman colloquial language», 2-е вид., Лондон, 1877; 3-є, 1882; 1909) та англо-турецький і тур[ецько]-англійський словники, що первісно призначалися (Лондон, 1856- 1857) для потреб Кримської війни . Нарешті, слід згадати серед практичних підручників османської мови XIX віку – Ad. Wahrmund, Praktisches Handbuch der osmanisch-türkischen Sprache (Гісен, 1869; без змін 1884; 1898), що автор тоді склав такі самі практичні підручники і для мови новоарабської (1861 – 1866) і для перської (1875).
Найкорисніші, одначе, османські граматики та підручники – то ті, що повиходили вже в кінці XIX в. та в ХХ-ім. їх багато, але ми зазначимо лиш найпридатніші, чи теоретичні, чи практичні: а) в берлінській серії «Porta linguarum orientalium» – Aug. Müller, Türkische Grammatik (Берлін, 1889, стор. 136 та 136; без практичних розмов); б) видання берлінської семініаріїї східних мов – J. Manissadjian Lehrbuch der modernen osmanischen Sprache (Штутгарт, 1893; практичний елемент тут слабкий); в) L. Рekotsch. Praktisches
Übungsbuch der osm[anishJ-türk[ischen] Sprache, sammt Schlüssel (Відень 1894); г) у Гартлебеновій поліглотній серії коротких самонавчителів – K. Wied, Leicht-fassliche Anleitung zur Erlernung der türkischen Sprache (1-е вид. бл(изько) 1888; 1895; 1903; 1912; 5-е 1915; 184 стор.); д) дуже зручні через свою точну стислість «Element! di grammatica turca» Л. Бонеллі (Мілан, 1899; 199 стор.), а як додаток – стислопрактичний курс розмов із словничком того ж таки Л. Бонеллі: «Il turco parlato» (Мілан, 1910; 343 стор.); е-ж) з практичного погляду найвище стоять видання, складені за легкою методою Otto-Gaspey-Sauer. Одне – Г. Єглічка (H. Jehlitschka), Türkische Konversations-Grammatik (Гейдельберг, 1895; 420 стор.) з ключем (1897) та з додатком А. Нelmling, Umschreibung der türkischen Ubungstücke in Lateinschrift (Гейдельберг), 1916) . А друга практична граматика за тою самою системою, для англійців, – V. Hagoріan, Ottoman-turkish conversation grammar (Гейдельберг, 1907; стор. 492 та 34). Під час світової війни в лейпцігській універсальній серії «Sammlung Göschen» вийшов (під№ 771, 775, 777, 778) практичний підручник J. Né-meth (1916 – 1917), а берлінська семінарія східних мов випустила Gotth. Weil, Grammatik der osmanisch-türkischen Sprache (Берлін, 1917; 258 стор.) . А всіх перевершив своєю великою науковою граматикою паризький професор Дені (1921), що з нього ми й почали свій огляд османських граматик.
В Росії потреба турецько-османських граматик доткливо відчулася в XVIII в. за Катерини II, що довго воювалася з Туреччиною. Ми згадували, що анонімну практичну турецьку граматику (П. Голь-дермана), видрукувану в Царгороді 1730 року, аж двічі переклали з французької мови на російську (СПб, 1776; M., 1777) . За військових часів Миколи І «сочинил» практичного підручника піонер російської орієнталістики Ос. Сенковський: «Карманная книга для русских воинов в турецких походах», 2 чч. (СПб., 1828 – 1829). Другий тодішній російський тюрколог, сам зроду азербайджанець, мірза Ал. Казембек, – це ми згадували, – взяв за підвалину граматику француза Жобера (1833) і переробив її на російську «Грамматику турецко-татарского языка» (1839; 1846), але туди ввійшла сильна домішка елементу зовсім неосманського; а як почалася Кримська війна, то Казембек видав для слухачів-офіцерів свій (літографований) теоретичний курс «Учебные пособия для временного курса турецкого языка» (СПб., 1854), і той курс здобув премію од Російської Академії наук . Непогано надумано було – З. Mсе-рианц, Начальное учение турецкого языка (M., 1857), як додаток до його ж таки книжки «Новые разговоры на турецком и русском языках» (M., 1856; стор. 119; тільки ж увесь турецький текст «разговоров» подано буквами лиш арабськими, а з-попід них не видно справжньої вимови. Військові події другої половини 1870 pp. викликали на світ довгеньку низку підручників. Найважливішу працю видав майор М. А. Терентьєв, в двох частинах: І. «Грамматики турецкая, персидская, киргизская и узбекская» (СПб., 1875; 209 стор.). II. «Хрестоматия» (СПб., 1876; стор. 108 та 8) . За головною участю того ж таки M. А. Терентьєва російський Генеральний штаб видав «Военный переводчик с русского языка та турецкий, болгарский и румынский» (СПб., 1877; стор. 363) ; малі гіди – К. П. Зубков, Путеводитель для разговора на турецком языке, для действующей нашей армии за Дунаем и в М. Азии (М., 1877; стор. 124, in 32°) та Вл. Андреевич (Осман-бек), Турецкий проводник для русского солдата (Тифліс, 1877; стор. 63) та «Краткий переводчик для русских в Турции» (СПб., 1877; стор. 34). Чималої популярності зажив був А. Старчевський: «Переводчик с русского языка на турецкий» (СПб., 1886; стор. 174). До того ж типу коротких гідів, тільки спеціально для перебування в Царгороді, належить і «Русский в Турции» (СПб., 1908, стор. 49; № 10 в серії «Русские за границей») . Звичайно, що все таке наукової ваги не має, та й практично здебільша пособляе не гурт. Зле переробив Wied’a Терлецький: «Самоучитель турецького языка» (Тифліс, 1908; 352 стор.)- Для студентів «Лазаревского института восточных языков» В. Гордлевський видав літографічно переклад з першої половини Єглічки: «Практическое руководство для изучения турецкого языка» (М., 1908; стор. 172 російською та 52 турецькою мовою). Далі він опублікував «Руководство для изучения османского языка, с ключем. По материалу Г. Еглички переработал по-русски В. А. Гордлевский» (М., 1916; стор 1 – 128 та 1 – 16); дав він і свою теоретичну граматику (1928). Лектор практики османської мови в Лазаревському інституті С. Дзерунян видав склографічно «Курс османских разговоров» (M., 1924) – труд «почтенный», як його захарактеризував ленінградський тюрколог О. Самойлович у передмові до своєї дуже добре й стисло складеної «Краткой учебной грамматики современного османско-турецкого языка» (Ленінград, 1925; 154); тільки ж практичної частини («уроков», «разговоров») в граматиці О. Самойловича нема.
Словників османських опубліковано багацько. Мають турки і свої власні тлумачні словники, тобто турецько-турецькі, що їх складали османські лексикологи і в XVIII-му і в XIX в. (приміром, Ахмед-В ефі к-паш а: «Леhдже-йи Османі», 1-е вид. 1876, 2-е вид. 1888; Cамібей: «Камус-и тюркі», 1899, дуже путяща праця). Що ж до словників османсько-європейських, то їх легко налічити понад сотню, почавши з італійсько-турецьких словників XVII в. (як-от драгомана Дж. Моліно, Рим, 1641) та вже згадуваного волюмінозного, ще й досі цінного турецько-латинського «Thesaurus» Фр. Менінського (Відень, 1660; 2-е вид. 1780) і кінчаючи великими лексиконами й кишеньковими словничками ХХ-го століття в усяких мовах. Головну, після латинщика Менінсь-кого XVII в., роботу зробили – французькою мовою – в XIX віці дипломати французького правительства Т. Віanchiet J. Kieffer: «Dictionnaire turc-français a l’usage des agents diplomatiques, des commerçants, des navigateurs», 2 тт. (Париж, 1835 – 1837; сильно збільшене 2-е вид., Париж, 1850; т. І – стор. XXX і 1097; т. II – стор. 1320). Трохи передше випустив Біанкі у світ великоґо словника франпузько-турецького (1-е вид., «Vocabulaire fr[ançais]-t[urc], однотомове, Париж, 1831; 2-е вид. «Dictionnaire fr[ançais]-t[urc)» двотомове, Париж, 1843 – 1846) і, як сам зазначає в передмові, зачерпнув для 2-го видання обох своїх словників чимало матеріалу з виданої в Москві величезної трьохтомової праці князя Ол. Хан-джері (Al. Handjeri) «Dictionnaire français-arabe-persan et turc») (M., 1840 – 1841). Незабаром араб-мароніт з Лівану, викладач східних мов в Колегії пропаганди в Смірні, Насиф Ма‘люф (писав він себе Mallouf) випустив свій, зручний для швидкого користування, словник-гід, виходячи з мови французької: «Dictionnaire de poche français-turc» (Смірна, 1849), що потім, без титулу «de poche», вийшов з великими додатками авторовими-таки (Париж, 1856; стор. 912); 3-є, посмертне видання «Dictionnaire français-turc par N Mallouf» (Париж, 1881; стор. 1026) переглянуто в паризькій Ecole des langues orientales vivantes , а в передмові зазначено: «La faveur toujours croissante qui s’attache aux productions sorties de la plume du laborieux levantin: les ouvrages de M. Mallouf se trouvent dans toutes les mains» Серед тих Малюфових дуже спопуляризованих «ouvrages» [праць], (окрім турецької практичної граматики та діалогів) найважливіше – N. Mallouf, Dictionnaire turc-français, 2 тт. (Париж, 1863 – 1867; стор. 1489). Про англійсько-турецький і турецько-англійський словники Red house’a (Лондон, 1856 – 1857), що первісно повстали для потреб Кримської війни 1854 – 1856 p., була згадка вище у зв’язку з Редгаузовою «Grammaire raisonnée». Позбавлені дуже потрібної для нетурків «prononciation figurée» (латинськими буквами). Редгаузові словники, хоч і витримали декілька видань (5-е 1901), не змогли затінити ані давнього Біанкі з Кіффером та вигідного підручника Малюфа, ані новішого J. Th. Zenker’a: «Dictionnaire turc-arabe-persian», 2 тт. in 4-to (Лейпціг, 1866 – 1876) та Barbier de Meynard: «Dictionnaire turc-français», 2 тт, in 4-to (Париж, 1881 – 1890). Найкращого за всіх і найзручнішого для користування дав словника турецький письменник, албанець зроду, Samy-beyFrachery: «Dictionnaire turc-français» (1-е вид., Царгород, 1885); двадцятьма п’ятьма роками пізніш того Самі-беєвого словника видрукувано наново, але замість імення справжнього автора безцеремонно надписано чуже: Кélékian ((Царгород, 1910 – 1911, 2 тт.; разом буде 1373 стор.); Самі-бей опублікував і «Dictionnaire français-turc» (Царгород, 1882, 1898; 3-є перероблене вид., Царгород, 1901; стор. 2240). Здебільша вже на підвалині Самі-беєвих праць оброблялися всякі дрібніші словники, в тім числі мовою німецькою. Корисніший од інших – Omer Fa’ik, Deutsch-türkisches Wörterbuch (Царгород, 1314=1896; 731 стор.); а значно гірший для пересічного орієнталіста (бо не містить в собі слів звичайних, а переважно спеціальні) Türkisch-deutsches Wörterbuch vor Hacki Tewfik (Galandjizade), Beamter der Deutschen Bank (Лейпціг, 1907; 388 стор., 3-є вид., 1921).
В російській мові скільки-небудь добрих о о манських словників не виходило. Дипломати російські користувалися турецько-французькими або французько-турецькими працями, часом і самі казали їх друкувати «дипломатичною» мовою, французькою . А для військових потреб на поході вважалися за зовсім достатні «военные переводчики», що видавав Главный штаб або Міністерство закордонних справ, як-от: М. Гамазов, Краткий всенно-технический русско-французско-турецко-персидский словарь (СПб., 1887; 1889) . Невеличкий «Турецко-татарско-русский словарь наречий османского, крымского и кавказского» Л. Лазарева (М., 1864; 120 стор. граматики, 336 стор. словника) – то швидше для наріччя азербайджанського, ніж для османського. У XX столітті працьовита військова людина П. Цветков, взявши за підставу Самі-бея, скомпонував два величенькі словники – і турецько-російський, і російсько-турецький; та їх видано лиш літографічним способом (СПб., 1902) і на них не раз у раз можна покладатися. Про загальнотюркські словники Будагова (1868 – 1871) та Радлова (1893 – 1911), куди втягнуто й османські знадоби, згадка буде нижче, наприкінці.
Османська мова вважається, своєю лексикою з її добре виробленими відтінками, за найбагатшу серед інших тюркських мов. Тільки ж вона куди більше, ніж інші, пересякнута чужими елементами. Найпереяше арабсь-кимита перськими. Всі хоч трохи абстрактні розуміння у османів звичайно віддаються арабськими та перськими словами (часто цілими готовими реченнями), дарма що в простонародній мові не раз можна було б те саме висловити чисто по-турецьки. Про вплив таких елементів на турецьку мову: М. Біттнtp, Der Einfluss des Arabischen und Persischen auf das Türksiche (1900, в 142 томі «Sitzungsberichte» віденської Академії наук) та L. Вouvat, Les emprunts arabes et persans en turc osmanli. – В «Keleti Szemle», т. IV (1903), стор. 316 – 334.
Чимало слів позичила османська мова і од повойованих греків, слов’ян, румунів, мадьярів та й од своїх давніх торгових сусідів – італійців (переважно з вимовою венецькою). Од повойованих народів, найбільше од греків, бралися слова місцевої матеріальної культури та побуту, приміром: «а^ыл» – хлів (<rjiX7)), «демет» – сніп, букет (8егатюV), «анахтар» – ключ (àvotxiQptov), «керемід» – черепиця (хєрахіс), «панайыр» – ярмарок (iravTjYüpLov), «йорту» – свято, празник (єортт)), «фідан» – парость, молодий кущ (cpuxàvtov) і т. ін. . Од італійців-венеціанів охоче бралися терміни мореплавні, фінансово-комерційні, назви краму (от матерій, меблів) тощо. Вичерпної, збірної розвідки про всі такі чужі в османській мові елементи ми ще не маємо, а частково їх повисвітлювали в своїх працях філологи австрійські, як от Ф. Mіклошич (1889) та Г. Майєр (1893) , почасти – екскурсами – й інші , а італійсько-османські взаїмопозики – Л. Бонеллі (1894) . Бо неллі налічує безмаль чотирі сотні (388) італійських слів, що попереходили до османської мови.
В XIX столітті та й у ХХ-ім, у зв’язку з величенним впливом французької літератури на новоосманську, османська мова присвоїла собі багацько слів з мови французької, чи то слів чисто французьких, чи то спільноєвропейських (латинських), що перейшли через французьке посередництво. Позичення з французької мови і чинилися і досі чиняться не раз без усякої потреби. Приміром, якась французька театральна п’єска, перероблена на турецькі норови, зветься «адаптасійун» (тобто adaptation, пристосування).
V
Літературно-інтелігентна османська мова столиці Стамбула і провінціальні наріччя Малої Азії (Анатолії) та Балканського півострова.
Два слова про «татарське» південноберегове наріччя в Криму.
Вважають, що поміж іншими тюркськими мовами османська – найлюбіша для вуха (надто в своїй столичній стамбульській говірці) і найелегантніш оброблена в синтаксі й фразеології. 
На жаль, фразеологія османська в писаному літературному вживанні має тую ваду, що зрозуміти написане бува не так-то й легко, бо тая літературна фразеологія повна поплутаних періодів (це, мабуть, спадщина од візантизму) ; інтелігент – той привчається її розуміти, а простому людові – важко. Та не тільки писана, ба й жива розмова турецьких інтелігентів – вона дуже одрізняється своєю фразеологією од простої, неприневоленої, природної мови народних мас. Знов же можна сконстатувати, що й фонетика стамбульського інтелігентного вимовлення не така, як у простолюддя, навіть стамбульського таки. А коли ми подивимся на провінцію, де інтелігенція силується говорити по-стамбульськи, а народ говорить по місцевому, по-своєму, то одмінність поміж мовою освічених османських класів! та неосвічених османських мас стає ще виразніша. Цьому відомому фактові європейська орієнталістика не забула приділити свою увагу. От, приміром, Г. Якоб (1898) позначив таку несхожість звукову і граматичну, взявши для ілюстрації, як основу, фольклорні видання мадьярського тюрколога Гн. Куноша, а саме османські казки, що позаписував Кунош у Царгороді серед простого люду, та царгородські ж таки простонародні театральні п’єси т[ак] званого карагьозівського репертуару, де дійові особи комічно виступають із особливостями своїх говірок , «комічно» – для присутньої простої царгородської публіки . Потім над цим питанням, про специфічні одміни простонародної османської мови од інтелігентної, широко спинивсь італієць Л. Бонеллі » і стисло, та дуже змістовно, захарактеризував інтелігентну стамбульську мову Бергштресер (G. Bergsträsser, Zur Phonetik des Türkischen nach gebildeter Konstantinop-ler Aussprache, 1918) . Аналіз, даний у Бергштресера, далі розвивали інші і в їх гурті А. Фішер (1920) у своїй розвідці про фонетичний вигляд чужих слів в османській мові .
Зазначаючи факт несхожості стамбульської літературно-інтелігентної мови і нелітературної народної балачки різних місцевостей османської держави, ми тим самим підносимо питання про османську діалектологію (що в статті Г. Якоба 1898 і зроблено) і про потребу територіального розмежування османських говірок (чого якраз Г. Якоб і не зробив, бо в нього діалектні одміни розглядаються мішма.) Поле для дослідів тут дуже широке, просторе. Адже певні діалектні одміни проти царгородської, столичної говірки ми часом бачимо навіть на близькій території Румелії, навіть там, де Царгород – головне місто. А далі-далі од Царгорода, чи то буде в Європі на тому самому Балканському таки півострові, де й Царгород, чи то буде в Азії, в Малій Азії (Анатолії), по тім боці Мармурового моря, – все значнішають та й значнішають діалектологічні особливості.
Про османські говірки Малої Азії вже й найдавніший дослідник-діалектолог, росіянин В. Максимов (СПб., 1867) зазначав у своїй дисертації (стор. 97), що вони дуже численні. З того часу минуло півстоліття; малоазійських (чи, як побільше кажуть, «анатолійських») фонетично записаних діалектних матеріалів призбиралося чималенько, до того ж не раз укупі з лінгвістичнограматичними увагами до тих матеріалів, – і тії матеріали навіч кожному показують, що справді мова анатолійсько-османська сильно не однобірна. Часом постає навіть питання, чи скрізь її можна звати «османською». В грубих загальних рисах можна про малоазійські османські говірки сказати, що в західній половині півострова вони ближчі до стамбульської, яка лягла в основу літературної османсько-турецької мови. В східній половині Анатолії відчувається діалектний вплив азербайджанський, і що ближче до Азербайджана, то сильніші азербайджанські елементи. В південній Анатолії і на межах північної Сірії ми в турецькій мові постерігаємо такі особливості, які ріднять тую мову з туркменською; та не раз дослідники так і звуть південноанатолійські і північносірійські говірки туркменськими, не османськими. Зовсім точна, або хоч більш-менш точна, діалектологічна класифікація малоазійської мови можлива буде аж тоді, як обслідувані будуть з діалектологічного погляду геть усі кутки Анатолії. Підвалини для цього покладено вже солідні, хоч здебільшого допіру в XX столітті. Бо в XIX столітті ми мали лиш дисертацію В. Максимова (1867, про Худавендгяр і Караманію) та Й о с. Турі (1885, про Кастамуні) та ще численні (але переважно навіть без претензій на діалектологічність) фольклорні записи Куноша, який окрім Царгорода звернув деяку увагу й на Малу Азію (Бруса, Айдин, 1890 – 1892; Ангора та Конія, 1896). А більший рух у цім напрямі почавсь допіру із заснуванням (1900) орієнталістичного журналу в Будапешті «Keleti Szem-е» – «Revue Orientale», що на вивчення османської діалектології поклав особливу увагу. Працювали в XX в. у цій царині М. Гартман (туркмени північної Сірії, 1900), Фой (Айдин, 1900), Гюар (туркомовні греки Ангори, 1900; Кастамуні, 1921), Літтман (Чорох; Ангора, 1899; північна Сірія, 1901; Смірна, 1915), Писарєв (Трапезунд, 1901), Бонеллі (Трапезунд, 1902), [Неджіб-Асим] під псевдонімом Балкан-оглу (або так само й Балхасан-оглу; Кіліс у північній Сірії – 1902, Бегесні – 1903, Ерзерум – 1904), Люшан (північна Сірія – 1904, фонографічно), Гізе (Конія, 1907), Мартинович (Єнішехір Бруського] вілайєту, 1907), Вінце (переважно Конія, 1908), Гордлевський (Ангора, Ізмід, Конія, Сівас і ін., 1916), Ковальський (Бруса, Смірна, Ангора, Конія і ін., 1917 – 1925; записи од поранених вояків, що гоїлися в австрійських шпиталях), Шпіс (про турецьку мову в анатолійських вірмен, 1925), Räsänen (північно-східний кут півострова: Трапезунд, Різе, Ерзерум, 1926). І роботи в цій царині не припиняються.
Подамо точні заголовки згаданих публікацій; порядок більш-менш хронологічний:
І. В. Максимов, Опыт исследования тюркских диалектов в Худавендгяре и Карамании, СПб., 1867 (магістерська дисертація, 98 стор.) .
2. J. Thury, A kasztamuni-i török nyelvjârâs: Ertekezések a nyelv es széptudomanyok köreböl. XII kö-tet, VII szam., Будапешт 1885. Це граматичний нарис, словник і тексти.
3. Про фольклорні видання Ign. Kunos’a була згадка вище; це п’єси Карагьозового репертуару, казки, пісні, друковані почасти в Будапешті 1886 – 1889, почасти в Петербурзі 1899 в VIII томі «Образцов» Радлова. Саме найбільше в останньому виданні, поруч царгородських, містяться й малоазійські Куношеві записи. Тільки ж про це Кунош згадує лиш у передмові (каже, що збирав матеріали і в Стамбулі, і в околицях Смірни й Айдина, та в містах Конії, Кютахії й Ангорі); але в виданні самих текстів не раз дуже важко розпізнати, що звідки взято. Для діалектолога значно легше орієнтуватися в попередніх публікаціях Гн. Куноша: а) Kisazsiai török nyelv. – В «Nyelvtu-domanyi közlemenyek», т. XXII (Будапешт, 1890 – 1892), де виразно одрізняються бруські та айдинські пісні або бруські прислів’я; б) діалектні зразки з Ангори та Конії: «Kizaszia török dialektusairöl» – «Ertekezések a nyelv es széptudomanyok köreböl. XVI kötet, IX szam.», (Будапешт, 1896).
4. За статтю Г. Якоба «Zur Grammatik des Vulgärtürkischen» (ZDMG [Zeitschrift der Deutschen Morgenlandischen Gesellschaft, 1898), що широко користувався саме Куношевими текстами, була згадка на припочатку цього розділу.
5. Mart. Hartmann, Zur türkischen Dialektkunde. – В будапештському орієнталістичному журналі «Keleti Szemle», т. I (1900), стор. 154 – 156. Про туркменську мову в північній Сірії.
6. Karl Foy, Das Aidinisch-Türkische. – В «Keleti Szemle», т. І. (1900), стор. 177 – 194,-стор. 286 – 307. Це аналіз мови в анекдотах за Ходжу Насреддіна, що їх айдинською говіркою записав і видав Кунош (Будапешт, 1899) .
7. Cl. Huart, Notices sur trois ouvrages en turc d’Angora imprimés (1806 – 1816) en caractères grecs. – В «Journal Asiatique», 1900, november – december, стор. 459 – 477. Пор. нижче стор. 488, № 8.
8. Enno Litt mann: a) Türkische Volkslieder aus Kleinasien (первісно записані вірменськими буквами од вірмен на р. Чорох коло Кавказу та на заході пів[острова] в Ангорі). – В «Zeitschrift der Deutschen Morgenländischen Gesellsrhaft», т. 53 (1899), стор. 351 – 363 ; б) він-таки, Ein türkisches Märchen aus Nordsyrien. – В «Keleti Szemle», т. II (1901), стор. 144 – 150; в) він-таки, Tschaqydschy, ein türkischer Räuberhauptmann der Gegenwart (коло Смірни), Берлін 1915 (53 стор. + турецькою мовою] 20 стор.) .
9. В. Писарев, Несколько слов о требизондском диалекте. – В СПб. «Записках восточного отделения Русского археологического обоества», т. XIII (1901), стор. 173 – 201.
10. L. Bobelli, Voci del dialetto turco di Trebi-zonda. – В «Keleti Szemle», т. III (1902, стор. 55 – 72) 
11 – 12. Balkanoglu (Неджіб Асим): a) Dialecte turc de Kilis. – В «Keleti Szemle», т. III (1902), стор. 261 – 273; це говірка сірійських туркменів; б) він-таки, Dialecte de Behesni. – В «Keleti Szemle», т. IV (1903, стор. 125 – 127); в) Balhassanoglu, Dialecte turc D’Erzerum. – В «Keleti Szemle», т. V (1904), стор. 126 – 130) .
13. Felix von Luschan, Einige türkische Volkslieder aus Nordsyrien (а саме із Зенджірлі) und die Bedeutung phonographischer Aufnahmen für die Völkerkunde. – В «Zeitschrift für Ethnologie», т. XXXVI (1904), стор. 178 – 202. На стор. 203 – 221 музикально-акустичний аналіз фонографічних тих записів .
14. F. Giese, Materialien zur Kenntniss des Ana-tolischen Türkisch. I. Erzählungen und Lieder aus dem Vilajet Qonjah, Галле, 1907; стор. VII + 126 . На цю важливу Гізеву працю дано скількись рецензій, переважно, одначе, фольклористичних. 
15. H. Мартинович , Турецкая сказка об «угадчике поневоле». – В ювілейному «Сборнике в честь Потанина» («Записки Русскіогої географичіеского) общества по отделу этнографии», т. 34, СПб., 1909), стор. 87 – 98. Казку тую записав H. Мартинович в Ескі-шехірі Бруського вілайєту. Дано текст (російською транскрипцією) і переклад, без граматичних і фонетичних, пояснень.
16. F. Vincze, Beiträge zur Kenntniss des Ana-tolischen Türkisch. – В «Keleti Szemle», т. IX (1908), стор. 141 – 179; й окремо 1909 (стор. 1 – 41). Матеріал переважно з Конії. Багато посутніх помилок. Дуже негативна (але доводлива) рецензгя В. Гордлевського в московськім «Этнографическом обозрении» 1909, кн. 81, стор. 209 – 211.
17. Вл. Гордлевский, Образцы османского народного творчества, I, М, 1916 («Труды по востоковедению» Лазаревського інституту, вип. 34). Тексти прози і пісень (без російського перекладу) подано тут з Бруси, Ангори, Ізміда, Конії, Нігде, Сіваса і ін.
18. Tad. Kowalski (записував у лазаретах Відня та Кракова од поранених турків: a) Piosenki ludowe anatolskie о rozbojniku Czakydzym. – В «Rocznik Orien-talistyczny» т. І, вип. 2, і окремою відбиткою (Краків, 1919; 24 стор.). Це почасти рецензія (негативна) на однойменну німецьку роботу Е. Літтмана (1915), почасти записи самого Т. Ковальського од жовніра з Кютахії Бруського вілайєту; б) він - таки, Zagadki ludowe tureckie, Краків, 1919 («Pracy Komisji Orientalis-tycznej Akademji umiejçtnosci, № 1; 77 стор.). Частина загадок – з Балканського півострова, частина – з Малої Азії (Смірна, Бруса, Ізмір, Ангора, Конія і ін.). Текст кожної загадки має при собі переклад польський і французький і багацько фонетичних та лексичних пояснень уже тільки по-польськи; в) він-таки, Ginq récits de Günei (vilayet de Smyrne). – В «Rocznik Orientalistyczny», т. II (Львів, 1925), стор. 204 – 214. Це турецький текст п’ятьох невеличких оповідань (фонетично записаний у лазареті ще 1917 p.), французький переклад і рясні примітки.
19. Otto Spie s, Esman und Seidschan (Esman-ile Zeigan). Ein türkischer Volksroman aus Kleinasien, nach einem armenisch-türkischen Druck (Вступ, текст і переклад). – Відбитка з «Anthropos», т. 20 (1925) .
20. Martti Räsänen, Eine Sammlung von «mäni»-Liedern aus Anatolien, Гельсінгфорс, 1926. – В «Journal delà SociétéFinno-Ougrienne», 41, 2 (60 стор.). Записи з Трапезунда, Різе, Ерзерума – ближче до Кавказу.
Коли ми аж ніяк не бачимо повної діалектологічної одності в Анатолії, то так само не можемо її сконстатува-ти і на Балканському півострові навіть у близьких частинах провінції Румелії, де лежить столиця – Царгород – з її говіркою, що лягла в основу турецької літературної мови: бо навіть на румелійській території констатуються вже і діалектологічні одміни. А щодо інших балканських провінцій давнішої Туреччини (тепер уже незалежних), на території людності босно-сербської, болгарської, румунської – то там турецькі говірки чуються з іще сильнішими одмінами. Путящої діалектологічної класифікації для них, одначе, немає ще. От В. А. Мошков, дослідник християн-гагаузів, що живуть у Бессарабії, Румунії та Болгарії, зробив подорож 1903 р. на Балкан-ський півострів і висліди своїх діалектологічних посґере-жень списав був у статті «Турецкие племена на Балканском полуострове» . І як же їх класифікує Мошков? Він кладе в підвалину принцип релігійний і розбиває тюркомовних балканців на дві категорії: турків-мусульман і турків-християн. Серед балканських тюркомовних мусульман він одрізняє на найпершому місці властивих османів, далі зазначає ще деяких, з особливою увагою спиняючися на гаджалах (Мошков гадає, що гаджали – це мішанина половців з узами). Серед балканських тюрків-християн у Мошкова названо: «гагаузи» (тобто, на Мошкова думку, давні огузи, наші літописні торки-узи, такі самі, як ті, що він їх дослідив на Бессарабщині), «карама(н)лійці» (це, думає він, потурчені греки, а вийшли, як і назва показує, з малоазійської Караманії) та «сургучі» в Адріанопольському вілайєті. Ясно, що така класифікація В. Мошкова не має справжньої наукової ваги для османської діалектології і лиш здалека хіба накреслює деякі діалектологічні перспективи для лінгвістів-дослідників, які мають іще дуже і дуже багацько попрацювати над збиранням турецько-балканських діалектологічних матеріалів та над студіюванням їх. Досі ж – поза Царгородом – досліджено турецько-балкан- -ську мову лише де-не-де. Найкраще відомо як говорять у Царгороді . З найближчої Румелії зібрано або розглянуто матеріалів не гурт, значно більше – з Македонії (Ковальський, 1919; Чилингиров, 1922; Дмитрієв, 1928, про солунських «карамалійців» на підставі давньої брошури). Знайшов собі доброго дослідника далекий од моря дунайський острів Ада-кале на Дунаї вище Виддина, з його одірваною турецькою колонією, що на ню наклала руку Австрія (матеріали Ку но-ш а, 1907). Планово обслідувалися говірки північно-східної Болгарії (Гаджанов, 1911; Младенов,1914 – 1927; Чилингиров, 1922) і, здавна вже, турецька мова босняків (Блау, 1868; Трухелка, 1914; почасти – взагалі про сербів – Дмитрієв, 1928). Оце, по суті, трохи чи не все (головне, принаймні), що досі зроблено для османської діалектології на європейській території, коли тут-таки не згадувати ще й за мову хрис-тиян-«гагаузів», що для неї дав чималі матеріали В. Mошков (найбільше, 1904). Мошков, одначе, мав собі за підвалину не балканську царину гагаузів; він досліджував ті гагаузькі говірки, що чуються уже поза Балканським півостровом, на Бессарабщині.
Подамо заголовки тих видань, у порядкові більш-менш хронологічному:
1. Otto Blau, Bosnisch-Türkische Sprachdenkmäler, Лейпціг, 1868 (316 стор.). – «Abhandlungen für die Kunde des Morgenlandes», т. V, № 2, вид[ання] Німецького східного товариства. Опубліковано тут і деякий давній матеріал, за сараєвськими рукописами (за наших часів це робить Трухелка), та здебільша – матеріал сучасний: діалоги, пісні, приказки і чималий (стор. 195 – 312) словник.
2. В. А. Мошков: а) Материалы к изучению гагаузского наречия тюркского языка. Текст и перевод, Казань, 1895, брошура-відбиток) з «Известий Общ[ест]ва археол[огии], истории и этн[ографии]», т. 13 (стор. 70 – 83); б) він - таки, Гагаузы Бендер-ского уезда. Этнографические очерки и материалы. – Московское «Этнографическое обозрение», 1900 – 1902 (кн. 44, стор. I – 89; кн. 48, стор. 98 – 160; кн. 49, стор. 1 – 49; кн. 51, стор. 1 – 80; кн. 54, стор. 1 – 66; кн. 55, стор. 1 – 91); він-таки. Наречия бессарабских гагаузов. – В Радловській серії «Образцы народной литературы тюркских племен», т. X, СПб., 1904 (2 чч. понад 800 стор.); г) Гагаузів Балканського півострова Мошков торкнувсь у своїй вищезгаданій статті «Турецкие племена на Балканском полуострове» , 1904 (в 40-й кн. «Известий» Географического] Т[оварищест]ва .
3. Ign. Kunos після опублікування своїх рясних матеріалів з Царгороду дав: а) Rumelisch-türkische Sprichwörter. – В «Keleti Szemle», т. VII (1906), стор. 66 – 83; б) він - таки, Materialen zur Kenntniss des rumelischen. Türkische Volksmärchen aus Adakale , Лейпціг, 1907, ч. І, вступ і тексти (стор. XXVIII + +265), ч. 2, німецький] переклад (стор. VI + 373) ; а рівночасно або недовго перед тим Кунош опублікував і пісенні тексти з Ада-кале в працях мадьярської Академії наук 1906 (Ërtekezések і т. д., т. XIX, № 7, 119 стор.)
4. D. С. Gadzanow: a) Vorläufiger Bericht über seine zum Zwecke von türkischen Dialektstudien durch Nordost-Bulgarien unternommenen Reisen. – В «Anzeiger» віденської Академії наук, філос[офсько]-істор[ичний] клас, т. 48 (1911), стор. 28 – 42; б) він-таки, Zweiter Bericht. – Там само, т. 49, стор. 13 – 20.
5. С. Truhelka, Bosanicom pisani turski teks-tovi. – В річникові «Glasnik Zemaljskog Muzeja u Bosni і Hercegovini», т. XXVI (Сараєво, 1914). Тут Тру-хелка видав місцевого рукописа кінця XVI в. (1590 p.), писаного мовою турецькою, але особливим боснійським (чи «босанським») письмом (bosanicom) .
6. St. Mladenov, Ein Beitrag zum türkischen Sprichwörterschatz. – В «Zeitschrift] der Deutschen Morgfenländi sehen] Gesellschaft», т. 68 (1914), стор. 687 – 694. Прислів’я записані од болгар з півн[ічно]-схід[ної] Болгарії, з округи Делі-орман; рідна мова тих болгар – болгарська, але вони говорять і місцевою говіркою. Потім Ст. Младенов дав про це статтю по-болгарськи («Турско-български успоредици в область-та на гатанки-те») в софійських «Известиях» Народного етнографічного музею, 1927.
7. Tad. Kowalski: a) Zagadki ludowe tu-reckie, Краків, 1919. – «Prace Komisji Oriental і stycz-nej Akadémii umiejçtnosci», № 1. Серед записів, пороблених од недужих турецьких жовнірів у Кракові та Відні, є дещо з Македонії (стор. 26 – 34); в) він - таки, Osmanisch-türkische Volkslieder aus Mazedonien. – В «Wiener Zeitschrift für die Kunde des Morgenlandes», т. 33 (1926). Ці записи пісень, теж у шпиталі, робив Т. Ковальський за допомогою спеціалістів-музикантів.
8. С. Чилингиров, Турски пословици, поговорки и харартерни изрази. – В науковому органі «Известия на Народния Етнографски Музей в София», 1922 (кн. 3 і 4), 1923 (кн. 1 і 2). Збирач позаписував болгарською транскрипцією з півтисячі приказок із уст людей, що вийшли з Македонії та північної Болгарії (Тирнова тощо) .
9. Н. Дмитриев: а) Материалы по османской диалектологии. Фонетика «карамалицкого» языка. – В «Записках коллегии востоковедов», т. III (Ленинград, 1928), стор. 417 – 458 (буде й далі). За підвалину сталася Н. Дмитрієву давня невеличка салоніцька брошура 1841 p.: «Книга за научение трихъ язиковъ» (24 стор.), яку видобув на світ А. М. Селищев у своїй праці «Очерки по македонской диалектологии», т. I (Казань, 1918); один з «трих язиков» – то болгарський, другий – грецький, третій – «карамалицький». тобто турецький. Тісніш – це мова турків не мусульман, християн, а в даному разі – солунської (або салоні цької) округи. Дехто вважає цих «караманлійців» за потурчених греків , дехто – за корінних тюрків, тільки православних, як і гагаузи ; б) він-таки, Этюды по сербско-турецкому языковому взаимодействию. – В «Докладах» Всесоюзної Академії наук, В, 1928 (стор. 17 – 22, стор. 268 – 275) і 1929 (стор. 89 – 95 і стор. 103 – 108). Тут Н. Дмитріев, взявши за основу сербські народні матеріали Вука Караджича, спиняється на звуковій формі тих турецьких слів, що попереходили в сербську мову. Частина звукових несхожостей з літературною османською мовою має причину в особливостях вимови слов’янської, сербської, а частина свідчить про діалектологічні особливості тих простонародних османських говірок, котрі мали безпосередній вплив на живу сербську мову. Дуже близька до османських говірок ще й говірка південно-берегових татар у Криму, що різко одрізняється од кримсько-татарської мови внутрішніх, степових частин півострова. Та про ню сказано буде в огляді наріччів Криму.
VI
Праці, що аналізують османську мову в її історичному минулому
Османи (чи, як вони себе тепер звуть, «анатолійц») разом з туркменами й азербайджанцями – то нащадки давніх огузів, а тому шукати вказівок на початки історії їхньої мови можна дуже здавна. Можна притягати сюди й старотюркські огузькі написи VII – IX вв., знайдені на р. Орхоні, і словник тюркських мов Махмуда Каш-гарського XI в. з його характеристикою, між іншим, і огузьких особливостей, – це пам’ятки, за які ще говоритиметься далі широко. Тільки ж найближча стара історія «анатолійської» мови виразно прозирає перед нами допіру з того часу, відколи огузи (спершу в XI в. сельджуки, потім у XIII в. османи) опинилися-таки в «Анатолії», тобто на Малоазійськім півострові, і залишили нам свої писані тут пам’ятки, сельджуки – обмаль, османи – багатенько. Декотрі з них європейська орієнталістика вже заналізувала й лінгвістично.
1. Важко пристати до думки, що сюди має належати віршована поема про Юсуфа та Зюлейху «Qыссайи Юсуф» 1233 (630) р. якогось Алі. Вже й давніший її дослідник T. Гутсма (1889) одкидав гадку про будь-який можливий її зв’язок з Малою Азією (стор. 73) і вважав цюю поему про Юсуфа за писання середньоазійське, приміром, бухарське. Тільки ж для інформації доводиться зазначити, що тепер знаходить собі певну групу прихильників інша гіпотеза К. Брок-кельмана (1917), ніби мова цієї поеми – предтеча теперішньої османської; цю свою ідею підкреслив Броккельман навіть і в заголовку своєї діалектологічно-лінгвістичної праці «Alfs Qissa-i Jusuf, der älteste Vorläufer der osmanischen Literatur» в «Abhandlungen» прусської Академії наук (Берлін, 1916 – 1917, № 5 філософсько-історичного класу.
2. «Сельджуцькі вірші» поета-містика Султана-Веледа, що жив у Конії (1226 – 1312). їх попереду спробував був затранскрибувати фонетично латинськими буквами М. Вікергаузер, 1866 (у 20 томі Z. D. M. G. [«Zeitschrift der Deutschen Morgenländischen Gesellschaft»], стор. 574 – 589). До цього – корективи Р. Бернауера та Фляйшера (там само, т. 23, 1869, стор. 201 – 211). Цінна транскрипція й толку-вання акад. К. Залемана, 1892 (в Bulletin петербурзької] Акад[емії] наук, 34, стор. 293 – 365, або «Mélanges Asiatiques», т. X, стор. 173 – 245); стаття Залемана є ніби завершенням статті В. Радлова («Mél[anges] Asfia-tiques]», т. X, стор. 17 – 77). Скількись корисних філологічних уваг у статті Н. Мартиновича «Новый сборник стихов Джелаль-ед-дина Руми и Султана Веледа» в 24-ім томі «Записок восточного отделения Русск[ого[ археологического] общ[ества» 1917 (стор. 209 – 210).
3. Ашик-паша ангорець (1271 – 1332) та Ах мед і герміянець (пом. 1413) укупі сталися темою для лінгвістичної розвідки К. Броккельмана «Die
Sprache Âsyqpâsâs und Ahmedîs» (1919) у 73-ім томі Z. D. M. G. [«Zeitschrift der Deutschen Morgenländischen Gesellschaft»] (стор. І – 29).
4. Зроблений у північній Сірії року 1332=731) віршований турецький переклад «Несефі євого віршування про спірні [правничі] питання».
5. Пл. Меліоранський у своїй статті (1895) про «Диван» Бурганеддіна Сіваського (бл. 1345 – 1397) дав аналіз і його мови; див. факультетський збірник «Восточные заметки» (СПб., 1895), стор. 131 – 152. Скількись критичних уваг подав у своїй рецензії Ф. Корш у московських «Древностях восточных» (1901, т. II, вип. 2, стор. 110 – 111).
6. Османський переклад (мабуть, іще XIV в.) белетристичної збірки «Радощі після лиха», скопійований 1451 p., ліг в основу книжки Г. Вам-бері «Alt-osmanische Sprachstudien» (Лейден, 1901; стор. X і 232). Транскрипцію староосманського тексту дав Вамбері небездоганну, але дуже він прислуживсь тюркологам тією частиною своєї книги, де в нього подано староосманський словник (стор. 141 – 215) на підставі розглянутої збірки. Через лад сувору рецензію написав П. Меліоранський у «Записках восточного отделения», т. XIV (1902), стор. 0136 – 0138. Пор. іще рецензію в «Literarisches Centralblatt», 1902, стор. 1336.
7. В. Гордлевський у своїй статті «Из комментариев к староосман[скому] переводу хроники малоазий-ских сельджукидов, т. наз. хроники ибн-Биби» (переклада того зроблено за султана Му рада II, 1421 – 1451), – в «Древностях восточных», т. IV (M. 1913) – дає і граматичний розгляд староосманського тексту тієї хроніки (стор. 6 – 11).
8. Турецький коментарій на Коран, в рукописі 1499=905 p., писаний наріччям кастамуній-ським, граматично заналізував Cl. Huart: «Un commentaire du Qorân, en dialecte turc de Qastamoûni (XVsiècle)». – В «Journal Asiatique», 1921 (oct[ober] – nov[ember], стор. 161 – 216). Найбільшу увагу Гюар присвятив тут аналізу лексичному.
Іноді ЄЕропейські тюркологи, намагаючися вияснити собі якнайточніш фонетику османської мови XIV – XV вв., звертали увагу ще й на ті нечисленні записи турецьких текстів або хоч поодиноких слів, що їх можна було знайти в транскрипції латинськими буквами у споминах європейських бранців або подорожніх того часу. Відоміші такі бранці – малоінтелігентний баварець Шільтбергер (полон[ений] 1396 р.) та дуже інтелігентний т[ак] зв[аний] «Мюльбахський студент» із Семигородщини положений 1438 p.), а не бранець – німецький лицар Гарф, що їздив на прощу до Єрусалима 1496 – 1499 pp.
З-поміж них Шільтбергер XIV – XV в. – джерело зовсім непевне ; ба й на велику точність транскрипції лицаря Гарфа 1496 – 1499 pp. теж ніяк покладатися не можна .
Навпаки «Мюльбахський студент», що після свого полону 1438 – 1458 pp. написав цінного трактата «De ritu et moribus Turcorum», є дуже важливе лінгвістичне джерело, бо він вільно володів турецькою мовою. Він записав латинськими (готицькими) буквами і дервішські простонародні поезії Юнуса Емре (бл. 1308 p.). Тії записи «Мюльбахського студента» докладно заналізував К. Фой у своїй розвідці «Die ältesten osmanischen Transscriptions texte in gotischen Lettern», 1901 – 1902 ; окрім граматики долучив К. Фой і словника до заналізованих текстів. В додаток до цього, варто тут згадати ще й із XVI віку двох освічених європейців, що транскрибували турецькі речення латинськими літерами: один – піонер європейського наукового сходознавства француз Гільйом Постель (1510 – 1581), другий – хорват Б. Джюр-джевич (бл. 1510 – 1560) .
З них перший, Г. Постель, що їздив до Царго роду й взагалі до Туреччини в 1530-х – 1540-х pp. і видав «De la république des Turcs» (Пуатьє, 1560), залишається в своїх турецьких цитатах ще досі необслідуваний . А зразкам турецької (як на мою думку, то малоазійської) мови вДжюрджевичевій книжечці «De Turcorum moribus» (Антверпен, 1544, Париж, 1545), де на п’ятьох маленьких сторінках подано діалог турецькою мовою поміж християнином та мусульманином, присвятив замітку Н. Дмитрієв у «Докладах» Всесоюзної Академії наук (1926, В, стор. 100 – 102).
Студіювання лінгвістичних особливостей у старих османських пам’ятках XIV – XVI вв. (ба навіть у перших наукових європейських граматиках османської мови XVII в., як-от у наївного Мегісера, 1612, справді вченого Менінського, 1680) наочно ілюструє перед дослідником ті довгі й складні шляхи еволюції, що їх мусила перейти османська мова, доки дійшла до теперішньої своєї (літературної) однобірності й послідовності в формах і звуках, не кажучи вже про лексичний репертуар. Разом з тим стає видко, що давнішеє угрупування османських говірок у Малій Азії було не зовсім таке, як тепер. Коли й тепер османська діалектологія нам свідчить, що східна частина османської Малої Азії має чимало рис не загальноосманських, а спільних з мовою Азербайджану, то з документальних, писаних, даних видко, що давня область азербайджанських говірок або азербайджанського діалектного впливу розтяглася на захід півострова значно далі, ніж це можна сконстатувати теперечки.
VII – VIII
Дві інші – окрім османської – південно-західні (або «огузькі») тюркські мовні парості: б) азербайджанська («азері») і в) туркменська. Їх записи, граматики та словники.
Азербайджанську мову звуть коротше азері. В російському Закавказзі встановилася для неї аж надто неточна назва: «татарська» (а османську мову звуть «турецька»). Чується «азері» на великій території, «од Тебріза до Тиф-ліса і од границь Вірменії до Каспійського моря» , тобто геть далеко поза межами Азербайджану. Найбільшої культурно-літературної ваги надбало «азері» в б[увшому] російському, тепер радянському, Закавказзі, там, де Ганджа та Баку; і тая країна, давній Арран-Ширван, зветься тепер радянський (або кавказький) Азербайджан.
До недавнього часу були вважали, що одна з найстаріших філологічних праць про азербайджанську мову – то тюрко-арабський словник, чи глосарій, монгольського періоду (так віку XIII – XVI-го, з хулагідських часів), якого склав ібн-Мюганна. Надруковано вперше під заголовком «Араб-филолог о турецком языке, арабский текст издал и снабдил переводом и введением П. M. Mелиоранский», СПб., 1900 . Висновок у цій дисертації П. Меліоранського був такий, що ібн-Мюганна складав свого словника у північно-західній Персії (інакше сказати, в Азербайджані) і що найближчою авторовою мовою була староазербайджанська, хоч він не забував вносити до свого глосарія і слова туркестанські. Але за десять літ після того відкрито в Царгороді кращого і старішого рукописа (що має за собою 400-літню давність) , і нарешті (1921) вийшло в світ у Царгороді повне видання . Обслідував нове видання С. Mалов у статті «Ибн-Муханна о турецком языке», 1928 , і прийшов до протилежної думки – що мова ібн-Мюганни була «східно-туркестанська, кашгарська, уйгурська», а сильний азербайджанський елемент, який яскраво висвічує в рукописах, котрими користувавсь для свого видання П. Меліоранський, – то той елемент повносили вже переписувачі .
Мова азербайджанського письменства, що розвилося в XV-ім, а більше в XVI-ім в., залишається не обслідувана. Не обслідувано й ті азербайджанські слова або вислови, що їх латинськими літерами іноді наводять європейські подорожні (венеціанці й ін.), котрі їздили в XV в. в Азербайджан до Узун-Хасана, шаха західної Персії (1467 – 1478) з династії Білобаранних туркменів, а після XV віку – до Сефевідів, шахів цілої Персії, що теж говорили мовою тюркською і мали попервах резиденцію в Азербайджані. Найцікавіші серед цього подорожнього матеріалу тюркські речення в «Хожении за три моря» тверського подорожнього Афанасія Нікітіна 1466 – 1472 pp.: він і свої власні інтимні враження іноді писав мовою тюркською, тільки буквами руськими ; в одночасних з ним італійців ми стільки тюркського студіювання не знайдемо. То вже в XVII в. ми маємо од італійця Ф. Мадджі ніби азербайджанську – або мішану – граматику, складену «для тих мов, що чуються в країнах Грузії», і видруковану в римській колегії «de Propaganda fide» (Рим, 1643; 2-е вид., 1670) .
Все лінгвістично найважнішеє про азербайджанську мову з’явилося по-російськи: більш-менш з середини XIX століття – після того, як Закавказзя з його азербайджанською людністю підпало не тільки під владу, ба і під адміністрацію російської імперії, і для російських адміністраторів Кавказу неодмінно стало треба знати мови місцевих людей, «туземцев».
Здавалося б, що найпередше ми мали б шукати докладні закони азербайджанської граматики в праці природного азербайджанця професора-мірзи А. Казембека «Общая грамматика турецко-татарского языка» (Казань, 1846; по-нім[ецьки] переклав Ценкер, Лейпціг, 1848); тільки ж в основі Казембекової праці лежить усе ж мова османська (граматика француза Jaubert’a), а з інших тюркських наріччів особливу увагу приділив Казембек казансько-татарському і значно меншу – своєму «азері». Інакше (але не надто вдало) зробив T. Макаров: «Татарская грамматика кавказского наречия» (Тифліс, 1848) . Великого практичного підручника випустив драгоман канцелярії кавказького намісника майор І. Л. Цілоссані: «Новые разговоры на российском, французском, турецком и татарском (азербайджанськім) языках, с русским произношением (транскрипцією) двух последних» (Тифліс, 1856; стор. VII + 607 in 4-to); Цілоссані бажав якось одрізняти-таки «турецкий язык» (тобто османський) од «татарського» (азері), але фактично він і «турецкому языку» надав щироазербайджанську вимову. Путяща граматична праця вірменина Лаз. Будагова: «Практическое руководство турецко-татарского адербиджанского наречия» (Москва, 1857); Будагов – автор і дуже зручного «Сравнительного словаря турецко-татарских наречий» (2 тт., СПб., 1868 – 1871), де азербайджанський елемент зарепрезентовано гаразд. Зовсім мало одрізняв азербайджанське наріччя од османського вірменин Л. Лазарев: а) «Турецко-татарско-русский словарь (краще – слова-рець: 336 стор. in 16-o) с приложением краткой грамматики» (M., 1864); б) «Сравнительная хрестоматия турецкого языка наречий османлы и Адербиджана с приложением тюркских разговоров и пословиц» (М., 1866); в кінці «Хрестоматии» – словничок тих слів, яких нема в попереду виданому його «Словаре», 1864. Цілком маловартна компіля-ційка: А. Старчевский, Кавказский толмач, заключающий в себе 27 языков (СПб., 1883). По-французьки (1886, у «Journ[al] Asiatique», janv[ier]) захарактери-зував кавказько-азербайджанську говірку в комедіях Фехт-Алі Ахундова Barbier de Meynard y передмові (стор. 1 – 12) до свого перевидання й перекладу Ахундової комедії «Алхімік» 1851 p.; на жаль, Барб’є де Mейнар оперував не живими фонетичними записами, а мертвими друкованими арабськими буквами, і через те допустивсь деяких яскравих помилок . Літ за двадцятеро після Барб’є де Мейнара, теж в «Journal Asiatique», так само спинив свою увагу на Ахундова писаннях Luc. Вouvat .
Новий етап студіювання азербайджанської мови Закавказзя починається в кінці XIX – на початку XX в. працями бакинця-белетриста Султана-Меджіда Ганієва. Його практичний курс «Полнейший самоучитель татарского языка кавказско-адербеджанского наречия», 4 чч. (Баку, 1890 – 1895) видержав скількись, видань, то у Тифлісі (як-от 3-є, 1907), то знов у Баку (6-е, 1922); скрізь Ганієв, при орфографії в буквах арабських, зазначає вимову буквами російськими. В його «Самоучителе» найширша частина – 3-я: «Русско-татарский словарь», і вона з кожним новим виданням розросталася; коли в 3-ім виданні «Русско-татарский словарь» Ганієва мав 206 стор. (Баку, 1902), то в 5-ім він побільшав у два рази стільки (Баку, 1909; 416 стор.). Ганієв склав і «Татарско-русский словарь» (Баку, 1901; стор. 111 і 164; 6-е вид., Баку, 1922). Менше успіху мав H. Hаріманов: «Самоучитель татарского языка для русских» (Тифліс, 1900) . Зовсім мало чого зачерпнути може діалектолог з «Араб-ско-персидско-турецко-русских разговоров» І. Ахвердова (СПб., 1900). Корисніший підручник, що склав «преподаватель татарского языка ериванской учительской семинарии M. Мамедов: «Самоучитель татарского языка адербейджанского наречия» (Еривань, 1911), з викладом, одначе, дуже ненауковим.
За радянських часів не тільки передруковувавсь давній «Самоучитель» Ганієва, ба складаються або по-новому переробляються й інші «самоучителі», такі, що транскрипція в них уже не російська, а своєрідна латинська, офіційно вживана в радянськім Азербайджані . Хоч пристосовано там латиницю й дуже протинауково, та звуки кавказько-азербайджанської мови віддає вона кінець кінцем порядно. Тому для дослідника-діалектолога зовсім придатними можуть бути в характері сирового лінгвістичного матеріалу навіть теперішні щоденні газети (як-от, бакинський «Йені йол» – «Новий шлях»), друковані латинським отим правописом. Робляться тепер і спеціальні діалектологічні досліди; приміром, М. Ашмарін про говірку Нухи (Баку, 1926) та Ідріс Гасàнов про говірку Гандуі (теж 1926) вмістили розвідки в «Трудах» бакинського «Общ[ест]ва обследования и изучения Азербайджана».
Всі вищезазначені азербайджанські студії торкаються, як ми бачили, виключно тієї мови, що чується в Закавказзі. Для вивчення мови [...] перськопідданого Азербайджану, де столиця – Тебріз, зроблено мало. Те, що подав Г. Вамбєрів своїй книжці «AItosmanische Sprachstudien mit einem azerbaizanischen Texte als Appendix» (Лейден, 1901), має невисоку вагу: то (стор. 114 – 137) текст одного азербайджанського оповідання, як видко – з-під Тебріза, вкупі з зовсім непевною латинською транскрипцією. Справді ж наукова праця – то К. Foy, Azer-bajganische Studien mit einer Charakteristik des Südtüki-schen, 1903 – 1904 p. (B«Mitthelungen» берлінської семінарії східних мов ).
Чується в Персії азербайджанська мова ще й по інших провінціях, як-от у Хорасані або й далеченько на півдні – аж у Фарсі. Тільки ж там вона зовсім не досліджена, ба навіть і голих записів звідти є лиш обмаль. Слід зазначити невеличку, фонетично записану збірочку з Фарса, коло Шіраза: «Песни кашкайцев» А. Ромаскевича (1925)3.
1 Сюди стосується латинізований «Самоучитель тюркского языка» Мамедова (Баку, бл[изько] 1926), друкований як «издание 3-е» (112 стор.)
2 У відділі «Westasiatische Studien», т. VI (1903), стор. 126 – 193, та т. XII (1904), стор. 197 – 265.
8 «Песни кашкайцев» – в «Сборнике музея антропологии и этнографии имени Петра Первого», т. V, вип. 2 (Ленинград, 1925), стор. 573 – 610.
495
VIII
Третя з південно-західних тюркських мов – туркменська. Своєю головною масою туркмени залюднюють тую «закаспійську область», що тепер перетворено в радянську республіку Туркменістан (із столицею Ашхабадом); політично од тієї радянської Туркменії одірвані сусідні туркменські частини північного Афганістану та Персії. Та поза цією для всіх відомою середньоазійською Туркменією тюркологи одкривають відокремлені туркменські сліди і на заході, навіть дуже далеко, близько Середземного моря. В б[увшій] Османській державі, на простороні між північною Сірією та південною Малою Азією, записано діалектологічні матеріали такі, що збирачі характеризують їх як туркменські; правда, там мовні ознаки сильно мішаються з суто османськими, і тому діалектологи звичайно розглядають їх укупі з діалектами османськими (стор. 481 – 482). Але вже до геть безперечної царини туркменських наріччів належить мова «трухменів» (виселенців найбільше з Мангишлака ) на північному Кавказі, в Ставропольщині на межі з Астраханщиною; тая «трух-менщина» в деякій мірі і друком занотована, коли не можна сказати, що досліджена1. Справжніх дослідів над туркменською мовою, навіть над тією, що чується на території Туркменістану, пороблено ще не гурт; ба й путящих фонетичних записів із уст простого туркменського люду ще опубліковано обмаль.
Певну увагу почали приділяти філологи туркменській мові більш-менш незадовго до середини XIX в. [...). Російський тюрколог І. Березін у другій половині 1840-х pp. робив спостереження над наріччям туркменів перського Прикаспія (в Астрабаді) , а далі над напівлітературними (з джагатайською домішкою) піснями декотрих туркменських поетів (потім він дещо з тих поезій умістив у своїй «Турецкой хрестоматии», т. II, що почала друкуватися ще з 1857 року). Другий російський тюрколог місіонер Н. Ільмінський торкнувсь туркменської мови (наріччя йомудів та есен-ілі ) в своїм листі (з Оренбурга) до акад.
Шіфнера: «Über die Sprache der Turkmenen», 1860 . І з цього листа, і з місіонерського перекладу святого письма на туркменське, західна орієнталістика могла здобути про туркменську мову ширші відомості. Та авторитетний мадь-ярський тюрколог Г. Вамбері, проголошуючи (1879), що «die turko manische Bibelübersetzung, von Russen veranstaltet, daher gleich allen ähnlichen Arbeiten des eigentlichen nationalen Sprachinstinctes entbehrt ist» , вважав за потрібне одшукати кращеє джерело, і отими вищенаведеними словами почав він свою власну статтю «Die Sprache der Tur-komanen und der Diwan Machdumkulis» (у 33-ім томі «Zeitschrit der Deutschten Morg[enländischen] Geseilschlaft]», стор. 387 – 444); в ній Вамбері опублікував 41 поезію популярного, суто національного туркменського поета Махтумкулі XVIII в. Але зробив це Вамбері літерами самісінькими арабськими, себто без точної вимови; до того ж він не підозрював тоді, що Махтумкулі, так само як інші улюблені туркменські поети, складав свої вірші не чистою рідною мовою, ба мішаною літературщиною, з сильним впливом елементів джагатайських. Через те Вамберіева стаття сталася причинком лиш для знаття туркменської літератури, але зовсім не діалектології.
Значно більше освітлили справу ті російські підручники, що пізніш повиходили в світ без особливих наукових претензій, здебільша попросту для практичних потреб російських урядовців [...]: 1) И. Шимкевич, Краткое практическое руководство для ознакомления с наречием туркмен Закаспийской области (Ашхабад, 1899; стор. IV+ 168 + 2); 2) С. Агабеков, Учебник тюркменского (а саме ахал-текинського) наречия с приложением сборника пословиц и поговорок тюркмен Закаспийской области (Ашхабад, 1904; стор. IV + 100+ 25) ; 3) И. Беляев, Русско-туркменский словарь (Ашхабад, 1913, стор. VII і 176; трапляються непевні місця) та «Туркменская грамматика» (Ашхабад, 1915); 4 – 5). За радянських часів видано коротку граматику туркменської мови М. Гельдіева та Г. Алпарова і «Руководство для изучения туркменского языка» (Ашхабад, 1929, 379 стор.) А. Поцелуевського; 6) «Краткий русско-туркменский словарь применительно к нуждам государственной статистики» (Ашхабад, 1926; литографированное издание, стор. 110 in 4-to), з транскрипцією; 7) К. Бориев, А. Алиев, Русско-туркменский словарь (Ашхабад, 1929), до 20.000 слів; 8) Туркменсько-російського словника готує державне видавництво Туркменістану.
Рівночасно з авторами отаких практичних підручників науково заспеціалізувавсь на туркменській літературі і мові петербурзький тюрколог О. М. Самойлович. Він чимало призбирав і поопубліковував відповідного матеріалу в своїх статтях у «Записках восточного отделения Русского археологического общества» (починаючи з 1904 p.), найбільше ж прислуживсь туркменським студіям у своїй дисертації про Абдассаттарову «Книгу рассказов о битвах (персов) с текинцами» (СПб., 1914). Туркмен Абдассаттар не був винятком з гурту інших туркменських поетів і склав свою поему не чистою рідною мовою, а літературною мішаниною; але в дисертації О. Самойловича чимало місця відведено лінгвістичному аналізу саме іменно того туркменського елементу, який висвічує з-під джагатайської літературщини, і взагалі характеристиці туркменської мови.
Чималу надію на добрий розвиток туркменських студій навіває нам той симпатичний факт, що в Ашхабаді заснувавсь Інститут туркменської культури і що взагалі тепер там пожвавішало наукове життя, яке виявляє себе і опублікуванням народнотуркменських текстів. Ашхабадський журнал «Туркменоведение» пропагує й фольклористику , і в світ виходять такі, приміром), праці, як М. Гельдиев, Сборник туркменских народных поговорок, пословиц и загадок (Ашхабад, 1925) або В. Успенский и В. Беляев, Туркменская музыка (т. I, Москва, 1928) – велика збірка, придатна й лінгвістові (т. II вийде 1930). I «комиссия экспедиционных исследований» Ленінградської Академії наук теж звернула увагу на всебічне вивчення Туркменістану та й почала вже друкувати збірку «Туркмения» (Ленінград, 1929), де, живовидячки, повинна знайти собі місце й лінгвістика.
IX
Неоднакові групи татарських наріччів у Криму – на надбережному і гірському півдні та на степовій півночі. Стан дослідів над ними.
Кримські татари мають по різних місцях Криму різні наріччя чи говірки. У південній частині півострова татари говорять так, що їх зовсім легко зрозуміє османський турок або туркмен або азербайджанець; а мову північного, степовоіч), татарина-кримчака легше вже розбере татарин з Волги або ще дальший – киргиз-казак, ніж царгородець чи анатолієць. Акад. В. Радлов, що присвятив зразкам усяких кримських діалектів VI 1-й том своєї серії «Образцы народной литературы северных тюркских племен. Наречия Крымского полуострова» (СПб., 1896; стор. XVIII і 408 і 527), поясняв у передмові цю діалектну несхожість тим, що південні татари (берегові й гірські) – то залишки дуже давнього, безперечно, ще передмон-гольського, місцевого тюркського елементу (уйгурського, команського, тобто «половецького»), який расово тут сильно помішавсь із греками, готами та іншими тубільцями, «а в продолжении последних веков состоялся не малый прилив малоазиатских и балканских турок» (стор. XIV). А степові татари (тепер вони вже не кочовики, всі землю обробляють) – то, на думку Радлова (стор. XIII), елемент переважно нахожий, який насунув на кримську територію допіро з часів Золотої орди, «турецкие номады различнейших родов, переселившиеся (до Криму) уже с XIII века и поселившиеся по племенам в широких, превосходных для скотоводства степях ». Та ще нема історичної розвідки, яка точно показала б, коли саме і яким саме процесом утворилися теперішні наріччеві угрупування на території Кримського півострова. Не досліджено історію не тільки діалектів кримських, ба й попросту історію і склад пи-сьменської, літературної мови давнішого Криму, часів хоч би вже Гіреївських XV – XVIII вв .
Точніш розмежовуючи теперішні кримські діалекти, Радлов усі розбив на п’ять груп: три – південні, дві – північні. Тільки ж детальніш, ідучи за Радловською таки класифікацією, доведеться в північних (степових) діалектах одрізняти груп не дві, а вже ж не менш як три; знов же південних кримських діалектів зручніш буде добачати не три, ба лиш два (береговий і небереговий), після чого матимем таку географічно-діалектологічну класифікацію:
1. Південний берег Кримського півострова, од Байдарської брами до Ускюта (тобто трохи чи не до Судака) – тут мова зовсім такого типу, як османсько-турецька, азербайджанська, туркменська, тобто належить до південно-західної галузі тюркських мов . Ще недавно був такий час (1880 – 1900-і рр), коли кримчаки, щоб не одбігати в літературі од османських турків, вважали за потрібне класти південнобереговий діалект в основу свого кримсько-татарського письменства.
2. В гірській частині Кримського півострова, разом з містами Бахчисараєм, Сімферополем (Акмес-джид), Карасу-базаром, Феодосією та Керчю, татари говорять мовою перехідною, мішаною. Перевагу, одначе, в тій мішанині має елемент не північний, не степовий, ба все ще південний, все ще близький до османської мови, в містах – більше, серед гірняків – менше . Тепер кримсько-татарські письменники й інтелігенти звуть цюю мішану лінгвістичну царину «орта йолаq» чи «орта йолар» – «середня смуга», чи там «посередня» – між морським надбережжям півдня і внутрішніми степами півночі. Останніми роками за літературну норму для Криму береться саме іменно мова «орта йолац». Ця літературна тенденція тим нормальніша, що числово «орта йолая» виходить най-сильнішою групою: це – більша половина всієї кримської мусульманської людності, та й культурно вона стоїть найвище.
3 – 4. Діалекти степов их татар (тепер уже хліборобів, не номадів) зве Радлов par excellence [франц. – здебільшого. – Ред. ] «крымское наречие» (стор. XV), – мовляв, у південній частині Криму «наречие» ніби не є «крымское». Однос-ті в степових діалектах нема; татари властивого Криму (з містом Євпаторією, де багато караїмів) говорять не так само, як татари Керченського півострова. Південний увплив тут є лексичний, а «в звуковом отношении этот язык должен быть причислен к севернотатарским». Щодо морфології, то в степових діалектах «везде в употреблении грамматические формы севера, а отдельные южные формы еще только начинают прививаться» (стор. XV) Учень В. Радлова О. Самойлович коментує його слова так: «Эти татары родственны племенам, обитающим с XIII века в северо-кавказских степях (ногайцы), и племенам, возникшим после XIII века в Средней Азии (казак-киргизы, узбеки)» .
5. Коло Перекопу в Криму є й чисті ногайці. Вони, знов, говорять не так, як властиві кримчаки-сте-повики, а більш-менш так, як ногайці степів північного Кавказу. Це – каже Радлов – «чистый севернотатар-ский язык, весьма близко подходящий к киргизскому» (стор. XVI),тобго киргиз-казацькому. В живійобихідці ногайське наріччя тут у Криму вимирає і витісняється місцевим кримсько-татарським степовим; але з свого боку воно впливає на мову татар-степовиків через свої ногайські «песни и героические поэмы, которые поются до сих пор певцами степных жителей» (стор. XVI).
У VII томі «Образцов» (1896) подав Радлов зразки всіх отих діалектичних [діалектних. – Ред.] відтінків Криму, що позаписував він їх із живих уст, своєю академічною транскрипцією. В тім самім томі видрукував він і простонародну збірку оповідань, пісень, загадок за караїмським рукописом кінця XVIII в. – літерами гебрейськими, вкупі з транскрипцією в живій сучасній вимові, як йому подиктував освічений караїм-поет Ерак; додав Радлов і власні віршування того самого Ерака.
Геть усі кримські тексти того VII-го тому «Образцов» опублікував Радлов тільки по-татарськи, без будь-якого перекладу, чи то російського, чи німецького, так само, як і без будь-якого граматичного чи фонетичного нарису. Через те дуже корисною помогою для діалектологів була фонетико-фізіологічна розвідка казанського професора В. О. Богородицького «Диалектологические заметки. V. О крымско-татарском наречии» (1903) – на підставі матеріалу, записаного за вимовою вчителя-татарина з Судака. А число фольклорно-діалектологічних кримських текстів, після Радлова (1896), збагатили О. Олес-ницький (1910, 1913, цей найбільше) , О. Самойлович (1913 – 1918) , П. Фалєв (1915) , В. Філоненко (1926) , О. Шацька (1926) . В рукописних архівах можна знайти чимало фольклорно-лінгвістичного матеріалу, який ще чекає опублікування .
Граматики і словнички для кримсько-татарської мови трохи чи не всі дуже мало наукові, носять лиш практичний характер. Приміром, В. X. Кондаракі (1875) у своїм відомім «Универсальном описании Крыма» подав у II частині дуже плутаний «Самоучитель турко-татар-ского и новогреческого языков» (СПб., 1875; 132 стор.); наріччя тут південне, переважно берегове; транскрипція російськими буквами – приблизна. Науковіше складав підручники караїм І. Казав (чи, як він сам себе писав, Казас – 1869 – 1875), але й вони для дослідника-лінгвіста не більше як сирове надіб’я . Деякої популярності зажив своїм підручником і, нібито «повним», словником Осм. За ато в: «Полный русско-татарский словарь» (Сімферополь, 1906; 120 стор.). Допіру за світової війни вийшла в світ наукова праця на основі літературної мови: А. Самойлович, Опыт краткой крымско-татарской грамматики (Петроград, 1916, 104 стор.); практична її вартість обнижується тим, що татарські слова, форми і речення подано малоточиим арабським алфавітом, а не фонетично точною транскрипцією [...].
Окремі лінгвістичні питання бувають порушені і в наукових журналах Криму, чи то по-російськи, як-от часом у сімферопольських «Известиях Таврического общества истории, археологии и этнографии», чи то по-татарськи, як-от в органі кримського Комісаріату народної освіти «Oqy ішлері» – «Справи освіти»; найповажніше буває те, що зрідка надсилає з Азербайджану до Криму проф. Чобан-заде. Він 1924 р. подав свої міркування над фонетикою, морфологією тюрко-татарських мов і т. ін. ; та навіть і в своїй «Методиці викладання тюркської мови та письменства» (2 чч., Баку, 1926 – 1927) він іноді дає звістки, придатні й для діалектолога. Друкується дещо з кримської діалектології і в далекому казанському «Вестнике научного общества татароведения», і в столичних орієнталістичних органах. Така стаття В. А. Гордлевського у ленінградських «Докладах Академии наук СССР» (1928, В, стор. 87 – 91): «Лексика караимского перевода Библии», рукописного, архаїчнішого, ніж той (теж дуже архаїчний) караїмський переклад, що видруковано в Євпаторії 1841 р.
X
Лінгвістичні досліди над тюркськими зостанками по території степової України, Литви-Білор’усі та Галичини з Поділлям: маріупольські тюркомовні греки, бессарабські гагаузи, литовські татари, литовські і волинсько-галицькі караїми, тюркомовні подільсько-галицькі вірмени. Питання про мову давніх половців та татар Золотої орди.
На північ од Криму чорноморські степи, де тепер розкинулася т[ак] звіанаї степова Україна, здавна були місцем, кудою на захід пересувалися або де довше й перебували всякі чистотюркські або мішанотюркські кочові орди, що часом через Перекоп переходили й до Кримського (по давньому Таврійського) півострова. Ще перед заснуванням Київської руської держави тут були, таку IV – V вв., гунни, – навряд щоб не тюрки . Сюдою в VI в. сунули на захід авари-обри, що теж у своїй масі могли бути тюрками. Та коли гуннів та аварів залишимо під сумнівом (особливо аварів, що в них дехто з дослідників куди охітніш добачає монголів, ніж тюрків) , то вже безперечно тюркською була велика кочова держава VI в. того народу, що китайці звали його «тукю» і що його володіння розтяглися од кордонів Китаю і Середньої Азії до моря Азовського чи то Чорного. Держава розпалася, але всякі тюрки між Уралом, Волгою та Доном залишилися і ненастанно насувалися на захід. Більш-менш разом із первопочатками Київської Русі, чи трохи передше, ми тут у степах, переважно у східній частині, бачимо й хозар (що і Кримом володіли), і печенігів («баджнаків»), і узів – тюрків, що всі вони одні на одних напирали й одні одних тіснили. Кінець кінцем в XI віці печенігів та й їх давніших ворогів – узів одтіснено аж за Дніпро в бік Дунаю, і Русь XI в. мала діло в чорноморських степах і в Криму з новим тюркським народом, «половцями» (куманами, кипчаками). У XIII в. сюди в «Команію», в ці кипчацькі степи та в Крим, як і на Русь, найшла татарська Золота орда ; а з XV віку тії степи перебували під владою Кримського ханства Гіреїв, і тут вільнесенько поралися ногайці, аж доки в кінці XVIII в. звоювала ціле Кримське ханство Росія. Вона позаселяла степи своїми підданцями, здебільша українцями, і тюркський характер «дикого поля» протягом якогось століття затерся.
Тепер тюркських слідів доводиться тут уже навмисне дошукуватися, бо одразу в вічі вони не кидаються і про себе мало нагадують, коли не брати на увагу, приміром, топографічну номенклатуру, яка довго ще нагадуватиме собою про півторатисячолітнє перебування тюрків на степах Чорноморщини. Варто було б тую виразно тюркську географічну номенклатуру (назви річок, ярів, гір, сіл) зарегіструвати в певній системі та й дослідити її звуковий характер з історично-діалектологічного погляду . Що ж до живої мови давніших тюркських населенців степової України, то тепер знаходимо там тюркомовну людність лиш відокремленими гніздами, іноді навіть уже і не в степовій смузі, а далеченько на одшибі поза нею – в литово-білоруських та західноукраїнських країнах давнішої Польсько-Литовської держави.
1. Найновіші тюркомовні населенці Чорноморщини, давнішого «дикого поля», то потатарені християни-греки на Маріупольщині, понад Азовським морем, їх виселено сюди з міст Криму у XVIII в. за наказом Катерини II (1779), і вони ще й досі задержали в своїй обихідці тую кримську мову, що говорили вони нею в XVIII віці в містах південного Криму. Принесли вони з собою і деяку свою літературу, писану по-тюркськи, алфавітом не арабським, а грецьким, пристосованим до тюркських звуків. Двоє таких рукописів, релігійного і белетристичного змісту, один – датований 1778 – 1779 pp., другий – одночасний з ним, описав і звідти деякі тексти опублікував О. Blau: «Griechisch-türkische Sprach-Proben aus Mariupoler Handschriften», 1874 ; Блау справедливо завважив (стор. 571), що обидва манускрипти – то лиш копії з давніших; вони можуть віддзеркалювати в собі простонародний діалект кримських міст іще XVI – XVII вв., але не без домішки, мабуть, турецької мови греків Анатолії або й Царгороду, справжніх творців такої грекоалфавітної турецької літератури . Про теперішню мову й становище тих маріупольських греків див., між іншим, дещо у Ф. А. Брауна в «Живой старине», 1890 (стор. 78 – 92), чимало – в гіді «Маріуполь», 1892 . Останніми часами їх, як одну з національних меншостей на Вкраїні, взяв під свою опіку Народний Комісаріат освіти УРСР, і ми, мабуть, матимемо незабаром освітні книжки, друковані точною маріупольською говіркою, та якийсь граматичний її нарис.
2. Про бессарабських християн-гагаузів з мовою близькою до османської говорилося вже ц тій рубриці, де оглянуто османські говірки Балканського півострова (стор. 481 – 483).
3. Ногайці, що колись верховодили в «дикім полі» од Дунаю до надкаспійських степів і завдавали багацько клопоту нашому козацтву, тепер лиш невеликим острівцем держаться ще в північному Криму, небагато їх є і на гирлах Дунаю в Добруджі («читахи»), а найбільша частина (не така й велика) зосередилася в надкаспійських степах Північного Кавказу . Кажучи далі про мови інших тюрків Північного Кавказу (кумиків, балкарів, карачаївців), ми дамо бібліографію й для мови сусідніх з ними ногайців.
4. Литовські татари, числом до 10.000 душ (на Віленщині, Мінщині, Ковенщині, Городенщині, трохи на Волині, навіть на Поділлі) – інакше їх звуть «липки», «лубки». Мовою вони тепер не надто й можуть увіходити в царину лінгвістично-тюркологічних дослідів. Гостинно оселена була татарська людність у литово-руській державі здебільша за великого кн. Вітовта XIV – XV вв., що приятелював із золотоординським ханом Тох-тамишем і давав йому у себе притулок, а потім (близько 1420 p.) допоміг і Хаджі-Преєві зробитися кримським ханом, васальним для литовсько-руської держави; ця первісна татарська людність Литви потроху далі поповнювалася ще й пізнішим припливом татар з кримського ханства. Мову свою, одначе, вона не зберегла. Через шлюби з місцевим жіноцтвом ті литовські татари зрущилися (побілорусилися, почасти поукраїнилися) або попольщилися – а в XIX віці ще й поросіянилися – і лиш мусульманська релігія та традиційні симпатичні спомини про Крим свідчать тепер про їхнє татарство. Інтерес викликають їхні переклади з арабського Корану та з толкуван-нів на цю святу книгу; все разом воно в них зветься «аль-китаб», або, з пересадно-палатальним вимовлянням їхніх приголосівок, – «ай-китяб», «ай-кицяб». Переклади тії зроблено літерами арабськими, а на мову білоруську; це, запевне, ще в XVI віці, в ту епоху, коли на Литві панувало повсюдне гасло – перекладати святе письмо на «вырозумелую мову»; тільки ж котрі ми знаємо рукописи тих перекладів, усі вони пізніші, і ті дуже рідкі . їх головний інтерес – для історії мови західноруської, значно менше – для татарської. Почасти збереглися у литовських татар і тексти тюркські, змісту релігійного: молитовники, обрядники, теж писані, живовидячки, буквами арабськими. Литовські татари їх тепер проказують машинально, не второпуючи їхнього змісту. Тексти тії через свою незрозумілість для писарів усі сильно перекручені; але все ж знати, що одні з них складено в наріччі старокримськім, другі – в староосманськім. З цим фактом нібито збігається свідчення одного литовського татарина-прочанина XVI в. в його «Рисале-йи Татар-и ЛеЬ» 1558 р. – «Трактат про ляшських татар», доповідь писана по-осман-ськи для Сулеймана Пишного . Той прочанин каже, що в Литві звуть його одновірців-земляків татарами, а отже ж «найбільша частина нас то не ті грубі татари («qa6a татардан олмайыб»), що їх не поважають мусульмани, ба ні, ми нащадки чистокровних сельджуків, благородних предків і для османського народу» . Бібліографію про литовських татар зібрав на початку революції Л. К. Кричинський: «Библиографические материалы о татарах Польши, Литвы, Белоруссии и Украины» (СПб., 1917; стор. 11 + 84) . Доповнити Кричинського книжку треба тими публікаціями, котрі у нас вище зацитовано. Та пор. ще дві статті Джеміля Александровича, 1926 – 1927 і трохи чи не рівночасну монографію польського антрополога Ю. Талько-Гринцевича (1924) .
5. Караїмів литовських, точніш литово-українських, що в Литву переселилися десь із Чорноморського побережжя за великого кн. Вітовта в XIV – XV вв. , тепер налічується менше, ніж тисяча душ (перед світовою війною було їх понад 1500). І топографічно і лінгвістично являють вони собою дві групи: одна – властиво литовська, друга – українська. Караїми першої групи живуть побільше в тій Литві, що дісталася тепер під владу Польщі: їх є цілий квартал, душ понад 300, в Гедіміновій столиці Троках (а звідти інтелігентна частина перейшла в XIX в. і до недалекого Вільна, де їх тепер до 250 люду); є вони і в Литві самостійній – у Понєвєжі на Ковенщині. Південна ж група підданопольських караїмів – то колонії на Волині в м. Луцьку (80 душ) та в Галичині (у Галичу і в сусідньому селі Залукві, душ 130). Головна одміна поміж наріччям північним (троцько-віленсько-поневєзьким) та південним (луцько-галицьким) полягає в тім, що луцько-галицькі караїми у своїй тюркській мові не надають приголосним звукам перед вузькими голосівками таку сильну палатальність, як караїми троцькі і, очевидячки, понєвєзькі (пор. гал[ицько]-луц[ьке] «сенден» – од тебе, троц[ьке] «сєньдянь»). А втім, не менше важлива фонетична несхожість, безперечно, дуже стародавня, що троцьким звукам шиплячим (ш, ж, ч, дж) відповідають у караїмів луцько-галицьких звуки свистові (с, з, ц, дз); приміром, троц[ьке] «учь» – троє, луц[ько]-гал[ицьке] «іц»; троцьке «ачы-джанлы» – засмучений, луцько-галицьке «ацы-дзанлы». Окрім того, українські караїми загубили в усіх позиціях голосні звуки «о» та «у» (от луц[ько]-гали[цьке] «езіме» – мені самому, тр[оцьке] «озю-мя»; луц[ько]-гал[ицьке] «елім» – моя смерть, троцьке «олюм»). В словарному своєму запасі караїми Литви мають менше чужої домішки, ніж караїми Волині та Галичини . Заразом обидва наріччя, литовськопівнічне і українськопівнічне, таки добре одрізняються од мови тих одновірних караїмів, котрі не покинули Криму (і сидять тепер в Євпаторії найбільше), бо караїми-кримчаки балакають такою самою татарською мовою, як і мусульмани-татари, серед яких вони живуть; Радлов, як ми це вже бачили, у VII томі своїх «Образцов народной литературы северных тюркских племен» (1896) любісінько подавав плоди белетристичної творчості кримського караїмського поета Ерака для загального ілюстрування «наречий Крымского полуострова». Тільки ж особливе становище наріччя караїмів литовських теж було не втекло од уваги Радлова. Він їздив і до Трок і до Луцька (1887) , і хоч якихось троцьких або луцьких текстів він у своїх багатотомових «Образцах» так і не надрукував, але все ж матеріали лексичні, до 3000 слів, зібрані од литовських караїмів, він використав для іншої великої праці: «Опыт словаря тюркских наречий» (4 тт., СПб., 1893 – 1911). На жаль, як видко з транскрипції караїмських прикладів, наведених у Радлівському словнику, Радлов не надто добре постеріг характеристичну фонетику литовсько-караїмської мови; і, наприклад, надзвичайна палатальність приголосних її звуків якось у Радлова затерлася; може, й тому» що вона ж не обом тим караїмським наріччям однаково спільна: в Луцьку бо нема такої палатальності, як у Троках. Після Радлова перші лінгвістичні статті про мову литовських караїмів торкнулися не тіснолитовського або троцького наріччя, ба того наріччя, яким говорять караїми в Галичині. Почалося з дуже плутаної і помилкової статті К. Фоя (1898) . Кращі вийшли публікації Гжегожевського (1903, 1916) , теж для наріччя галицького. Так само до документів волинсько-галицького наріччя караїмів треба застосувати й тії три караїмські гімни, що оголосив друком Б. Мункачі (1909) . А північних або троцьких тюркомовних караїмів найкраще обслідував уже недавніми часами краківський професор Тад. Ковальський попереду в дрібніших або менших статтях (1925 – 1926) , потім у великій монографії «Karaimi-sche Texte im Dialekt von Troki» (1929) . Зразків мови тих караїмів, що у Понєвєжі, ніхто друком не опублікував; відомо лиш, що понєвєзька говірка близька до троцької. В праці Т. Ковальського подано й бібліографічний перегляд усього того, що досі друкували своєю тюркською мовою литовські караїми (стор. XIX – XXIV та LXXVI – LXXIX). Здебільша то книжечки змісту релігійного, рідше – світського. У світських друках доводиться часом побачити букви не гебрайські, а російські; така віршована збірочка «Ирлар» (пісні) полковника С А. Кобецького (Київ, 1904; її Т. Ковальський у своїх «Texte» перевидав). Записи караїмського фольклору або якісь інші тюрко-караїмські тексти можна вряди-годи надибати і на сторінках тих караїмських органів преси, що друкуються мовою російською чи, як тепер, польською: «Караимская жизнь» у Москві (1911 – 1912), «Караимское слово» у Вільні (1913 – 1914), «Mysl Karaimska» у Вільні (з 1921 p.).
6. Тюркомовні вірменські колонії в галицько-подільській Україні вперше з’явилися, мабуть, іще за монгольської епохи за часів Золотої орди, десь бліизької XIV в., себто більш-менш рівночасно з колоніями караїмів або й литовських татар. Далі сюди долучивсь великий колонізаційний потік наприкінці XV в., відколи турки-османи здобули надморське місто Кафу (Феодосію) в Криму (1475); тамошні вірмени масово Кафу покинули та й попереселялися до своїх одновірців на українське Поділля (осередок – Кам’янець) та в Галичину (осередок – Львів). За нашого часу ці вірменські колоністи уже перестали бути тюркомовними: говорять вони тепер так, як і всенька інша місцева людність – по-українськи, по-російськи, по-польськи. Але як саме говорили вони давніш, про се нам виразно свідчать ті їхні немалочисленні документи XVI та XVII вв., що їх писано мовою тюркською, а буквами вірменськими. Література ця – то побільше протоколи вірменського суду; але трапляються й писання релігійні, є й літописи і ін. Аж 32 книги кам’янець-подільського вірменського суду, котрі з XVI в. збереглися до XIX в., перевезено було з Кам’янця до Києва, до київського Центрального архіву давніх актів, що міститься в будинку університету. Влітку 1894 p. московське Археологіч не товариство вирядило до Києва свого члена X. І. Кучук-Іоаннесова оглянути ті судові книги кам’янець-подільських вірмен. Він для проби повиписував звідти якийсь десяток таких тюркомовних актів XVI – XVII вв., привіз до Москви, і Археологічне товариство доручило окремій комісії в складі Ф. Корша, С. Сакова та А. Кримського заналізувати привезені документи . Результатом спільної нашої роботи була лінгвістична доповідь Ф. Корша 1896 р. ; од себе Корш наводив чимало паралелів, узятих з мови північнокавказьких степовиків-кумиків, що її він саме тоді студіював. Ані заналізовані од нас тії тексти київського архіву, ані Коршева доповідь не були тоді надруковані . Найперше видрукував такого тюрко-вірменського зразка в Австрії Kraelitz-Greifenhorst: «Sprachproben eines armenisch-tatarischen Dialektes in Polen», 1912 ; тут він подав тюрко-вірменський переклад 50-го псалма. У Парижі в «Bibliothèque Nationale» теж є тюрко-вірменські документи правничого характеру кінця XVI в. та уривки з літопису за роки 1610 – 1612 вірменської колонії в Кам’янці-Подільському. Про ці документи подав звістку Ж. Дені у своїм коротенькім огляді пам’яток кипчако-команської (половецької) мови (1921) .
Свою побіжну замітку закінчив Ж. Дені такою характеристикою тих вірмено-тюркських пам’яток XVI – XVII вв.: «Основа мови залишилася в них дуже чиста тюркська і має перед іншими тую перевагу, що зовсім утікла од османського впливу. В словниковому запасі вона збігається не тільки з «Codex Cumanicus», ба й з мовою луцьких караїмів, дуже скидається лексично і на мову кумиків (західнокаспійське побережжя на Північному Кавказі) і виявляє на собі безперечний вплив уйгурський. Наші тексти дозволяють установити точну вимову слів, що містить у собі «Codex Cumanicus». І в дослідника мови литовських караїмів Т. Ковальського знаходимо аналогічний висновок: «Західнокараїмська мова наближається до старої куманської [половецької] ближче, ніж будь-яка інша з-поміж теперішніх живих тюркських мов. В ній ми маємо важливий ключ для зрозуміння як лексики, так і фонетики в «Codex Cumanicus». І вірмени, що в XIV столітті виселилися в наші краї, говорили таким кипчакським наріччям, яке дуже близьке було і до мови куманської і до давнішої караїмської» .
Це нам каже спинити увагу на тих джерелах, звідки ми пізнаємо мову куманів-кипчаків, і на студіях над тими джерелами.
XI
Джерела для знайомості з половецькою (куманською, кипчацькою) мовою: а) староруські, б) арабські, в) «Codex Cumanicus». Яке з теперішніх тюркських наріччів найбільше в собі заховало слідів половецьких? Чи не найвиразніший такий нащадок – мова караїмів Литви та Галичини?
Наша літописна назва для куманів-кипчаків «половці» йде од .слова «половий» (сивий) і вказує, мабуть, на сиві шапки тих степовиків; пор. аналогічні назви інших тюркських племен, дані їм за їхні шапки: «чорні клобуки», «каракалпаки», «карапапахи», «кизил-баші» і т. і. В старій Русі тюрки «чорні клобуки», або, скажемо, «чорні шапки», несли постійну сторожову службу на Пороссі проти степових тюрків – «половців», тих, скажемо, «сивих шапок», що сильно давалися взнаки старій Русі . Звістки про половецьку мову можна зачерпнути почасти з джерел староруських, куди більше – з арабських, а чи не найбільше – із записів західноєвропейських місіонерів, що їздили через половецьку країну.
а) Староруські лінгвістичні звістки про п о-ловців, незважаючи на тісні взаємовідносини половецького степу з Руссю, зовсім скупі. Маємо в літописах або в «Слові о полку Ігоревім» XII в. записані імення половецьких ханів у тій звуковій формі, яка причувалася нашим прапрадідам (Кончак, Гъзак або Къза, Котян, Буняк тощо) або й окремі засвідчені половецькі слова, як ото «євшан» (чорнобиль чи полин) . Можна, окрім того, гадати, що коли ми зустрічаємо в руських пам’ятках передмонгольського періоду якесь позичене тюркське слово, то воно найчастіше сміє вважатися за половецьке (як от «харалуг» – криця, сталь), хоч не можна заперечити, що в передмонгольських наших пам’ятках трапляються й такі тюркські слова, які повинні були прийти до нас не од половців, а давніш, іще перед XI віком. За найважливіше староруське лінгвістичне джерело, в копії, одначе, пізній, XVI віку, дехто вважає коротесенький половецький словничок «Толкование языка половецкого, первие – половецки, а опосле – рускы». Це невеличка таблиця, де подано з два десятки тюркських слів із староруським перекладом (приміром, «тягри – бог, куяшь – солнце, амгур – дождь, етмяк – хлеб» тощо); внесено теє «Толкование» в Великі Четьї-мінеї московського митрополита Макарія XVI в. (за місяць август), як додаток до мінейного оповідання про спірку митрополита Алексія XIV в. в Золотій орді з мусульманським муллою. Попереду видав «Толкование» в світ, неточно, кн[язь] М. А. Оболенський у «Москвитянине», 1850 , звідки частково передрукував П. Голубовський у своїй монографії «Печенеги, торки и половцы до нашествия татар» (Київ, 1884) , а критично, з примітками Ф. Корша, видрукував П. Сімоні у своїй статті про староруську лексикографію (1908) . Ясно, що митрополит московський Макарій XVI в. повинен був списати свій половецький словничок із якогось давнішого рукопису. Сімоні у вищезгаданій своїй статті за рукописом, мабуть, іще з кінця XV в. новгородського Софійського собору подав ще одну староруську лексикографічну таблицю: «Се татарскыій] язык[ъ]» . Слів «татарских» дано в цій таблиці понад сотню, і ми бачимо, що коротке «Толкование языка половецкого» в Макарівських мінеях здебільша зовсім збігається з тим довшим «Татарским языком». Ф. Корш, що пододавав свої орієн-талістичні уваги до публікації П. К. Сімоні, зробив такого висновка про «Толкование половецкого языка»: «Половецкие слова, приведенные в настоящей рукописи (Четьях-мінеях) – не половецкие, а татарские, именно судя по сумме признаков – крымские из местностей около Бахчисарая или Симферополя, вообще не из степей и не с южного берега [Крыма]» . Тільки ж навряд, щоб Коршів висновок був уже геть остаточним словом науки .
б) Значно точніш і повніш обмальовують перед нами половецьку (кумано-кипчацьку) мову ті праці, що писано їх мовою арабською, дарма що арабська транскрипція куманської чи іншої тюркської вимови дуже хитка. Починаються арабські писання як геть певне джерело з XIII віку. Правда, характеристику для мови кипчаків накреслює вже й Махмуд Кашгарець (XI в.) в передмові до свого словника тюркських мов (1074 р.) ; на жаль, одначе, Махмуд Кашгарець розглядає кипчаків і сусідніх з ними гузів як єдине наріччя і надає кипчакам такі діалектологічні особливості, що властиві, безперечно, не їм, а лиш гузам, і навпаки – надає гузам кипчацькі особливості , і тому він для кипчацької (половецької) мови виходить джерело зовсім непевне. Доводиться через те найбільше покладатися на три кипчако-арабські словники з XIII в. Перший з них складений близько середини XIII в. в Єгипті, критично видав M. Th. Houtsma «Ein türkisch-arabisches Glossar» (Лейден, 1894; стор. 114 і 57). Друга праця – граматика видатного арабського філолога Абу-Хайяна Гранадця, родом бербера, що писав у Каїрі 1313 p.: «Китаб аль-идрак ли лисан аль-Атрак» – «Підручник для доброго вивчення мови тюрків» (некритично виданий у Царгороді 1309= 1891) . Абу-Хайягі характеризує мову кипчацьку поруч туркменської, але не плутає їх. Третя праця ще не видана: «Больтет аль-MOiirrâq фі ло^ет ат-Тюрк wa ль-Qифджâq» – «Найкращий підручник для того, хто прагне вивчити мову тюрків і кипчаків» Абу-Мохаммеда Тюрка з першої половини XV в. 
в) Найважливіше джерело для половецьких лінгвістичних студій, то т[ак] званий «Codex Cumanicus» 1303 p., що колись належав Петрарці і тепер переховується в Венеціанській бібліотеці. В цім «Codex’і» є латинсько-куманський словник, де й куманські слова писано буквами латинськими, є там трохи граматики, а, мабуть, чи не найцікавіша частина – куманські переклади (напевне, з місіонерською метою) уривків з Нового завіту та релігійних гімнів чи молитов. Одні з місіонерів були італійці, другі – німці. Висловлювалися були скептичні думки, що куманська мова цієї збірки зовсім не є стара половецька, бо, мовляв, у 1303 р. в наших степах уже не було давніх половців, і «Куманія» чи «Кипчак» – це мала б бути лиш архаїчна географічна назва, а говорили там іншою тюркською мовою – новоприбулих татарських орд . Але ця скептична думка успіху не здобула (через надто виразні свідоцтва історії), і для всіх ясно, що в «Codex Cumanicus» ми маемо мову справді половецьку . Вперше видав цього пам’ятника Клапрот (1828) дуже неточно і не зовсім повно, а значно старанніш – Гей-за Кун (Kuun Géza) під заголовком «Codex Cumanicus bibliothecae ad templum divi Marci Venetiarum» (Будапешт, 1880, стор. CXXXIV і 395, академічне видання). Кунову публікацію дуже похвалили авторитетні тодішні тюркологи, як-от Г. Вамбері та В. Радлов. «Издатель дал ученому миру возможность проштудировать как бы самый оригинал», – писав Радлов у своїй розвідці «О языке куманов, по поводу издания куманскаго словаря» (СПб., 1884, стор. 2) . Незабаром (1887) Радлов опублікував і словника до «Codex Cumanicus» за Куновим виданням ; тут у своїй транскрипції він надав куманським словам таку вимову, яку вважав за правдиву половецьку. Але незабаром Ем. Теза 1891 р. показав, що Кунове видання не таке вже й точне . Потім узявсь перевіряти пам’ятник В. Банг.
Він з 1910 до 1916 р. заходивсь фотографічно або з великою критикою видавати окремі частини з «Codex Cumanicus», не перестаючи при тім гостро знущатися з Радлова, особливо за його спробу реставрувати вимову в «Codex Cumanicus» по-своєму. Бангові напади на заслуженого тюрколога Радлова справляли на об’єктивних орієнталістів прикре враження ; а втім, коли почалася світова війна, то в німецькій і австрійській науковій пресі почулися русофобські голоси, які навіть сильно похваляли Банга за його тон . Будь-що-будь, Байтових заслуг для критики «Codex Cumanicus»ніхто не може заперечити.
Належать В. Бангові ось які статті та видання:
1. Zur Kritik des Codex Cumanicus, Лувен, 1910 (16 стор.; вид(ання) «Librairie universitaire des trois rois»),
2. Beiträge zur Erklärung des komanischen Marienhymnus. – В «Nachrichten» Геттінгенського наукового, товариства, філософсько- історичного класу, 1910 стор. 61 – 78. Тут особливо сильні напади на Радлова. (Пор ще напади в «Türkologische Epikrisen», Гейдельберг, 1910).
3. Über einen komanischen Kommunionshymnus. – В «Bulletin de la classe de lettres» бельгійської Академії наук, 1910, стор. 230 – 239.
4. Beiträge zur Kritik des Codex Cumanicus. – Теж y «Bulletin» бельгійської Академії наук, 1911, стор. 13 – 40.
5. Zu der Moskauer Polowzischen Wörterliste. – Теж у бельгійському «Bulletin», 1911, стор. 91 – 103.
6. Komanische Texte. – Теж у бельгійському] «Bulletin», 1911, стор. 459 – 473. (Тут про куманський переклад гімнів «Jesu, nostra redemptio» та «Verbum саго factum est»).
7. Die komanische Bearbeitung des Hymnus «A so-lis ortus cardine». – В ювілейній Festschrift на честь Вільг. Томсена (Лейпціг, 1912,) стор. 39 – 43.
8. Über die Rätsel des Codex Cumanicus. – В «Sitzungsberichte» прусської Академії наук, т. 21 (1912), (Trop. 334 – 353. Критичного додатка до цієї Байтової роботи про половецькі загадки дав Jul. Németh: Die Ratsei des Cod[ex] Cumfanicus]. – В «Zeitschrliftj der Deutschen] Morg[enländischen] Gesellschaft», т. 67 (1913), стор. 577 – 608.
9) W. Bang und J. Marquart, Osttiirki-sche Dialektstudien. Берлін, 1914 (13-й том «Abhandlungen» Геттінгіенського] наукіового] т[оварист]ва). Тут три розвідки, і для Codex Cumanicus присвятив В. Банг, властиво, лиш третю (стор. 241 – 276): «Der komanische Marienpsalter nebst seiner Quelle herausgegeben» (з фототипічними! знімками); початкова ж його стаття (стор. 1 – 24) трактує про особливості на-річчів Східного [.. ] Туркестану, що саме з ними й хоче Банг зблизити куманську мову всупереч Радлову . Середина книжки – то велика Марквартова розвідка «Über das Volkstum der Komanen» (стор. 25 – 238) .
Одночасно з виданням тексту «Codex Cumanicus» 1303 та з гіпотезами про найможливішу азіатську батьківщину половців раз у раз почали виринати питання про те, чи залишилися якісь живі рештки куманської мови серед теперішніх тюрко-татарських наріччів.
Ще спираючися на неточне видання Клапротове, написав Otto Blau (1875) свою студію «Volkstum und Sprache der Kumanen» , де заявив, що нащадки половців-ку-манів – то теперішні таврійські татари (стор. 556; 568). А як видав критичніше «Codex Cumanicus» Г. Кун, то над питанням про теперішні половецькі нащадки уважно спинився не хто, як В. Радлов. І приходив він не кожного разу до однакових думок.
Здавалося б, що й Радлов, разом з Блау, міг би подумати найперше про Крим; адже половці держалися були і в його степах і на побережжі, не тільки на східному, де Судак був головним торговим пунктом для цілої їх території , ба й на кримському побережжі західному, там де Ялта ; подорожній Рубрук 1253 р. каже, що як насунули на чорноморський степ татари, то кумани звідти не-счисленними масами кинулися через Перекоп до Криму . Тільки ж Радлов не в Криму шукав їхніх лінгвістичних нащадків. В його очах, як ми це вже й зазначали, кримські наріччя – то амальгама, мішанина всяких різнобір-них елементів. У крові городян убачав він і куманські зостанки, але в теперішній мові південного Криму найбільше констатував близькість із турками-османами. Що ж до кримських наріччів степових, «образовавшихся из смешения языков команского и позднее иммигрировавших степных кочевников», то «эти наречия» – так казав Радлов – «невозможно строго разграничить, так как под влиянием степи стерлись их различия» ; інакше сказати, степ знівелював «крымское наречие» настільки, що зближати його з «Codex Cumanicus» не варто. Не шукав - Радлов куманського нащадка і в сусідніх степах поза Кримом – у степах Північного Кавказу. Один тамошній народ «кумики» в Дагестані своїм ім’ям аж надто нагадував би куманів; але Радлов думку про якусь таку спеціальнішу лінгвістичну близькість теперішньої кумицької мови з давньою половецькою рішуче одкидав. І коли він вважав за можливе добачати серед теперішніх народностей якусь тісну близькість до мови «Codex Cumanicus», тобто літописних половців, то це на його думку могли б бути далеко в басейні Волги мещеряки або мишарі, «т. е. татары Пензенской, частью Саратовской, Симбирской и Нижегородской губерний» . Це Радловське вирішення справи не знайшло кінець кінцем собі прихильників серед тюркологів, і, приміром, рішуче повстав проти «мещеряцької» гіпотези Ф. Корш (1885) . Та незабаром і сам Радлов (1887) нашукав лінгвістичні половецькі рештки геть ближче до половецького степу і до Криму – в мові литовсько-волинських (живовидячки й галицьких) караїмів . А учень В. Радлова О. Самойлович значно поширив число кипчацьких (половецьких) живих нащадків, притягти сюди теперішні тюркські мови сусіднього Північного Кавказу. В рецензії на балкарську граматику Караулова (1912) Самойлович висловивсь: «Для меня несомненно одно – диалекты кумыков, карачаевцев и балкаров ... имеют между собою некоторые общие черты, которые указывают на связь этих трех диалектов,с наречием домонгольских обитателей южнорусских степей – куманов или кипчаков, по-русски половцев» . Пізніше, одначе, Самойлович одібрав у терміна «кипчацький» всякий реальний тіснополовецький зміст, бо розтягнув назву «кипчацький» на мови геть усіх північно-західних тюрків од Криму та степів, давнього Кипчака аж до Тобольська й Алтаю в глибу Сибіру . З вужчим значенням для терміну «кипчацький» підніс половецьке питання Ж. Ден і (1921) у своїй невеличкій, уже вище цитованій, замітці «Indications sur des textes inédits en turk-kiptchak ou kiptchak-coman» . Теперішні нащадки тієї мови, «якою говорили принаймні з XI віку нашої ери в Криму і в південно-руських степах» і яку ми знаємо з арабо-половецьких словників та з «Codex Cumanicus», Дені бачить почасти й у степах Північного Кавказу (у кумиків, принаймні в лексиці), почасти у Криму , найбільше, одначе, у сучасних караїмів литовських та волинських – «les karaites de Lithuanie et de Volhinie» – та у галицько-подільських тюркомовних вірмен XVI – XVII вв. Цю цитату з Дені ми вже наводили (ст. 485) і тоді ж зазначили, що п’ятьма роками пізніш Т Ковальський присвятив себе довгим лінгвістичним студіям над мовою литовських караїмів і в 1929 р. виснував із своїх студій тверду думку: «Серед теперішньої кипчацької групи тюркських мов найближче заховавсь давній кипчацький (куманський, половецький) тип саме іменно в мові литовських караїмів».
XII
Про досліди над тюркськими наріччями кавказько-астраханських степів і інших місць з Північного Кавказу: ногайці, кумики, балкари
та карачаївці.
На Північному Кавказі в ставропольсько-астраханських степах та в сусідніх місцевостях перебувають такі тюрко-татари:
1. Ставропольські трухмени на межі з Астраханщиною. Про них бібліографію дано в розділі VIII (стор. 496) при огляді мов півд[енно]-зах[ідної] групи.
2. Ногайці, близькі мовою до киргиз-казаків. Частина ногаиців живе ще в придунайській країні, в Добруджі («читахи»), трохи – в Криму коло Перекопу, а найбільше – на Північному Кавказі (в Ставропольщині в басейні р. Куми та Астраханщині, в Терській області в бувшому Караногайському приставстві Кизлярської округи, трохи в північнім Дагестані та на східній Кубанщині) . Найважливіша збірка ногайських текстів вкупі з кумицькими – це ногайсько-кумицька хрестоматія (оповідання і пісні) кумика Мухаммед-ефендія Османова (СПб., 1883), що видав В. Д. Смирнов. Ця хрестоматія здобула серед ногаиців велику популярність, зафіксувала поміж ними уміщений в ній текст і, живовидячки, чинить на дальшу народну творчість чималий вплив, не тільки фолькльорний, ба й мовний . З’єднання ногаиців з кумиками у хрестоматії Османова не виправдується лінгвістично, бо, як справедливо зауважив О. М. Самойлович, «несомненно, что диалекты кумыков, карачаевцев и балкаров не состоят в близком родстве с диалектом ногайцев, появившихся в южнорусских степях после монгольского нашествия (XIII в.)» .
3 – 5. Для наріччя куликів (у Дагестані), карачаївців (на верхів’ях р. Кубані в окрузі м. Баталпашинська) та зовсім близьких до них своєю мовою балкарів (у сусідній окрузі Терської області), після кумицької частини в ногайсько-кумицькій хрестоматії М. Османова (1883) слід зазначити в 17 томі «Сборника материалов для описания местностей и племен Кавказа» (Тифліс, 1883) кумицькі пісенні тексти (відділ III, стор. 3 – 59) з додатком двох словників: М. Г. Афанасьев, Русско-кумыкский словарь (стор. 1 – 45) та M. В. Mохир. Кумыкско-русский словарь (стор. 49 – 95). Для Карачая Pröhle дав словника «Karatschajisches Wörterverzeichnis» (1909) і, під заголовком «Karatschaische Studien», граматику та тексти ; пізніш він видав «Balkarische Studien» (1915 – 1916) . І кумиків і балкарів рівночасно студіював другий мадьяр-ський учений – Gyula Németh: Kumükisches und balkarisches Wörterverzeichnis – в «Keleti Szemle», 1911, де подав він і збірку кумицьких текстів . Щодо мови балкарів (інакше «малкарів»), то Немет її визнав за цілком схожу, «identisch», з карачаївською (яку обслідував В. Проле), і знов підніс він цю саму думку про балкарсько-карачаївську ідентичність у рецензії на Н. А. Караулова: «Краткий очерк грамматики горского языка балкар» (1912) . Над мовою кумиків останніми часами працює Б. Чобанзаде́; по-російськи він дав коротку (5 сторінок) замітку «Предварительное сообщение о кумыкском наречии» в № 1 «Известий общества обследования Азербайджана» (Баку, 1926, стор. 36 – 40), а по-азербай-джанськи – книжку «QyMyq ділі ве едебіййатытадяіяла-ры» (Баку, 1926; 105 стор.). Коротше по-російськи: «Заметки о языке и словесности кумыков» в «Известиях восточного! факультета Азербайджанского у[ниверсите]та», т. I (1926), стор. 95 – 138.
XIII – XVI
Бібліографія мови татар поволзьких («казанських»), з «кряшенами», «касимівцями» та мишарями (або мещеряками). Тептярі й башкири. Киргиз-казаки. Ближньосибірські татари (тобольці і інші).
Найновіший дослідник волзьких діалектів Дж. Валідову своїй роботі «О диалектах казанского татарского языка» (1927) констатує, що термін «казансько-татарська мова» у повсякчасній обихідці прикладається не тільки до татар Казанщини, ба й до цілого Поволжя, або й до всіх татар внутрішньої Росії. Сам він ставить справу ще ширше, захоплює ще ширшу територію і добачає близькі т р и групи: властиво казансько-татарську, мишарську (мещеряцьку) та уральсько-уфімську. Щодо першої групи, до властивого казансько-татарського наріччя, яким говорять близько 1 мільйона люду, то воно виразно розбивається а) на говірки лівого берега Волги, або заказанські (сама Казань теж лівобережна), і б) на говірки правобережні, або нагірні (там, де місто Тетюші, де басейн р. Свіяги). Архаїчніше говорять на Казанщині «кряшени», тобто добровільно або й насильно охрещені татари, що через християнську віру добре-таки одірвалися од життя мусульманської маси . і од мусульманської школи . У мові татар касимівських (на Рязанщині), що належить до правобережних говірок, видко своєрідні особливості, які наближають її і до мови другої групи – мишарів чи мещеряків (чи не потатарених монголів?). Мишарів є щось 1 мільйон, і живуть вони найбільше в губернії Сімбірській, та ще в Саратовській, Пензенській, Тамбовській, Нижегородській і ін. Осібніше становище належить численній третій групі, бл[изько] 2,5 мільй[онів] душ, – наріччю урало-уфімському (в межах не тільки республіки Татарської, ба й Башкирської). Те наріччя, – каже Дж. Валідов, – можна б назвати і тептяро-башкир-ським, бо воно – перехідна стадія до мови башкирів. Чистою ж башкирською мовою, «языком, который имеет претензию быть самостоятельным языком, совершенно отдельным от казанско-татарского», говорять лише 1/4 мільйона] люду .
В оцій класифікації, що її дає Дж. Валідов, ми бачимо розбіжність проти думок тих дослідників, котрі тептярів і близьких до них тюрків з’єднують не з казанцями, з тільки з башкирами .
Практичних підручників для вивчення мови поволзьких («казанських») татар складено чимало, чи то для потреб місіонерських, чи для педагогічних – шкільних, чи попросту для житейської обихідки росіян, приневолених жити серед «инородцев». Ми назвемо попереду ті граматики, самовчителі та словники, що з’явилися протягом XIX в. аж до революції 1905 року, а до новіших перейдемо вже потім.
Татарсько-російські букварі почали друкуватися ще в XVIII в., а одною з ранніх граматик (не найпершою, одначе) була «Краткая татарская грамматика» священика Олекс. Троянського (СПб., 1814; 2-е вид., Казань, 1824, «издание комиссии духовных училищ»; передрук. 1860); Троянський викладав татарську мову в казанській духовній семінарії. Він видав і великий «Словарь татарского языка» (Казань, 1833). В Європі розголосу набрала інша казанська праця, що її автор був зрештою не казанець, а азербайджанець: «Грамматика турецко-татарского языка, составленная ординарным профессором мирзою Александром Казембеком» (Казань, 1839; 2-е вид. 1846); її на німецьку мову переклав Ценкер 1848 . Все ж Казембекова праця не була граматика спеціально для казанського наріччя. Ближче до діла підходила «Татарская грамматика» Март. Іванова (Казань, 1842) з його ж таки великою «Татарскою хрестоматиею» (Казань, 1842) , а ще корисніше було «Практическое руководство к изучению татарского языка, составленное старшим учителем 1-ой казанской гимназии Махмудовы м» (Казань, 1857; стор. 14 і 255; є й словничок). У 1880-х pp. серед декількох інших невеличких казанських «самоучителів» модним зробивсь був М. Ш. Саліхов: «Новый самоучитель татарского языка» (Казань, 1885; 2-е вид. 1893; 53 стор.). Захтів був затьмарити і Саліхова і його попередників І. Кондратов, що «составил по Троянскому, Махмудову и Салихову» свій «Новый практический самоучитель татарского языка , с приложением татарско-русского словаря, фраз и разговоров» (Казань, 1893, 90 стор.; 3-е вид., Казань, 1904, теж 90 стор.). Тільки ж чисто всіх поодтісняв своїм «Самоучителем для русских по-татарски и для татар по-русски» А. А. Вагапов, що первопочатками сягає, очевидячки, ще в 1850 – 1860-ті роки , а в 1904 році було вже 15-е видання (всього 64 стор; на стор. 61 – 64 татарські пісні . Під кінець зробив архаїчному Вагапову конкуренцію «учитель русскаго языка при Чистопольской медресе» М. А. Юнусов: «Русско-татарский язык. Для самостоятельного изучения» (Казань, 1904; 83 стор.); він, побачимо далі, і «Татарско-русский словарь» видав (1906). Щодо татарсько-казанських словників XIX в., то й тут доводиться починати од Троянського (автора граматики). Його велика праця – «Словарь татарского языка и некоторых употребительных в нем речений арабских и персидских, собранный трудами и тщанием учителя татарского языка в казанской семинарии священника Александра Троянского» (Казань, 1833). А далі, коли не братимем на увагу маленьких глосаріїв при граматич них підручниках та самовчителях, то допіру в останній четвертині XIX століття доведеться позначити дещо поважніше. З одного боку – знов місіонерські праці, обчислені переважно на «кряшенів», як-от: Н. Остроумов, Первый опыт словаря народно-татарского языка по выговору крещеных татар Казанской губернии (Казань, 1876; 145 стор.); потім «Православное миссионерское общество» надрукувало «Татарско-русский словарь» Н. Остроумова, значно збільшений (Казань, 1892; 246 стор.); Л. Воскресенський: «Русско-татарский словарь, с предисловием о произношении и этимологических изменениях татарских слов» (Казань, 1894; стор. 1 – 110 – граматика, стор. 1 – 374 – словник; транскрипція скрізь «старо-кряшенська»). З другого боку – те, що дав казанський просвітній діяч-мусульманин А. Кайюм Насиров: а) «Татарско-русский словарь» (Казань, 1878); б) Русско-татарский словарь» (Казань, 1892, 253 стор.; 2-е вид. 1906) . Вчитель російської мови в чистопольській медресе (автор вищезгадуваної граматики) M. A. Юнусов:
«Татарско-русский словарь наиболее употребительных слов и выражений» (Казань, 1906; 164 стор.). і І граматичні і словникові оті казансько-татарські праці XIX в. здебільша страждають на недостатню науковість; не одна з них придатна для лінгвіста-дослідника переважно як сировий матеріал. По інакшому підступив до казансько-татарської мови мадьярський орієнталіст Габор Балінт: «Kazâni-Tatâr nuelvtanulmanyok» (Будапешт, 1875 – 1877). В цій Балінтовій збірці три частини: а) фонетично записані латинкою тексти казансько-татарського фольклору, почасти й православнорелігійні од хрещених татар (1875; 170 стор.); б) татарсько-мадьярсько-німецький словник (1877; 178 стор.); в) граматичний нарис – фонетика, морфологія, синтакса (1876; 160 стор) Незважаючи на мадьярську мову Балінтавого видання, воно все ж і досі залишається в Європі головним джерелом для наукового ознайомлення з особливостями наріччя казанських татар і навіть казанського фольклору . Але справедливість вимагає зазначити, що після Балінта чимало путящих записів опублікували самі казанці, як-от Н. Катанов: «Материалы к изучению казанско-татар-ского наречия», І – II (Казань, 1898; стор. 178 і 113) , А. К. H аси ров: «Сказки казанских татар» (Казань, 1900 112 стор.) і т. ін, і т. ін.
Після революції 1905 р. розвиток новотатарсь-кого казанського письменства викликав нове, ширшеє і уважнішеє ставлення до граматичної і лексичної літератури. Тут поважне місце належить відомому, тоді ще зовсім молодому, казансько-татарському письменникові Алімд жанові Ібрагімову, що видав у світ свою граматику (1911), два випуски: «Татар сарфы» – «Етимологія» і «Татар нахвы» – «Синтакса». Тую граматику збудовано на принципі – віддавати живу народну мову якнайближче (5-е вид., 1917 – 1918). Потім дав він, теж по-татарськи, цінну статтю «Як вивчати татарську мову» (1915) ; в ній обмальовано дотодішній процес розвитку граматичної літератури у казанських татар і захарактеризовано казансько-татарське наріччя як самостійну мовну одиницю. Другий видатний татарський письменник, філолог Дж. Валідов, теж видав граматику (2-е вид., 1920), але особливої уваги він вартий як лексиколог. Словникова праця у казанських татар за останніх літ 15 – 20 не стояла; вистачить назвати – Н. Катано в: «Татарско-русский словарь» (Оренбург, 1912); С. Рахманку-лов і А. Карам: «Полный русско-татарский словарь» (624 стор.); M. Курбаналієв, Р. Азізов та І. Кулієв: «Татарско-русский словарь» (Казань, 1927; 219 стор.). Але значно ширші перспективи поставив Дж. Валідов: «Полный толковый словарь татарского языка» (виходить у Казані частками з 1927 p.; тол кування для татарських слів подаються мовою татарською). Взагалі татарська філологія в Казані за останніх двох десятиліть сильно піднеслася. Тюркології оддав значну частину своєї енергії і старий професор-лінгвіст В. О. Богородицький; він видав «Введение в тюрко-татарское языкознание» (частина І, Казань, 1922), куди ввійшла і його доповідь на татарській правописній конференції 1919: «Характеристика звукового состава в казанском говоре поволжско-татарского языка» (стор. 45 – 53); а як заснувалося в Казані Наукове товариство для татарознавства (1923) з його органом «Вестник научного общества татароведения» (виходить) з 1925 р.), то В. Богородицький на сторінках цього журналу друкує свої статті, цінні для вияснення татарської фонетики, приміром «О корневом вокализме и его изменениях в каз[анско]-тат[арском] диалекте» (кн. VIII, 1928, стор. 112 – 122). В тім «Вестнике научного общества татароведения» друкуються праці і його учнів-татар, з-серед яких публікує досліди над фізіологією казансько-татарських звуків А. Шараф . В «Вестнике ніаучного] обіщества] татароведения» вмістив і Дж. Валідов свою статтю про поволзькі діалекти (1927, № 6), що саме з неї ми й почали цей розділ.
XIV
Одмінно од казанських татар говорять касимівці і мещеряки (чи мишарі). Їх бібліографія менша.
Для касимівських татар на Рязанщині – Є. Поливанов, Фонетические особенности касимовского диалекта (M., 1923) .
Про мишарів («мещеряків», найбільше правого берега Волги) загальніші відомості дає протоєрей Є. А. Малов: «Сведения о мишарях. Этнографические очерки» (Казань, 1885; 79 стор.) , а лінгвістичні – Г. Ахмаров: «О языке и народности мишарей», в казанських «Известиях», 1903 . Попередню бібліографію про мишарське наріччя позначив у своїй роботі С. Є. Mалов: «Из поездки к мишарям. О наречии мишарей Чистопольского уезда» (Казань, 1904; 24 стор.) . Після того можна побіжно зазначити Г. Філіппова: «Крещенные мещеряки в Цивильском и Тетюшском уездах Казанской губіернииі (Москва, 1915), де є один розділ і про мову ; а великої уваги варт дослідник не досліджених доти тамбовських мишарів Rob. Pelissier: «Mischär-tatarische Sprachproben, gesammelt im Nordosten des Bezirks Tjemnikovdes Gouvernements Tambov» в «Abhandlungen» прусської Академії наук 1918 (стор. XII і 47 ; в передмові В. Банг дав характеристику тому мишарському наріччю .
Мову башкирів казанські татари звичайно не одділя-ють од своєї, а тептярів, що ближчі до них, тим паче з’єднують зі своєю. Для практичного вивчення башкирської мови ще й досі має певну вагу Мір-Саліх Бекчурін: «Начальное руководство» (2-е вид., Казань, 1869); Бекчу-рін видавав і башкирський фольклор . Словник – В. Катаринський: «Башкирско-русский словарь» (Оренбург, 1900; 237 стор.). Наслідком спеціальної екскурсії до Уфімської губернії був «Отчет» H. Катанова (Казань, 1900 – 1901; 121 стор.), повний діалектологічних даних татарських, мишарських, тептярських, башкирських . Чимало текстів башкирського фольклору фонетично опублікував мадьяр В. Проле (1903 – 1905) ; студіював башкирів і другий мадьяр – Ю. Мессарош (1909 – 1910) . Пожвавішали башкирські студії за найновіших часів – М. Дмитрієв: «Étude sur la phonétique bachkire» (Париж, 1927; 60 стор.) ; Медж. Білялов: «Таблицы по фюнетике башкирского языка» (1928) ; О. Шацька : «Заметки по башкирскому фольклору и языку» (невеличка, але все ж цікава змітка 1928) .
В Уфі існує «Наукове товариство для вивчення Башкирії (чи Башкортостана)», що почало з 1926 року друкувати, мовою башкирською-таки, свої краєзнавчі збірки «BamqopT аймаы». В книжці 2-й цього журналу (1926), виданій з нагоди І Тюркологічного з’їзду, маємо низку провідних статей про башкирську мову (як-от Мірасева, Вільданова). У книжці 7-й 1929 р. – огляд того, що зроблено в Башкиростані для башкирознавства за десять літ. Приступне це, звичайно, лиш для тих, хто знає по-башкирськи.
XV
Коли із західного, волзького боку лінгвістично тягнуть до себе башкирів казанські татари, то з півдня і південного сходу од Оренбурга, у своїх південно-східних окраїнних наріччях, башкирська мова непомітно переходить в одну з найчисленніших і широко розкиданих тюркських мов – киргиз-казацьку . Давніш були звали її коротко: «киргизька», бо плутали казаків з кара-киргизами, інакше «дикокамінними киргизами» (а в кара-киргизів балачка – своя, все ж окрема од киргиз-казацької); тепер часто кажуть навіть не «киргиз-казацька», а попросту «казацька мова», а киргиз-казацьку територію звуть «республіка Казакстан». Надійним матеріалом для її лінгвістичного студіювання явивсь III том В. Радлова: «Образцы народной литературы северных тюркских племен» (СПб., 1870; стор. XXVI і 776) . З того часу опубліковано киргиз-казацьких текстів чимало, і дуже в пригоді стають «киргизские хрестоматии», друковані в російській транскрипції – І. Алтинсаріна (Оренбург, 1879; 2-е вид., 1906) та А. Алекторова (Омск, 1907). До цієї ж «текстової» категорії можна віднести і «Материалы по казак-киргизскому языку, собранные И. Лаптевым» (Москва, 1900) , хоч правда, що затранскрибованим (і перекладеним) «образцам народной словесности» присвячено в книжці Лаптева лиш першу половину, а друга половина – то вже обробка: «Краткий грамматический очерк казак-киргизского языка» (стор. 83 – 106) та короткий «Киргизско-русский словарь» (стор. 107 – 148). Поміж спеціальними граматиками ще й досі не втеря-ла своєї ваги «Грамматика турецкая, персидская, киргизская и узбекская» майора М. Терентьева (СПб., 1875 – 1876); німці оцінили цю працю тим, що узбецьку та киргизьку частину граматики М. Терентьєва переклали по-німецькому навіть серед війни з Росією (1917) . З чисто практичною метою склав Іш-Мухаммед Букин «Русско-киргизский и киргизско-русский словарь» (Ташкент, 1883; 363 стор.) та «Русско-киргизские разговоры» (Ташкент, 1884). Роками десятьма після нього мав успіх на словниковому (почасти на граматичному) полі викладач російської мови для киргизів , киргизький етнограф В. Катаринський, що склав попереду «Краткий русско-киргизский словарь» (Оренбург, 1895; 66 стор.; 3-е вид., Оренбург, 1898, 72 стор.) , а потім переробив його на чималий «Русско-киргизский словарь» (Оренбург, 1899 – 1900; 494 стор.). Так само випустив він у світ і «Киргизско-русский словарь» (Оренбург, 1897; 243 стор.) на підставі давніх «Материалов» Н. Ільмінського, із своїми корисними додатками . Катаринському належить і «Грамматика киргизского языка» (Оренбург, 1898; 196 стор.) . Але найкращою вийшла праця Пл. Меліорансько-г о: «Краткая грамматика казак-киргизского языка, ч. I. Фонетика и этимология» (СПб., 1894; 72 стор.), ч. II. «Синтаксис» (СПб., 1897; 92 стор.). Меліоранського «Граматика» ще надовго залишиться відправним пунктом для кожного лінгвіста-казаколога, в тім числі і для тих новітніх дослідників, що останніми роками жвавенько взялися працювати над киргиз-казацьким мовознавством, почасти після революції 1905 р. (А. Б. Байтурсунов), почасти після сформування республіки Казахстану. З нових словників зазначім «Казакско-русский словарь под редакцией Каменгерова» (Москва, 1926; 224 стор.).
XVI
Як додаток до попередніх розділів зазначимо деяку граматичну й словникову бібліографію для татар Тоболыцин и в ближньому (західному) Сибіру, що являються північними сусідами киргиз-казаків і східними сусідами татар казанських та башкирів. Вони, як узагалі західносибірські татари, що сидять понад р. Іртишем (який приймає в себе зліва р. Тобол), найближчі діалектологічно до казанців-поволзців і мишарів. Основу для вивчення мови татар Тобольщини поклав місіонер-педагог Йос. Гіганов: а) «Грамматика татарского языка, сочиненная в тобольском главном народном училище священником Іос. Гигановым» (СПб., 1801); б) «Слова коренные, нужнейшие к сведению для обучения татарскому языку, муллами юртовскими свидетельствованные» (СПб., 1801) ; в) «Словарь российско-татарский, муллами юртовскими свидетельствованный» (СПб., 1804; 630 стор. in 4-to). Записи народних тобольских текстів, поруч тюменських та надіртишських, умістив В. Радлов у IV томі своїх «Образцов» (СПб., 1878). І граматика і словник Гіганова ще досі не втратили своєї ваги для тюркологів, і їх не змогли добре заступити нові місіонерські видання XX в., як-от «Русско-татарские разговоры» в російській транскрипції (Тобольск, 1905; 83 стор.); рік перед тим вийшов «Краткий русско-татарский словарь» (Тобольск, 1904; 68 стор.).
XVII
Тюрки далекого (східного) Сибіру: алтайці – «ойрати», абаканські або мінусінські татари, урянхайці й ін. – Наскільки їх вивчено?
Тюрко-татари східного або далекого Сибіру одрізняються от інших тим, що релігія досі панувала у них не мусульманська, як у інших тюрків, а старошаманська (подекуди зреформована в монотеїстичному дусі); або, через російських місіонерів, приставали вони до православ’я (принаймні офіційно). Цей факт, натурально, од-бивсь і на їх мовах – наріччях.
Серед східносибірських тюркських наріччів найкраще обслідувані алтайські. Тепер на Алтаї своя республіка (з 1922) p.), що по-псевдокласичному зветься Ойратія (столиця – Улала), а давніш це була південна частина губернії Томської. Відомий дослідник тюркських діалектів В. Радлов саме з Алтаю і почав свою пам’ятну серію «Образцы народной литературы тюркских племен»; алтайським записам присвячено у Радлова том І (СПб., 1866). Незабаром з’явилася місіонерська дуже добра «Грамматика алтайскаго языка, составленная членами алтайской миссии» (Казань, 1869; стор. 289). Головним автором чи упорядником був Н. Ільмінсь-кий, а матеріали призбирав покійний архіміандрит) Ма-карій (Глухарев, пом. 1847), засновник алтайської духовної місії, та оітець) В. Вербицький. Цей останній, В. Вербицький, видав «Словарь алтайскаго и ала-дагскаго наречий тюркскаго языка» (Казань, 1884; стор. IV і 494), що збирав його більше як тридцять літ .
Найновіші словники: С. Кумандин, Алтайско-русский словарь (Улала, 1923) та П. П. Тындыков, Алтайско-русский словарь (Улала, 1926) і його-таки, Русско-алтайский словарь (Москва, 1926; 100 стор.).
Під наріччям аладагським (або «черневых» татар) отець Вербицький розумів і говірки татар абаканських (Абакан – доплив Єнісея), що їх іноді звуть і мінусінськими, од ім’я Мінусінської округи на півдні Єнісейської губернії. Абаканські татари мають племінні назви: сагайці, качинці, бельтіри, койбали і ін. їх говіркам присвятив В. Радлов ІІ-й том (стор. 1 – 594) своїх «Образцов» (СПб., 1868). Пізніш робив дуже совісні записи серед абаканських татар Н. Катанов . Останніми часами ми маємо статтю Ф. Фієльструпа та С. Малова «К изучению турецких абаканских наречий» (1928) . Передше од Радлова M. A. Castrén дав монографію «Versuch einer koibalischen und karagas-sischen Sprachlehre nebst Wörterzeichnisse aus den tatarischen Mundarten des Minussischen Kreises» (СПб., 1857, 210 стор.). Карагаси (їх Кастрен торкнувсь обмаль) – невеличкий народ, душ так 400 (мабуть, потюрчені остяки) на північ од Саянського хребта, тобто східного продовження алтайських гір. Кастренові матеріали перевів на Радловську транскрипцію Н. Катанов: «Castrén’s Koibalisch deutsches Wörterverzeichniss und Sprachproben des Koibalischen Dialectes, neu transscribirt von N. Katanoff» (1888) . Котрі карабаські з своїми записами абаканськими включив у IX том серії В. Радлова: «Образцы народной литературы тюркских племен, – наречие урянхайцев (сойотов), абаканских татар и карагасов» (СПб., 1907, 2 тт., мало не півтори тисячі стор.) . Територія сойотів або урянхайців (їх буде з 2,5 тисячі люду), на південь од Саянського хребта, побільше входить в політичні кордони вже [...] Монголії. Чотирма роками раніш Н. Катанов закінчив свою колосальну дисертацію: «Опыт исследования урянхайского языка, с указанием главнейших родственных отношений его к другим языкам тюркского корня» (Казань, 1903, 2 тт.). Ця величезна праця Н. Катанова дуже корисна як збірка відомостей не тільки про наріччя урянхайське, ба й про всі інші тюркські, бо Катанов скрізь наводить із них рясні паралелі. Але вона незручна для користування через величезний свій обсяг (стор. XLII і 1539 і 8 і LX), magnitudine sua laborat, як сказав би Саллюстій .
XVIII
Тюркські мови Середньої Азії; дещо з бібліографії джагатайської вмерлої мови. Бібліографія дослідів над наріччям Туркестану західного: мова узбецька, сартська. Таранчі. Вивчення мов Туркестану східного (кашгарського) та тюркських оаз у Монголії.
Середньоазійські тюркські наріччя (інакше туркестанські) розбиваються через політичний кордон на дві галузі – західну та східну, або, з одного боку, наріччя Туркестану радянського, республіки Узбекистану [...], а з другого боку – наріччя Туркестану [східного] (чи кашгарського). У зв’язку з політичними обставинами, наріччя західнотуркестанські (узбецько-сартські) вивчалися переважно через росіян, або принаймні в російській мові, а східнотуркестанські наріччя найчастіш бували темою дослідів для тюркологів європейських, що закріпили за тими наріччями назву «turki».
Звуть середньоазійські наріччя, чи середньоазійську тюркську мову, ще й новоджагатаиською. Доводиться попереду зареєструвати роботи про давню тутешню мову – староджагатайську, що тепер вигасла, але позалишала після себе рясні літературні пам’ятки, найкращі з XV в., за тімуридських часів. Літературно ж вона, й мертвою бувши, впливала на новоджагатайські наріччя ще в XIX в.
Герман Вамбер і видав з мадьярським перекладом (Будапешт, 1862) джагатайсько-османський словник «Абушка» до творів великого джагатайського письменника Алі-шера Навої (пом. 1500 р.), складений у Туреччині в першій половині XVI в. за часів Сулеймана Пишного . Зветься той словник «Абушка» через те, що найпершее джагатайськее слово, яке в ньому по-османськи пояснено, є «абушка» . Почасти за цим словником «Абушка», почасти за іншими пам’ятками староджагатайськими і, разом з тим, за текстами новоджагатайськими, скомпонував Г. Вамбері свої «Cagataische Sprachstudien enthaltend gtammatikalischen Umriss, Chrestomathie und Wörterbuch» (Лейпціг 1867; стор. VIII і 360 in 4-to). Вам-берієве видання «Абушки» 1862 тим було недобре, щоВамбері повикидав усі посвідкові цитати. Тому всі учені користуються іншим, критичним виданням . «Абушки»: V. de Véliaminof-Zernof, Dictionnaire djaghatai-turc (СПб., 422 стор. турецькою мовою] та 27 стор. докладненької французької] передмови). Незабаром видав iPavet de Courteille: «Dictionnaire turc-oriental» (Париж, 1870; 562 стор.), де використав і «Абушка», і всякі інші староджагатайські класичні літературні витвори . Складалися джагатайські словники і перською мовою. Такий джагатайсько-перський словник «Сенглях» XVIII в. мірзи Мохеммеда Мехдіхана ; граматичну частину Мехді-ханової праці видав Денісон Росе (Калькутта, 1910) . Так само обробив джагатайсько-перський словник Фетх-Алі-хан (1862) . В XIX таки столітті склав дуже хаотичний джагатайсько-османський словник Сулейман-ефенді Бохарі : «Люет-и чаатай ве тюркі-йи османі» (Царгород, 1298= 1881; 320 стор.), і його, вкоротивши, обробив по-німецьки І. Kunos: «Cägataj-osmanisches Wörterbuch» (Будапешт, 1902). Зазначимо тут іще розвідку про синтаксу середньо-азійського легендарного писання Рабгузі з Нехшеба монгольских часів (1309 – 1310 р.) за рукописом Британського музею XV в. – це Jakob Schinkewitsch, Rabghuzi’s Syntax (Берлін 1926; 47 стор.) .
Але ця давня джагатайська мова тепер, як сказано, уже мертва. її в живім житті заступили нові середньо-азійські мови, новоджагатайські.
Мова тюрків Західного Туркестану, по теперішньому’ – республіки Узбекистану, зветься узбецька] расово найчистіші узбеки (чи озбеки), мабуть, чи не в Хіві та в афганськім Туркестані. З підручників для узбецької мови ще й досі не загубила певної ціни [...] «Грамматика турецкая, персидская, киргизская и узбекская» (СПб., 1875 – 1876, 2 чч.) майора М. Терентьєва; нещодавно її переклали німці (1917) і саме частину казак-киргизьку та узбецьку . Навпаки, нічого не варт поверховний, хоч і сильно рекламований, «Спутник русского человека в Средней Азии» А. Старчевського (СПб., 1878), що потім і ще перероблявся . Улюбленим узбецьким словничком для туркестанських росіян довго був той, що склав С. Лапін: «Карманный русско-узбекский словарь. Приложение: Краткая грамматика узбекского языка» (Самарканд, 1895; стор. VIII і 106 і 56); цей Лапіна словник не раз потім перевидававсь (4-е вид., Самарканд, 1914, і без епітета «краткій»; стор. 1 – 114 – словничок, стор. 1 – 63 – граматика).
Засвоїли узбецьку мову і городяни-іранці (в Ташкенті, в Самарканді, в Фергані, в Бухарі і деінде), але в їх устах вона трохи змінилася, надто у відтінках вимови. їхнє городське наріччя має (або досі мало) назву сартське. Слово «сарт» – старе. Воно трапляється вже й у XI в., в тюркській дидактичній поемі «Кутадгу біліг»; але тоді воно значило лиш «купець». В XV в. воно прикладалося спеціально до людей іранської раси, що їх однаково звали й «таджиками». А чим ближче до наших часів, тим сильніш видко в середньоазійських писаннях неоднакове значення для слів «таджик» і «сарт»: котрі іранці не втратили своєї мови, звуться «таджики», а котрі з них потюрчилися, тих звуть «сарти» . Туркестанські росіяни найбільше цікавилися вивчати мову не чистих узбеків, а саме іменно отих потюрчених городян-іранців, «сартів». Не надто щасливо дебютував своєю книжкою З. А. Алексеев: «Самоучитель сартовскаго языка» (Ташкент, 1884; 64 стор.) . Не кращий «Переводчик с русского языка на сартовский» А. В. Старчевського, хоч і виданий «при пособии военно-ученого комитета Главного штаба» (СПб., 1886; 202 стор.). Навпаки, має й досі вагу В. Наливкін: «Русско-сартовский и сартовско-русский словарь общеупотребительных слов, с приложением краткой грамматики по наречиям Наманганского уезда» (Казань, 1884; стор. 294 і 161). Долучену до цього словника коротку сартську граматику переробив потім В. Наливкін в путящеє, найкращеє од усіх інших «Руководство к практическому изучению сартовского языка» (Самарканд, 1898; 333 стор.) . Тим часом Н. Остроумов опублікував свої записи сартського фольклору (прислів’я); на їх підставі трохи ознайомив західних тюркологів із сартською мовою H. Vâmbéry «Die Sarten und ihre Sprache» (1890) . За модною практично-лінгвістичною методою Toussaint’a почав був видавати I.A. Беляев: «Руководство к изучению сартовского языка», Ташкент, 1906, вип. I – V (стор. 1 – 89) . Далі – рівночасно скількись слабеньких підручників, як-от Лев Афанасьев: «Словарь сартовских слов с главнейшими грамматическими правилами» (Скобелев, 1908; 207 стор.) та кишеньковий «Сартовский переводчик. Среднеазиатские наречия, Издание штаба туркестанского военного округа, под редакцией полковника И. Ягелло» (Ташкент, 1908; стор. 27 і 37) . Добра «Этимология сартовского языка для курсов при ташкентском отделении Общества востоковедения» (Ташкент, 1910; 112 стор.). Н.Будзинський: «Грамматика сартского языка и русско-сартские разговоры» (Ташкент, 1910; 320 стор.).
Після революції назву «сарт» скасовано , офіційно запроваджено для «сартів» загальне ім’я «узбек», і тому нові студії над сартською мовою звуть її вже «языком узбекским». Щоб якось давати собі раду з тією уніфікованою термінологією, одрізняють говірки географічно: наріччя узбецько-хівинське, говірка ташкентська, ферганська самаркандська, бухарська тощо; або все ж таки в дужках додають: «сартский язык». Пор.: П. Кузнецов, Некоторые диалектологические особенности среднеазиатского наречия турецкого языка (так наз[ываемого] узбекского, сартовского)», 1923 ; приклади у Кузнецова додаються з говірки ташкентської та ферганської. Багато працює над говір-кою сартів ташкентських професор ново-заснованого в Ташкенті Середньоазійського університету Є. Д. Поливанов, автор праць: а) «Введение в изучение узбекского языка», 3 чч. (Ташкент, 1925 – 1927); б) «Краткий русско-узбекский словарь» (Ташкент, 1926); в) «Краткая грамматика узбекского языка», 2 чч. (Ташкент, 1927). З користю можна назвати іще цілу низку статей Є. Поливанова про той самий ташкентський діалект, вміщених почасти в ташкентських-таки виданнях (1922 і далі) , почасти в «Докладах» Всесоюзної Академії наук (1928), де він ширше, одначе, говорить уже про говірку самаркандську , та в «Известиях» (1929) – про говірку міста Туркестана та його повіту . Дещо в тім напрямі роблять його учні, як-от К. Юдахін: «Некоторые особенности кара-булакского говора» (1927) – чимкентського повіту, де слідно деякі захожі впливи од мови туркменської та киргиз-казацької. Для нововпровадженого латинського алфавіту недавно видав В. Вяткін «Учебник узбекского языка для русских».
Переходячи од Туркестану західного (радянського, русского) до Туркестану східного [...], ми маємо спинити свою увагу найпередше на одній середньоазійській тюркській народності, що жила давніше в границях китайських, а потім перейшла до границь російських, і російське правительство дало їй землю в Ілійськім краю Семирєченської області. Це – таранні. Записи цього східнотуркестанського діалекту, пороблені коло китайськопідданої Кульджі та й у російськопідданому Ілійському краї, видав В. Радлов у VI-му томі своїх «Образцов народной литературы тюркских племен» (СПб., 1886), а після нього багацько опублікував таранчинських текстів Н. Пантусов, 1880 – 1910 , на жаль, переважно алфавітом арабським . Як настала революція 1917 p., таранчі перейменували себе по-класичному чи там псевдокласичному на «уй гурів» , і тюркологи, щоб одрізняти їх од інших, звуть їх тепер «таранчі-уйгури». Випущено в світ «Образцы народной уйгурской литературы» (Москва, 1925; 247 стор.), що їх «составили Л. Ансари, З. Башири, Худайкул и Ибрагими». Один з них, Л. Ансарі, вкупі з H. Хакімом, склали по уйгуро-таранчинськи і граматику своєї мови, придатну, очевидячки, не тільки для своїх шкіл, ба й для орієнталістів.
В межах Туркестану [східного] (де найбільші міста Кашгар та Яркенд, а трохи на північ – оази Аксу та Турфан) та й аж до Китайської стіни знати тюркські наріччя була найпередше потреба китайським урядовцям. Март. Гартман привіз і передав до бібліотеки Німецького Східного товариства, між іншим, китайсько-тюркський словник, друкований в Сінкяні між 1861 – 1874 pp. Реальну, одначе, користь для некитаїстів мають лиш європейські студії східнотуркестанських наріччів. Побіжно лиш згадавши про короткі звістки у Н. Ільмінського (1861) та Г. Вамбері (1867) , огляд почати треба з граматики й словника для кашгарського наріччя: Rob. Shaw, A sketch of the turki language as spoken in Eastern Turkistan (Kashghar and Yarkand, part I, Gramrnar (Калькутта, 1878), part II, Vocabulary (Калькутта, 1880) ; термін «turki language», що дав тут для східнотуркестанського наріччя Роб. Шоу, дуже поширений у європейців; транскрипція, якої тримавсь Шоу, з англій ською вимовою для латинських букв, не дуже зручна. За одну з добрих праць для кашгарського наріччя правити може: Mart. Hartmann, Caghataisches. Die Grammatik: «Ussi lisan-i turki» des Mehemed Sadiq (Гейдельберг, 1902; стор. XIX і 83); Гартман використав друкованого гуркестансько-османського підручника М. Садика (Цар-город, 1314=1897) і поробив виправки за усними свідченнями одного царгородського туркестания, родом з Аксу . Спинявсь над яркендським наріччям Гн. Кунош (1905) ; дав невеличку граматику і двоє словничків для «eastern turki» [«східної тюркської мови»] Г. Вайтекер (1909) . та свої «уваги» про мову Кашгара й Яркенда К. Шріфль (1913 – 1911) . Найважливіші про яркендське і кашгарське наріччя праці шведа-місіонера G. Raquette’а (1909 – 1927): a) The Eastern-Turkestan dialect of Yarkand and Kashgar – фонетично записані тексти (Гельсінгфорс, 1909) ; б) Eastern Turki gramrnar, practical and theoretical (практичний самовчитель), with vocabulary (Берлін, 1912 – 1914) ; в) Englisch-turki dictionary based on the dialects op Kashgar and Yarkand (Лунд, 1927; 139 стор.) ; г) The accent problem in turkish («Лунд, 1927; 42 стор.) – це вже не спеціально східнотуркестанська студія, ба загальнотюркська .
Бажаючи зблизити стару половецьку мову з теперішньою східнотуркестанською, В. Банг у своїх «Osttürkische Dialektstudien» (Берлін, 1914) дав порівняльну характеристику східнотуркестанської мови. Покликавсь він на таранчинські тексти Радлова, кашгарські тексти М. Гартмана, яркендсько-кашгарські Ракета і турфанські – Лекока (Alb. von Le Coq): «Sprichwörter und Lieder aus der Gegend von Turfan, mit einer dort aufgenommenen Wörterliste» (Лейпціг, 1911; 100стор.) ; частину Лекокових записів умістив у своїй книзі й Банг (1914; стор. 13 – 24). Потім Лекок випустив ще «Osttürkische Gedichte und Erzählungen» із словничком (1925) .
Щодо інших місць Східного Туркестану, то хоч звідти записи й є, та вони ще не опубліковані. От С. Mалов позаписував тексти коло о. Лобнора, де архаїчне наріччя настільки своєрідне, що кашгарці не одразу його й розуміють. Призбирав він записи і ще далі на схід – коло Хамі; привіз він матеріали і од гих східнотуркестанців, що живуть у китайській провінції Ганьсу всередині Великої китайської стіни: це сари-уйгури («жовті уйгури») та салари. Вивчав С. Малов більше сари-уйгу-рів, а про наріччя саларів він каже, що воно «изучено им недостаточно» ; все ж і тепер, навіть без опублікування всього того, що зібрано, Малов має думку, що «Западный Туркестан [...] далеко отстал почасти изученности своих турецких наречий от [Восточного] Туркестана и провинции Ганьсу» .
Про невеличке тюркське плем’я хотонів, що кочує в північно-західній Монголії [...], одірвавшись од гурту інших тюрків уже тому літ 200, є стаття Б. Владимирцева та О. Самойловича (за матеріалами Потаніна) «Турецкий народец хотоны» – в «Записках восточного отд[еления] 1915) ; найцікавіша тут частина – хотонський словничок.
Їхня мова (вона вже геть вимирає) – мішанина елементів східнотуркестанських з кара-киргизькими.
XIX
Бібліографія студій над мовою якутською та чуваською
Значно одрізняються лінгвістично од усіх інших тюрків якути та чуваші.
Перші з них, якути, живуть тепер у басейні р. Вілюя та р. Лени, доходячи аж до Льодовитого океану; та, мабуть, жили вони колись ближче на південь, десь коло Байкалу (по-якутськи «море» зветься й досі «байаал»). Зразки якутської мови, що записав в кінці XVII в. Ник. Вітсен, а саме переклад «Отче наш», показують, що до того часу мова не змінилася. Про це див.: Otto Böhtlingk,
Über die Sprache der Jakuten (СПб., 1851, вступ, стор. XXXVII). Бетлінг був тим, хто поклав підвалину для наукового вивчення якутської мови. В отій своїй праці
«Über die Sprache der Jakuten» він дав і загальнолінгвістичний вступ, і граматику, і якутсько-німецький словник . Вже аж півстоліття пізніше в «Трудах якутской экспедиции, снаряженной на средства И. М. Сибирякова», вийшла С. Ястремського «Грамматика якутского языка» (Іркутськ, 1900, стор. VIII і 307) . Важлива наукова характеристика якутської мови: W. Radloff, Die jakutische Sprache in ihrem Verhältnisse zu den Türksprachen (СПб., 1908) . Приводом для Радлівської розвідки була і тая обставина, що рік перед тим російська Академія наук почала друкувати величенний «Словарь якутского языка» Ед. Пекарського (1907). Цей колосальний словник ще й досі потроху друкується, і вип. XII (1929) кінчається стор. 3467 («холіук»). Випустив Пекарський ще й «Краткий русско-якутский словарь» (СПб., 1916); він редагує академічну серію «Образцы народной литературы якутов» (з 1907 р.) і П. Хороших: «Якуты, опыт указателя» (Іркутськ, 1924) . Нарешті, H. Поп ne: «Учебная грамматика якутского языка» (М., 1926).
Чуваші живуть найбільше в Казанській губернії, в Поволжі, заходячи, одначе, своїми осадами і в Сибір .
Чуваські студії розпочав у XVIII в. почасти акад. Г. Міллер своїм «Описанием живущих в Казанской губернии языческих народов» (1756) , де подав і зразки чуваських слів, і чуваський переклад «Отче наш» . Так само в XVIII в. видав казанський архієпіскоп Вєніамін «Сочинения, принадлежащие к грамматике чувашского языка» (1769; 68 стор.) – без усякої наукової вартості, з інтересом для нас хіба чисто історичним. У другій четвертині XIX в. вийшло без авторового імення (автор був прот[оієрей] В. Вишневський) «Начертание правил чувашского языка и словарь, составленные для духовных училищ Казанской епархии» (Казань, 1836) – і протягом 35 літ це «Начертание» було єдиним підручником, хоч і містило в собі багацько методологічних хиб. В. Сбоев у своїх «Заметках о чувашах» (в «Казанских губ[ернских] ведомостях» 1848 – 1850) присвятив ХІІІ-й розділ чуваській мові і зв’язку її з мовами інших тюрків. Ця праця Сбоева разів троє передруковувалася як окрема книжка . Найбільше ж попрацював та ще й досі не загубив наукової ціни інспектор народних шкіл Мик. Золотницький: а) «Заметки для ознакомления с чувашским наречием» (Казань 1871; 64 стор.); б) «Корневой чувашско-русский словарь, сравненный с языками и наречиями разных народов тюркского, финского и других племен» (Казань, 1875; 279 стор.) ; в) «Особенности чувашского языка, зависящие от изменения и выпуска гортанных согласных звуков» в «Ученых записках Казанского ун[иверсите]та», 1877 (№ 2, стор, 578 – 590); г) Золотницький зредагував і працю свого учня А. Добролюбова «Ознакомление с фонетикой и формами чувашского языка посредством разбора и перевода оригинальных чувашских статей» (Казань, 1879; 60 стор.). Сюди ж стосується Н. Лебедев: «Пособие к изучению чувашского языка, по материалам Н. И.. Золотницкого» (Казань, 1894; 74 стор.).
Наприкінці XIX ст. розпочав свої чуваські студії найвидатніший дослідник M. Ашмарін: «Материалы для исследования чувашского языка» (Казань, 1898); І. Фонетика (стор. 1 – 102); II. Морфология (103 – 392) . Далі випустив у світ М. Ашмарін: б) «Сборник чувашских песен, записанных в губерниях Казанской, Симбирской и Уфимской» (Казань, 1900) ; в) лінгвістичну розвідку «Болгары и чуваши» (Казань, 1902) та г) велику працю «Опыт исследования чувашского синтаксиса».(Казань, 1903; 570 стор.). Разом з тим обробляв M. Ашмарін численні лексичні матеріали. Заохотою міг бути для нього чувасько-мадьярський словник: H. Paasonen, Csuvas szojegyzek, Vocabularium linguae cuvasicae (Будапешт, 1908; стор. V і 244). Замість (розмірно невеликого) Паасоненового вокабулярія М. Ашмарін підготував до друку цілий «thésaurus», що й друку ватися почав (Казань, 1910) під відповідним заголовком: «Thesaurus linguae Tschuvaschoru m, variis e fontibus collegit, verborum usus cotidiani magna copia auxit, interpretatione continua illustravit Nie. Aschmarin. Словарь чувашского языка». В світ вийшло лиш два випуски: І – стор. 1 – 160 (Казань, 1910); II – стор. 160 – 320 (Казань, 1912); в обох тільки буква «А», та й тая не скінчена (до слова «Апарт») . Через світову війну дальший вихід «Thesaurus» припинивсь і лиш останніми роками друк розпочато наново, в Чебоксарах.
Друкувалася М. Ашмаріна праця в серії видань «Переводческой комиссии при управлении Казанского учебного округа» під головуванням відомого професора-тюрколога H. Катанова. Тая Комісія після революції 1905 р. чимало повидавала всяких підручників для «инородцев», фонетично пристосовуючи для них російську транскрипцію і роблячи тим наукову послугу й для лінгвістів-діалекто-логів ; ще цінніші її граматично-синтаксичні видання . В тій «переводческой» серії видрукував і H. Нікольський «Русскочувашский словарь» (Казань, 1910; тут на стор. 1 – 17 коротка чуваська граматика, на стор. 17 – 635 словник).
Вже як настала революція 1917 p., зміг H. Нікольський в паралель до свого російсько-чуваського словника видати ще й «Краткий чувашско-русский словарь» (Казань, 1919; 336 стор.) . Позявлялися тоді й нові чуваські граматики, як-от Т. Матвеев: «Грамматика чувашского языка» (Сімбірськ, 1919) і ін. А найважливішим явищем за останніх часів були праці ленінградського професора Н. П о пп є про становище чуваської мови супроти інших тюркських та монгольської .
Окрім того, слід зазначити статтю акад. О. О. Шахматова «Заметка о языке волжских болгар» в «Сборнике музея антропологии и этнографии», т. V, вип. I (СПб., 1918, стор. 197 – 200), де Шахматов волзько-болгарський ротацизм («турун» замість «тудун») ставить у зв’язок з фонетичними фактами мови теперішніх чувашів.
XX
Найстаріші тюркські пам’ятники. Орхоно-єнісейські «руни» VI – IX вв. Пам’ятники староуйгурські епіграфічні в Монголії VIII – IX вв., та історико-літературні маніхейські, християнські, буддійські в Східному Туркестані.
Історія розвитку тюркських мов потроху одкривається для нас починаючи з перших віків нашої ери.
З китайських записів для словника сяньбійців (що володіли Північним Китаєм у IV – V вв.) ми, як зазначив Пельйо (Pelliot), – поки що побільше в усних конференціях – бачимо, що сяньбійці були тюрки. Ці китайські записи дають деякий матеріал, щоб судити про давньо-тюркську мову. Так само деякі дані можна витягти з гуннських слів та власних імен, які збереглися у сучасних гуннам китайських і європейських літописців . А втім, це матеріал дуже скупий; та ще й досі не для всіх орієнталістів являється аксіомою приналежність гуннів до тюркської народності: дехто бажав би бачити в гуннах монголів.
Непохитні, геть певні найдавніші зразки старотюркської мови – то орхоно-енісейські написи на скелях і каменях десь так VI – IX вв., що довго були не піддавалися дешифруванню, аж до останніх років XIX століття, і допіру наприкінці того століття сталися власністю для науки. . Вирізано їх особливим письмом, що європейському оку воно нагадує ніби руни , і тому орхоно-єнісейські написи звуть іще й «рунічними». Учені схиляються тепер до думки, що треба ставити ті старотюркські «руни» у зв’язок з раннім письмом согдійців. Согдійці були народ іранський , вони для себе використали один з алфавітів арамейських; а далі той согдійсько-арамейський алфавіт мав перейти у старотюрків в їх «рунічне» письмо . З історично-китаїстичних міркувань звуть старотюркські «руни» ще й письмом тюрків «ту-кю», чи «ту-кюе», бо так звали тих тюрків китайці згідно з законами своєї вимови . Один з дослідників (В. Банг) уперто намагавсь, але, мабуть, чи не марно, прищепити для тих тюрків, що писали ці написи, назву «кок-тюрки», чи «гьок-тюрки», а для їхньої мови – назву «kök-türkisch» . Найчастіш, одначе, звуть ті написи чисто топографічно: таки «орхонсько-єнісейські». Тих старотюрк-ських рунічних пам’ятників є дві групи. Одна група численніша і на зміст значніша – то тая, що її знайдено менше тому як півстоліття в долині р. Орхона в Монголії; як потім виявилося, це пам’ятки од стародавніх огузів, і найважливіші тут – довгі написи Більга-хана (пом. 734, інакше його звуть «Могілян») та його брата Кюль-тегіна (пом. 731) та їх вельмож. Друга група, що про ню давно вже знали (ще з XVIII в.), – на верхів’ях р. Єнісею, в східносибірському Мінусінському краї; ці, як ми тепер знаємо, залишилися од стародавніх киргизів, тобто кара-киргизів; їх менше, і вони короткі.
В 1880-х pp. читати тії «руни» ніхто не вмів, але все ж фінляндські археологи (з І. Аспеліном на чолі) вважали за потрібне поробити точні знімки з усіх єнісейських написів і видати їх у світ осібним атласом (1889) . Тоді «Восточносибирский отдел Русского географического общества» вирядив свого члена H. M. Ядринцова до Монголії (1889), і він саме тоді й одкрив у долині р. Ор хона написи того самого «рунічного» типу, що й єнісейські. Негайно після того поїхали збирати й естампувати орхонський «рунічний» матеріал члени Фінляндського археологічного товариства (А. Гейкель, 1890), а незабаром і члени Російської Академії наук (Радлов, 1891). Поробили естампажі й фотографії і повидавали фототипні атласи . Року 1893-го талановитий копенгагенський учений лінгвіст В. Томсен, почасти за допомогою рівнобіжних китайських написів на орхонських каменях, потрапив знайти ключ до читання того орхонського письма , і орхонські написи зробилися приступні для кожного тюрколога. Негайно заходивсь перекладати їх для російської Академії і граматично поясняти В. Радлов , а в гельсінгфорських «Mémoires de la Société Finno-Ougrienne» переклав усі написи сам В. Томсен (1896) . Після того виникла величезна література про ці старотюркські пам’ятки , і видатне місце належить дисертації Пл. Меліоранського «Памятник в честь Кюль-тегина» (1899) . Знов же щодо Томсена, то остаточний переклад усіх орхоно-енісейських написів укупі з стислою, змістовною передмовою дав він у своїй статті «Alttürkische Inschriften aus der Mongolei in Übersetzung und mit Einleitung» (1924) . Не перестають знаходити ще інші «рунічні» написи .
Друга старотюркська мова, од якої маємо чимало пам’яток, то – уйгурська. Уйгури, розбивши «тукюйців» (бл. 744 p.), встановили в VIII – IX вв. сильну кочову державу в Монголії. Та десь так 840 р. тую уйгурську державу побороли (кара)-киргизи й одтіснили уйгурів у Східний (кашгарський) Туркестан. Там уйгурське володіння політично все дрібнішало та й дрібнішало, додержалося, одначе, до XIII в. Коли в XIII в. почавсь монгольський рух завойовника Чінгісхана, то уйгурський володар – «идикут», одпавши од своїх сюзеренів-карахитаїв, підхиливсь Чінгісханові року 1209 , і уйгури, увіллявшися в склад монгольської імперії, зробили неабиякий культурний вплив на монголів.
Найстаріші уйгурські пам’ятки – то епіграфічні, знайдені так само, як і пам’ятки «тукюе», на р. Орхоні в Монголії; орхонські експедиції 1890-х pp. їх теж позбирали та й опублікували. Тільки ж уйгури позалишали нам і літературно-релігійні свої писання, не на каменях і скелях, а на папері, змісту маніхейського, християнського, буддійського, а заразом немало й ділових документів – грамот, актів тощо. Писалося все те, починаючи, мабуть, чи не з VIII в.; а до нас подоходили рукописи найчастіш у пізніших копіях. Алфавіт уйгурський – особливий свій він, – так до недавна гадали вчені не- вагаючися, – мав бути безпосереднім варіантом сірсько-несторіанської азбуки, що її занесли до Середньої Азії, очевидячки, християнські місіонери-несторіани з перської імперії Сасанідів. Не можна сказати, щоб цю думку остаточно й одразу одкинули всі вчені ; але звичайніш тепер панує інший погляд – що й уйгурське письмо, так само, як старотюркські «руни», то теж відміна письма согдійського, тільки в його дальшім розвитку .
Багато уйгурського манускриптового матеріалу здобули славнозвісні європейські археологічні експедиції до Східного [...] Туркестану, до Турфанської оази, починаючи з експедиції росіянина Д. Клеменця 1898 р. Вони поодкопували в Турфані й поблизу нього немало взагалі дорогоцінного лінгвістичного матеріалу , а уйгурського – то зосібна . Найважливішим було те, що вивезли й опублікували німці Грюнведель (1902 – 1903), A. фон Лекок (1904 – 1905), Грюнведель і Лекок укупі (1905 – 1907), англієць Аврель Стейн (1906 – 1908), француз П. Пельйо (1906 – 1909). Публікувалися й публікуються ті відкриття в виданнях академій – російської та європейських – або в сходознавчих журналах кожної країни (приміром, в «Journ[al] of the Royal Asiatic Society»). Там само виходять у світ і студії про них, почасти з-під пера тих, хто й привіз манускрипти, приміром, Лекок , почасти з-під пера таких дослідників, як Ф. Мюллер («Uigurica», 1908 – 1922), В. Банг та
B. Радлов (пом. 1918), що деякі його праці вже посмертно видає його учень С. Mалов.
З-посеред чималої їх бібліографії зазначимо лиш от що:
1. F. W. К. Muller: a) Uigurica І. Die Anbetung der Magier (поклоніння волхвів), ein christliches Bruchstück. Die Reste des buddhistischen «Goldglanz-Sutra». – В «Abhadlungen» прусської Академії наук 1908; б) він-таки, Uigurica II. – В тих «Abhandlungen», 1910; в) він-таки, Uigurica III (1922). – «UigurischeAvadâna-Bruchstücke», І – VIII. На першім випускові тих Мюлле-рових «Uigurica» спинивсь В. Радло в у своїй доповіді «Уйгурские фрагменты, открытые в восточном Туркестане» (в СПб. «Записках восточного отделения Русского археологического общ[ест]ва)», т. XIX, 1909, стор. XIX – XX) і зазначив, що титул уйгурського хана, згаданого в однім уйгурськім рукописі як авторового учасника, дає нам дату написання: VIII – IX в., дату, живовидячки, лиш для оригінала, а не для копи .
2. W. Radloff: a) Alttürkische Studien. – В «Известиях» (Bulletin) петербурзької] Академії наук, VI серія, 1909 – 1910; тут є багато уваг і загальнішого характеру про тюркські наріччя; б) він - таки: Chuas-tuanit, das Bussgebet der Manichäer, hsg. und übersetzt (СПб., 1909, академічне видання), адо цього аналогічне видання: Le Coq, Chuastuanift, ein Sündenbe kenntniss der manichäischen Auditores. – В «Abhandlungen» прусської Акадіемії наук, 1910, та H. Vam-béry, Glossen zum Chuastuanit. – В будапештському «Keleti Szemle», т. XII (1911, стор. 158 – 173); в) В згадуваній] академічній серії «Bibliotheca Buddhica» видав В. Радлов (як № 12) «Ti?astvustik, ein in türkischer Sprache bearbeitetes buddhistisches Sutra. Transscription und Übersetzung» (СПб., 1910), а як № 14 тієї самої «Bibliotheca Buddhica» опублікував по-уйгурськи, з перекладом, під китайським заголовком «Куан-ші-ім пусар», частину ще однієї буддійської сутри, що уйгури (своїм звичаєм) її переклали на свою мову не з санскритського первопису, ба вже з китайської версії (СПб., 1911); в кінці дано спільний реєстр для слів, обговорених і в цім випускові і в попередньому («Тішаствустік»); г) Найважливіше Радлова (і С. Малова) видання в цій самій серії «Bibliotheca Buddhica» (як№ 17) – то «Сутра золотого блеска», по-уйгурськи – «Алтун йа руq» (СПб., 1913 – 1917); уйгурський той переклад, з мови знов-таки китайської, міг би бути витвором чи не віку XIII – XIV-го. д) Після смерті Радлова Російська Академія наук, за допомогою С. Малова, випустила в світ: W. Radloff, Uigurische Sprachdenkmäler (Ленінград, 1928; стор. VIII і 305). Це переважно ділові правничі документи XII – XIV- вв., що широко освітлюють тодішній побут уйгурів Турфанської оази і містять у собі цінний лексичний матеріал. Наприкінці оцієї збірки С. Малов додав уйгурсько-російського словника (стор. 260 – 305).
3. З праць В. Банга ми тут зазначимо лиш котрі новіші – W. Bang: a) Manichäische Laien-Beichtspiegel. – В бельгійському «Le Muséon», т. 36 (1923), стор. 137 – 242, та б) Manichäische Hymnen. – Теж в «Le Muséon», т. 38 (1925), стор. 1 – 55. Радлов залишив і уйгурсько-німецького словника.
Його друкує Всесоюзна Академія наук під доглядом С. Малова.
XXI
Найдавніші мусульманські писання тюркською мовою «(Зутадгу біліг» XI в. та ін. Арабо-тюркський словник Махмуда Кашгарсь-кого XI в. як цінне джерело для нашої знайомості з тюркськими мовами середнього періоду. Наскільки обслідувано пам’ятки мови XII – XIV вв.?
Окремою групою, з лінгвістичного погляду, треба розглядати ті, теж старовинні, тюркські пам’ятки (хронологічно краще буде їх звати середньотюркські), які належать тюркам-мусульманам, дарма що вони можуть бути писані тим самим уйгурським шрифтом і так само в Східному Туркестані .
За культурної кашгарської династії Караханідів XI в. звіршовано тюркською мовою мусульманську домостройну поему «Qyтадгу біліг» (себто «Блаженне знання»), з датою 1070 p., алфавітом писану саме іменно уйгурським; автор прийшов до Туркестану кашгарського із Туркестану західного, точніш чи не з західного Семиріччя. Видав і переклав по-німецьки цю найдавнішу середньоазійську мусульмансько-тюркську пам’ятку попереду Г. Вамбері (Інсбрук, 1870) , а точніш-докладніш, з великим науковим апаратом – В. Радлов (І – II, СПб., 1890 – 1910) . Остаточна В. Радлова думка про мову «Qyтадгу біліг» (уже 1910 p., після спірки з В. Томсеном) була така, що «в этом споре до некоторой степени были правы обе стороны: как уроженец города Баласагуна в Семиречьи, автор первоначально написал свою поэму арабскими буквами, вне влияния уйгурского письменного языка, но поэма подверглась этому влиянию в Кашгаре, где была закончена и поднесена хану, который велел переписать ее, для распространения в народе, уйгурским алфавитом» . Як Вамбері, так і Радлов намагалися дати по змозі найточнішу транскрипцію цієї поеми, та не взяли як слід на увагу звукові хитання поміж дзвінкими і глухими приголосними, і тому навіть заголовок їхніх видань вийшов неточний: «Kudatku bilik»; то вже В. Томсен довів, що треба вимовляти «Qyтад у біліг». Дійшли до нас іще дві копії цієї поеми, переписані буквами арабськими; одна переховалася в Каїрі , друга – в туркестанському Намангані . Наманганський список готує до видання узбецький письменник Фитрет . Того ж таки XI в., коли писано мусульманське «Кутадгу біліг» буквами уйгурськими, маємо ми з тих самих місць, де воно було дописане, великий науковий елаборат в арабській мові, що в ньому тюркські мови фігурують уже не в уйгурському алфавітному одягові, ба в загальноісламському арабському. Та наукова тюрко-арабська праця – «Диван (словникова збірка) тюркської мови» – «Дішан логат ат-тюрк» Махмуда Кашгарського . Писав (чи дописав) цей кашгарець свого словника, правда, не на батьківщині, не в Кашгарі, ба в сельджуцькому арабському Багдаді р. 1074. Відома сталася для науки його «Словникова збірка» (чи «Диван мови») допіру в XX столітті, за світової війни (видруковано її в Царгороді 1333 – 1335=1915 – 1917 pp., три томи . Рідна мова авторова, Махмуда-кашгарця того, живовидячки, є кашгарська, і, мабуть, саме ото її він і зве переважно «тюркська» . Та знае-Махмуд (а хвалиться, ніби аж надто добре знає, – [t.J І, [стор.] 3) ще й інші тюркські наріччя, бо, – каже, – об’їздив їхні країни та степи, збирав їхні пісні та їхні діалектні особливості: тюрків, туркменів, огузів, чігілів, ягмайців, киргизів. У передмові характеризує Махмуд-кашгарець головні фонетичні і граматичні тюркські особливості, говорить про їх географічно-діалектологічне поширення й угрупування. У самому ж словникові (розкладеному граматично-предметово, а не за алфавітом) подає він не самі-но лексичні толкування (наводячи для прикладу народні пісні, приказки, оповідання), ба зазначає й діалектні одміни в вимові того чи іншого слова. Не можна сказати, щоб Махмуд-кашгарець геть усі тюркські наріччя зовсім точно знав (ми ж бачили, приміром, стор. 517, що кипчаків-половців уміє він збивати в одну діалектологічну цілість із гузами), але загалом «Дішан логат ат-тюрк» – то всезбірка, повна дорогоцінних лінгвістичних звісток. Серед того, що підкреслює Махмуд-кашгарець, високий діалектологічний інтерес являють ті особливості, які ми згодом, після дальшого руху тюркських племен на захід і після їх нього здобуття Малої Азії та – нарешті – Європи, знаємо як особливості мови саме іменно оцих місць, у турків-османів зосібна. От у т. І, стор. 35 (це наприкінці передмови) Махмуд-кашгарець пише: [інші) тюрки говорять «бар(а)уан» (той, що йде), «ур(а)уан» (той, що б’є), а гузи: «баран», «уран». У т. І, стор. 284, Махмуд свідчить, що гузи говорять «бен» (я), а тюрки – «жен». Т. II, 154: де в [інших] тюрків «т», там у гузів «д», і навпаки; от «верблюд» по-тюркському «теве»; слово «так само» у них «waqbi», а по-гузькому буде «деве, daqbi».
Про словник Махмуда Кашгарського протягом тих дванадцятьох літ, відколи його видрукувано, встигла призбиратися вже чималенька література. Деякі статті інформаційного характеру можна назвати й у російській мові (от Валідов, 1927; Жузе, 1926 – 1928) . Наукову вагу, по суті, мають лиш праці К. Броккельмана.
а) Ми вже були зазначили, що Махмудову передмову до свого словника (І, стор. 1 – 36). Броккельман переклав цілу на німецьке: «Mahmud al-Kasgari über die Sprachen und die Stämme der Türken im 11. Jahrhundert. – В будапештському журналі «Körösi Csoma-Archivum», 1921 (I. Kötet, 1 Szâm), стор. 26 – 40.
б) Аналіз дієслівних форм: С. Brockelmann, Mahmudal-Kasghari’s Darstellung des türkischen Verbalbaus. – В «Keleti Szemle», т XVIII (1918 – 1919), стор. 29 – 49.
в) Фольклорні цитати у Махмуда-кашгарця позбирав, поперекладав і пояснив К. Броккельман в статтях: 1) «Altturkestanische Volkweisheit». – В ювілейнім збірнику «Festschrift für Friedrich Hirth zu seinem 75. Geburtstag» (Берлін, 1920); він- таки: «Altturkestanische Volkspoesie», І – II. – В «Asia Major», introductory volume (Лейпціг – Лондон, 1923, стор. 1 – 22); та в «Asia Major», т. І (1924, стор. 24 – 44) .
г) Лексичний матеріал з праці Махмуда-каш-гарця посистематизував і з німецьким перекладом видав у світ Броккельман у своїй книзі «Mitteltürkischer Wortschatz, nach Mahmmud al-Kasgharis Divan Lughat at-Turk, bearbeitet von С Brockelmann» Лейпціг, 1928 (стор. VI і 252). Це видання ввіходить у серію «Bibliotheca orientalis Hungarica», I. З інших середиьотюркських пам’ятників, придатних для вияснення історичного розвитку тюркських мов, вартий був би лінгвістичного обслідування дуже простонародний «Диван-и хикмет» – «Віршована збірка мудрості» східного туркестанця з м. Йесі ходжі Ахмеда Йесев і (пом. 1167) . Тільки ж такого обслідування не зроблено . Навпаки, дуже докладний аналіз мови дав К. Броккельман для поеми «Qncca-i Юсуф» 1233 р. якогось Алі, мабуть, із західного Туркестану, хоч сам Броккельман дійшов до інакшої думки . Чекає лінгвістичного розгляду збірка легенд за пророків «Qbicac аль-анбійа», що їх склав 1309 – 1310 р. Рабгузі, шейх-кадій в Нехшебі (по той бік Амудар’ї) . Вона часто друкувалася, та все за пізніми рукописами; ба навіть і той найдавніший її список, що переховується в Британськійм музеї , належить уже до XV віку. Це стає гальмом для вияснення фонетичних або й морфологічних рис у мові самого Рабгузі початку XIV в., і, мабуть, тому Я. Шинкевич (1926) волів студіювати у Рабгузі лиш синтаксу, яка й-у спискові XV в. не могла значно змінитися .
Рабгузієву мову можна, очевидячки, вже вважати за тип староджагатайський. Бібліографію словників і граматик старої (тепер уже мертвої) мови джагатай-ської (чи чагатайської), переважно на підставі писань XV – XVI вв. (уйгуро-алфавітних і арабо-алфавітних) див. в розділі XVIII (стор. 540 – 541).
Про студії над давньою мовою половців (кумано-кипчаків) нашого південного степу див. в розділі XI (стор. 514 і далі).
XXII
Дещо про різні алфавіти, примінювані для тюркських мов – од орхоноєнісейських «рун» до найновішої «уніфікованої» латинки.
У зв’язку з попередніми розділами, де згадуються неоднакові алфавіти для тюркського письма, варто тут сказати два-три сЗіова взагалі про всі алфавіти, якими досі користувалася або ще користується тюркська мова під пером тих чи інших своїх представників.
Найдавніше – то, ми бачили, «рунічний», орхоно-єнісейський алфавіт VI – IX вв. (у ту-кюйців та єнісейських киргизів) і не дуже пізніший од нього уйгурський, що позичили старотюрки обидва ті письма, так гадають, од согдійців . З-поміж них «рунічний» – то, мабуть, чи не найточніший з алфавітів, які у тюрків будь-коли практикувалися. «Руни» тії, одначе, не вдержалися; а натомість стався, можна сказати, загал ьнотюркським на довшу пору алфавіт уйгурський, що його особливо спопуляризували в Середній Азії монголи XIII в. По канцеляріях монгольських наступників Тімуридів уйгурське письмо вживалося аж до XV в., а по буддійських монастирях західного Китаю – аж до початку XVIII в. 
У тюрків-мусульман сильну конкуренцію уйгурському письму здавна чинило письмо арабське, письмо священної мусульманської книги Корану. Арабськими літерами віддає тюркські звуки тюрксько-арабська «Словникова збірка» – «Диван» Махмуда Кашгарського XI в., а дальшими століттями арабський алфавіт серед тюрків-мусульман геть запанував. У XV столітті, коли по тімурид-ських канцеляріях іще мав силу алфавіт уйгурський (як двірська мода), тамошня рясна «чагатайська» література Середньої Азії ширше користувалася алфавітом арабським, ніж уйгурським, особливо в другій половині того XV віку. І самими тільки арабськими буквами писалася література османська, що розвивалася в Малій Азії більш-менш з початку XIV в. Та й по інших місцях мусульманського світу усе, що одтоді виходить з-під пера тюрків-мусульман, воно пишеться й друкується (з XVIII в. ) тими-таки священними арабськими літерами (приміром, у Криму, в Казані тощо).
Коли хто чинив і чинить опір арабському письму в тюркських краях, то це потюрчені підданотюркські чужо-вірці: євреї, греки, вірмени,донедавна – грузини; вони, пишучи по-тюркськи, вживають або вживали своїх букв (для них – священних), вони віддають або віддавали тюркські звуки письмом гебрайським, грецьким і ін. Найгірше, живовидячки, підходить для тюркської мови азбука грець к а, що не посідає букв для «дж», «ч», «ш», «б», «г» тощо. Тільки ж греки здавна її пристосували так-сяк для тюркської мови (приміром, тСотСсшхХоих – «чоджуклук», fiaot – «йа’ні», (Аяір – «бір», pttoov – «гюн» і ін.), і мають греки у грецькій транскрипції чималу літературу, починаючи од євангелія й священних та історичних книжок і кінчаючи політичними газетами. Дещо з неї не раз притягало до себе філологічну увагу, приміром, старий переклад визнання християнської віри першого під турками царгородського патріарха Геннадія Схоларія XV в. , або рукописи греків на Маріупольщині XVIII в. і ін. Значно краще підходить для турецької мови письмо вірменськими літерами , але в вірменськім письмі через вірменський діалектний т[ак] званий звуковий перебій (Lautverschiebung) може траплятися поплутання дзвінких і глухих приголосних («б» і «п», «д» і «т» тощо); недурно ж коли пробують європейські орієнталісти вірменські записи транскрибувати латинськими буквами, то з того часом виходить у них латинська транскрипція зовсім непевна . В Закавказзі вірмени іноді пишуть чи писали по-азербайджанськи буквами не своїми, вірменськими, ба грузинськими . Слов’яни Балканського півострова, котрі потурчені, віддають чи віддавали свою турецьку мову азбукою церковносло в’я нською .
Європейці, що іще з середніх віків почали записувати тюркські мови, робили свої записи буквами латинськими (в їх готицькому варіанті). Сюди належить славнозвісний «Codex Cumanicus» 1303 р. для половецької мови; сюди належать османські записи бранця «Мюльбахського студента» бл[изько] 1438 р. Новішими часами латинська транскрипція систематично вживається в усіх практичних підручниках турецької мови для європейців і в суто наукових діалектологічних записах, щоб якнайточніше віддавати всі відтінки тюркських звуків.
У Росії петербурзька (ленінградська) Академія наук й окремі тюркологи видавали й видають народну словесність тюркських племен і свої мовознавчі розвідки алфавітом російським, чудово й вигідно пристосованим для тюркської мови. Російськими-таки літерами залюбки користувалися були в колишній Росії й ті тюркомовні її підданці, які не зв’язані мусульманською релігійною традицією, наприклад, вряди-годи караїми (хоч ці частіш писали по-татарськи буквами гебрайськими), християни-гагаузи (у Бессарабії), християни-чуваші на Волзі (у цих – ціла література), алтайці, якути. З-поміж тюрків-мусуль-ман, підданих Росії, легше од інших могли миритися з російською азбукою в своїх текстах киргиз-казаки, позбавлені мусульманського релігійного фанатизму; а такі видання, як «Киргизская хрестоматия» киргиз-казака Алтинсарина (1879; 1906), набирали для декого з них навіть національної принади [...].
Мусульмани Росії не могли, кінець кінцем, не розуміти, який незручний для тюрко-татарських мов той арабський алфавіт і який він важкий для шкільної науки. Почалися в ХХ-ім в. всякі, переважно педагогічні, спроби хоч трохи його поліпшити (приміром, обов’язково зазначаючи кожну голосну літеру) або й зреформувати (писати кожну арабську букву не чотирма написаннями, як воно скрізь досі водилося, а тільки одним). Та це були паліативи. Революція 1917 р. висунула гасло – розрив з важким арабським алфавітом і заміну його на придатніший, легший, тільки ж не на російську азбуку, а на латинку.
На самий перед офіційне вживання латинської транскрипції, поруч, одначе, давньої арабщини, взаконено було в радянському Азербайджані з його столицею Баку. Далі Перший Всесоюзний тюркологічний з’їзд, який відбувавсь у Баку в лютому 1926р., визнав, що бажано по змозі запровадити латиницю й по інших тюркських країнах СРСР. Дискусії делегатів за й проти реформи подано в стенографічному звідомленні з’їзду (Баку, 1926; 429 стор.).
Постанова бакинського тюркологічного з’їзду 1926 р. не залишилася мертвим побажанням. Уряди тюркських республік СРСР (Татаристану, Туркменістану і ін.) заходилися негайно переводити в офіційне життя латинізацію тюркського алфавіту; року 1929-го в багатьох друкарнях уже й шрифту арабського не зосталося: здано в «гарт». Вияснилося при тім кожному навіч, що тая латинська транскрипція, яку самотужки без філологічної допомоги вигадали кавказькі азербайджанці, страждає або на надзвичайну ненауковість або й на курйози. Наприклад, в кавказько-азербайджанській латинці м’яке «кь» віддається через лат. «q»: це – філологічна нісенітниця, а повстала вона з того, що латинську букву «q» звуть по-французьки «кю», а латинську букву «ю» звуть «ка», – це ніби аргумент за те, щоб уважати «q» за м’яку букву. Або отакий у кавказькому Азербайджані курйоз: щоб віддати звук «ш», запроваджено до латинської транскрипції літеру російську, тільки ж не «ш», ба «з»; коли буде написано «3uqur», то треба це вимовляти «шюкюр», «заЬ» – «uiah». Заздалегідь можна було передбачити, що інші тюркські мови в СРСР, запроваджуючи в себе латиницю, неминуче повинні будуть зробити це способом філологічнішим. І справді, «Всесоюзный комитет нового тюркского алфавита» (2-й його пленум одбувсь у Середній Азії, в Ташкенті, у січні 1928 p.), виробляючи так званий уніфікований латинський алфавіт, щоб запровадити його по всіх тюркських республіках СРСР, мусив був виправити кричущі бакинські недоладності . Кавказький Азербайджан на уніфіковану латиницю досі не перейшов і, раз запровадивши свою антинаукову та недоцільну вигадку, рутинно тримається її й далі, хоч вона лиш компрометує всю справу латинізації. Та вже не може бути й найменшого сумніву, що прилучення Азербайджану до доцільнішого алфавіту – це лиш питання часу .
В анатолійській (по-давньому – «османській») Туреччині за останніх літ теж уперто обговорювалися питання про заміну важкого й неточного арабського алфавіту на латинський. Проти реформи стояли літератори, за реформу – правительство. Попереду попереходили на латинку в дрібницях. От на поштових марках республіки Туреччини ‘рівнобіжно з арабо-турецьким написом робивсь і латино-турецький. Нарешті, з 1929-го року, офіційно перейшла Туреччина на латинку в широкому масштабі: в канцелярських документах, у часописах і т. ін. Та рівночасно не перестають виходити турецькі книжки і традиційним алфавітом арабським.
XXIII
Тюркологічні прані загального характеру, од Бетлінга
до наших часів.
Якоїсь збірної наукової граматики тюркських мов або ширшої провідної розвідки про них немає. Нема того, що звуть Grundriss der türkischen Philologie, ще й досі.
1. Перший, хто поклав підвалину для справді наукової тюркології, це був російський академік Отто Бет-лінг, відомий санскритолог, що взявсь і за студії якутської мови, та й переніс до тих студій порівняльні підходи індоєвропейського мовознавства. Його відома праця
«Über die Sprache der Jakuten» (1851), що в ній він виясняв граматичні форми якутської мови паралелями з інших тюркських мов і що в ній окрім якутської граматики йде ще й якутський словник, лягла краеугольним каменем під усі роботи дальших тюркологів. Ба навіть півстоліттям пізніш розвідка «Über die Sprache der Jakuten» згадувалася у відомих європейських лінгвістів, таких, приміром, як Г. Педерсен, з атестацією «eine vorzügliche Arbeit» . 
2. Тільки ж попри всі заслуги Бетлінгової якутської граматики, це була студія все ж із обмеженою темою – якутською. А справді широко поставив тюркологію, чи то рясно збираючи для неї нові сирові матеріали, чи то намагаючися дати порівняльну тюркську граматику, другий російський академік, теж з роду німець, Василь (або Вільгельм) Радлов. Порівняльну тюркську фонетику подав він у книзі «Phonetik der nördlichen Turksprachen» (Лейпціг, 1882 – 1883), що мала бути початком його широкої тюркологічної «Vergleichende Grammatik». Ніяк не можна сказати, щоб Радлова «Phonetik» була справжньою історією звуків тюркської мови. Це систематично збудований статистичний огляд звукових паралелей і переходів в різних тюркських мовах, та й то переважно лиш у північних (як воно і в заголовку сказано). Аналізуючи фонетичні особливості тих мов, Радлов у «Phonetik» поклав основу і для їх діалектологічної класифікації, з якою ще довго треба буде рахуватися . Окрім фонетики освітлював В. Радлов і тюркську морфологію – розкидано й побіжно в багатьох своїх роботах та виданнях, а програмовий вступ до морфології, т[ак] ск[азать] загальнопровідного характеру, дав Радлов у розвідці «Einleitende Gedanken zur Darstellung der Morphologie der Türksprachen» (1906) . Радлов, нарешті, подбав і про великий всезбірнийспільнотюркський словник. Це велике 4-х томове академічне видання: «Опыт словаря тюркских наречий» (СПб., 1888 – 1911). Рясний матеріал розміщено тут, одначе, не за звичайним словниковим алфавітом, а за фізіологічною системою звуків. Швидко користуватися ним – річ важка . На цім полі був у Радлова попередник – учений азербайджанець Л. Будагов: «Сравнительный словарь турецко-татарских наречий» (1226 стор.), т. I, А – Ф (1868 р. 810 стор.), t.II,Q – Й (1871 р., 416 стор.). Розкладений за звичайною системою, а обсягом не надто й малий, «Сравнительный словарь турецко-татарских наречий» Будагова ще й досі виходить зручний для швидких довідок.
3. Етимологічного словника спробував був дати заслужений мадьярський тюрколог Н. Vambéry: «Etymologisches Wörterbuch der türko-tatarischen Sprachen, ein Versuch zur Darstellung des Familienverhältnisses des Türko-tatarischen Wortschatzes» (Лейпціг 1878). Під етимологією розумів Вамбері, мабуть, чине виключно етимологію пнів. До того ж найбільшу увагу звернув він на слова з етимологією невиразною, і не можна сказати, щоб Вамберієва етимологічна аналіза таких слів була раз у раз певна й не грішила надмірною відвагою . Заразом проминав Вамбері у словнику ті слова, що їхня етимологія була, на його думку, ясна. Через те, приміром, марно буде шукати в його «Etymologisches Wörterbuch» більшу половину числівників.
4. Не надто щасливі, – коли не сказати гірш, були роботи Jos. Grunzel’H, як-от: a) «Die Vokalharmonie der altaischen Sprachen» (віденська] Акад[емія], 1889; 42 стор.); б) теж невеликий «Entwurf einer vergleichenden Grammatik der altaischen Sprachen nebst einem vergleichenden Wörterbuch» (Лейпціг, 1895). Коли навіть у найближчих рецензіях на Грунцеля ми не можемо підловити надто високої оцінки для його праці , то літ п’ятнадцять пізніш Ю. Немет вважав за справедливе характеризувати Грунцелів «Entwurf» як «schwerlich als verdienstliches Werk», навіть «recht unwissenschaftlich», що містить у собі «die unglaublich plump zusammengebrachten Belege» .
5. За певний сурогат порівняльної тюркської граматики може правити дисертація Радловського учня Н. Ката-нова: «Опыт исследования урянхайского языка» (1903) . Тут Катанов порівняльними колонами позбирав паралельні форми трохи чи не всіх тюркських мов. Та всі ті його порівняльні таблиці мають дуже механічний характер і здебільша позбавлені наукового досліду; до того ж вони дуже незручні навіть із зовнішнього погляду і для швидкого користування зовсім малопридатні.
6. Wilh Groenbech, Forstudier til turkisk Lyd-historie (Копенгаген, 1902; 121 стор). Короткий зміст своєї розвідки подав сам Groenbech y будапештському «Keleti Szemle», т. IV (1903, стор. 229 – 240 і 384), а по-німецьки критично переказав Groenbech ову розвідку Holger Pedersen: «Türkische Lautgesetze» в «Zeitschrift der Deutschen] Morg[enländischen] Gesellschaft», т. 57 (1903 стор. 353 – 561).
7. Karl Foy: а) Türkische Vokalstudien, besonders das Köktürkische und Ösmanische betreffend. – В «Mittheilungen» берлінської сходознавчої семінарії, 1900 (т. III, стор. 180 – 215). Взагалі чимало уваг ширшого порівняльно-тюркського характеру можна буває знайти й по інших Фоєвих статтях, хоч би вони на першому місці мали на оці лиш османську мову. Такі, приміром: б) К. Foy, Studien zur osmanischen Syntax. – Теж у берлінських «Mitteilungen», 1899 (т. II, стор. 105 – 136 і 293).
8. З великою несправедливістю й різкістю супроти інших тюркологів обробляв В. Банг свої: a) Studien zur vergleichenden Grammatik der Türksprachen. – В «Sitzungsberichte» берлінської Академії наук, 1916 і д.; б) він-таки, Monographien zur türkischen Sprachgeschicte. – В «Sitzungsberichte» гейдельберзької Академії, 1918 (філософсько]-іст[оричний] клас ; в) він таки, Vom Köktürkischen zum Osmanischen, Vorarbeiten zu einer vergleichenden Grammatik des Türkischen. – В «Abhandlungen» прусської Академії наук (1917, 1919, 1921); г) статті в «Turan», 1918.
9. К. Броккельман, відомий дослідник порівняльного словника тюркських наріччів Махмуда Кашгар-ського XI в. , подає вряди-годи причинки до загально-тюркської порівняльної філології, хоч і під вузькоспеціальними заголовками: а) «Zur Grammatik des Osmanisch-Türkischen» (про дієслівні форми). – В «Zeitschrift dei Deutschen] Morg[enländischen] Gesellschaft», т. 70 (1916, стор. 185 – 215); б) він - таки, Turkologische Studien. – В «Zeitschrift der Deutschen] Morg[enländischen] Gesellschaft», т. 74 (1920, стор. 212 – 215). І інші. Багато матеріалу для порівняльної тюркської граматики міститься в Броккельмановій розвідці «Ali’s Qissai Jûsuf» (1917) в «Abhandlungen» прусської Акад[емії] наук, дарма що з головною авторовою ідеєю про османізм розглянутого у нього пам’ятника не можна погодитися. (Див. у нас стор. 485 – 487 і стор. 563).
10. Славнозвісний дешифрівник орхоно-енісейських написів (1893) датський філолог В. Томсен погуртував свої орієнталістичні, найбільше тюркологічні, студії у III томі збірки своїх праць «Samlede Afhandlinger» (Копенгаген, 1922) .
11. J. Den у, Langue turques, langues mongoles et langues tongouzes – на стор. 185 – 243 лінгвістичної збірки «Les langues du monde par un groupe de linguistes sous là direction de A. Meillet et M. Cohen» (Париж, 1924, стор. XVI і 811) . Коротка, але влучна характеристика, популярно-енциклопедичного типу, можна сказати, навіть без бібліографії.
12. В. Богородицкий, Введение в тюрко-татарское языкознание, ч. І (Казань, 1922), і інші його статті в «Докладах» Академії наук СРСР (1927) та в казанськім «Вестнике научного общества татароведения», № 4 (1926), № 6 (1927), № 8 (1928).
13. Нарешті зазначу, що в московськім «Энциклопедическом словаре» Граната (1930) уміщено мою статтю «Тюркские языки и литературы», яка є попросту російський конспект моєї теперішньої української праці .
XXIV
Про тюркські впливи в мовах слов’янських та європейських
Тюркські мови здавна чинили своєю лексикою певний вплив на мови слов’янські, та й то ще в передмонгольську пору.
Ми не маємо скільки-небудь твердих непохитних даних про лінгвістичні відносини слов’ян і тюрків в той доволі темний, особливо для слов’янської історії, період VI в., коли середньоазійська тюркська держава доходила своїми володіннями аж до Азовського або Чорного моря ; так само для нас не ясні лінгвістичні впливи од хозарів та булгарів (очевидячки прачувашів), що політично виринають у наших степах у XII та XIII вв., а частина булгарів (679) переходить Дунай і засновує там булгаро-слов’янське князівство. Тільки ж хоч і не маємо ми з того часу непохитних даних, а гадати таки можемо, що й тоді взаємовпливи тюрко-слов’янські напевне одбувалися. Дуже солідні філологи-порівняльники доводять, що спільнослов’янське «б ы к» позичено з тюркського «буqa» ; церковнослов’янське «с л н ъ» давно вже визнали за тюркське запозичення – чи не од тих булгарів, що заснували дунайську Болгарію . А що серед тих дунайських болгарів у IX в. поруч державної християнської релігії мав силу й іслам з його священною мовою арабською, то, очевидячки, могли вже й тоді заходити до слов’янської мови не тільки слова чисто тюркські, ба й декотрі арабські . В IX столітті ми взагалі стоїмо на твердішому історичному грунті в справі тюркського впливу. От Русь Київська з IX в. перебувала в постійних стосунках попереду з тюрками царства хозарського (Святослав у X в. навіть його повоював був), далі Русь мала постійні зносини з печенігами IX – XI вв. та іншими «тор-ками» (берендіями, чорними клобуками, або, по-тюркськи, каракалпаками і ін.). Надто ж тісні відносини були у Київської Русі з половцями (куманами, кипчаками), і наш старий київський літопис та найхудожніший літературний пам’ятник дотатарського періоду «Слово о полку Ігоревім» містять у собі низку таких слів, які, найпевніш, зайшли до староруської мови, мабуть, таки од половців: «харалугь» (криця), «женьчюгъ» (перло), «лошадь», м[оже] б[ути], «япончица», «орьтьма» (накривало), «кощей» (бранець), «чага» (бранка), ба навіть чи не й «ногата» і ін . А втім, «ногата» і ще деякі могли мати ще інше тюркське джерело – волзько-болгарське . Од волзьких болгарів могли заходити лексичні впливи в староруську мову ще й перед X в., а в X столітті розцвіт політичний і торговий царства волзько-камських болгарів, живовидячки, повинен був впливати на Русь і лексикологічно. Найбільшу, правда, силу повинно було те царство виявляти на мові предків не наших, а великоруських; але ж (через Муром) мало воно зносини й з Києвом.
Звичайно, одначе, що найсильніша пайка тюркських слів, або коли й не чисто тюркських, то слів потюркизованих арабських та перських, влилася в староруську мову допіру після монгольського нашестя. Ясно, що найбільше тоді повинна була вплинути тюркська лексика на мову Русі Московської, що васально підлягала татарам, Золотій орді тій, аж 2,5 століття, а на нашу мову – менше. Тільки ж якщо наша Вкраїна позичила тоді од Золотої орди не так багато слів, як Москва, то трохи пізніш напозичалися таки ми татарських слів чимало з іншого сусіднього джерела – од Кримського ханства XV – XVIII стол[іть] та таки й з османської Туреччини.
Дехто міг би сказати, що число тюркських запозичень і в українській і в російській мові ніяк не можна назвати незначним. Але й воно виходить справді незначна дрібниця, коли ми порівняємо той лексичний вплив, який мала мова османської Туреччини на народи балканські, підвладні їй з XIV – XV вв., – на слов’ян-сербів (надто босняків) та болгар, на греків, на албанців, на румунів. Особливо про болгарську мову можна без пересади сказати, що зовсім добре розуміти її тепер і не можна без допомоги турецького словника. Російський тюрколог Мошков , розглядаючи великий «Словарь болгарского языка» А. Дювернуа (Москва, 1889, 2622 стор.), встановив, що в болгарській мові є безмаль 9% турецького елементу; французький тюрколог Дені , не беручи, правда, на себе труд перевірити справу наново, держиться тієї самої цифри: 8,7%. Але чи не більший відсоток треба б визнати? Адже коли ми візьмемо 1-й том того «Словаря болгарского языка», то побачимо, що на перших його 100 сторінках, де всіх слів пояснено 510 (од «А» до «Биіа»), налічити можна турецьких аж 224, – це ж 44 відсотки. Нехай правда, що і в інших слов’янських мовах буква «А» містить у собі переважно чужі слова, – то візьмім перші сто сторінок літери «Д» (стор. 443 – 543), од «Да» до «Домовина». Хоч там число слов’янських слів проти чужих мусило б бути більшим, ніж де (бо там містяться виводні слова на «два», на «добро», на прийменник «до»), – все ж і тут на 434 слова є турецьких 87, – відсотків з 20.
В західноєвропейських мовах відсоток східних слів, що перейшли в Європу з османської Туреччини, не є великий (європейці більше встигли лексично напози-читися із Сходу ще перед політичним закріпленням турків, ще од арабів) . Але й в європейських мовах, коли зробимо аналіз, то побачимо, що дещо засвоєно, живовидячки, не звідкіля як з османської Туреччини.
Висвітлено всі слов’янські і західноєвропейські запозичення з тюркських мов ще в дуже недостатній мірі. В першій половині XIX в. ставилося це питання без належної наукової обережності. До таких належать спроби профе-сорів-орієнталістів Ф Ердмана (1828 – 1830) або й заміточка А. Казембека ; зовсім необережний, повний буйної фантазії «Zrodloslownik» A. Мухлінського (СПб., 1858) . Допіру з 1884 року маємо ми працю, де погуртовано потрібний матеріал з певною філологічною оглядністю і куди доводиться й досі вдаватися по довідки. Це – розвідка віденського академіка-славіста Фр. Mіклошича «Die türkischen Elemente in den südost-und ost-europäischen Sprachen (grieschisch, albanisch, rumunisch, bulgarisch, serbisch, kleinrussisch, grossrussisch, polnisch)», уміщена в XXXIV і XXXV томах «Denkschriften» філософ[сько]-істор[ичного1 класу віденської Академії наук. На Міклошичеву працю негайно дав змістовну рецензію J.Budenz вмадьярськім«Nyelvtudomânyi Kozlemények», т. XIX, і російський поліглот Ф. Корш в «Archiv für slavische Philologie», т. VIII – X, 1885 – 1887. Використавши їхні уваги і притягти ще новий матеріал, Ф. Міклошич надрукував під тим самим заголовком «Die türkischen Elemente і т. д.» дуже великого додатка (194 стор. in quarto) в XXXVII і XXXVIII томах віденських академічних «Denkschriften», 1888 і 1890 pp. До нього додаток: Fr. von Kraelitz-Greifenhorst, Corollarien zu F. Miklosich «Die türkischen Elemente», 1884 – 1890. – В «Sitzungsberichte» віденської Академії наук, 1911 (філос[офсько)-іст[оричний] клас, т. 166, № 4; 65 стор.).
Міклошичеві «Die türkischen Elemente in den Südost-und ost-europäisehen Sprachen», 1884 – 1890, з Креліцовими «Corollarien», 1911, ще й досі залишаються підручною, основною книгою для кожного лінгвіста тюрколога й нетюр-колога, дарма що тюрколог могтиме не одне закинути Міклошичеві. Тільки ж і тоді, як Міклошича праця друкувалася, а ще більше відколи вона вже додрукувалася й завершилася, повиходили в світ деякі невеликі монографії про турецькі впливи в поодиноких європейських мовах, що собою Міклошича в тій чи іншій мірі доповнювали й доповнюють, почасти ж попросту використовують для якоїсь однієї мови.
Для української мови, коли на увагу не брати давню рецензію М. Сумцова (1885) , визбирав з Міклошича відповідні знадоби О. Макарушка у львівських «Записках наукового товариства ім. Шевченка», кн. V (1895), № 2, стор. 1 – 14. Це студентський реферат на семінарі проф. Ом. Огоновського (неорієнталіста).
Для польської мови: а) Ян Карлович, Mémoire sur l’influence des langues orientales sur la langue polonaise. – В «Actes» 6-го міжнародного конгресу орієнталістів 1883 у Лейдені (II частина, секція) 1-а, Лейд[ен], 1885, стор. 409 – 441); б) AI. Brückner, Slownik etymo-logiczny jçzyka polskiego, Краків, 1927 (806 стор.); тут при східних (як і при не східних) словах зазначено й тую мову (тюркську чи іншу), з якої їх узято. Ті льки ж джерел своїх Брюкнер-неорієнталіст ніколи не зазначає, а до того має нахил пояснити східні слова слов’янськими пнями. До таких належать слова «dura» (пахолок, слуга-паж, україн[ське] – «джура», «чура»); Брюкнер його виводить до «ciurkaé» (ллятися цюрком). На цю Брюкнерову кричущу помилку негайно вказав польський орієнталіст Т. Kowalski: «W sprawie zapozyczeri tureckich w jçzyku polskim», (1927) , зазначивши, що ми маємо діло з тюркським «чора», «джора» (слуга) .
Для сербохорватської мови, яка ще й перед виходом у світ Міклошичевої праці мала цінні роботи Л. Ma ринковича (1882) та Ч. Поповича (1884) , цікаві порівняльно-лінгвістичні екскурси веде, в зв’язку з історією сербського наголосу, Hannes Skold, приміром, у книжці «Zur Chronologie der Stokavischen Akzentverschiebung», Лунд, 1922 (110 стор), в університетській] серії т. XVIII, № 3; там остання стаття: «Die türkischen Lehnwörter im Serbokroatischen».
Для румунської мови: а) Theoph. Löbel (інакше Lobel-efendi), Elemente turceçtf, arabeçti si persane în limba Româna, Царгород, 1894 (стор. XXIV і 104); б) Laz. Saineanu, Influenja orientais asupra limbei si culture romane. I. Introducerea. II Vocabularul. 1. Vorbe populäre; 2. Vorbe istorice (Бухарест 1900). І це саме у французькому перекладі в паризькім часописі «Romania», 1901 – 1902: Laz. Sainéan, L’influence orientale sur la langue et la civilisation roumaines I. La langue les éléments orientaux en roumain («Romania», т. 30, стор. 539 – 566; т. 31, стор. 82 – 99, стор. 537 – 589) і окреме – Париж, 1902 ; в) він - таки, De l’existence d’éléments préosmanlis en roumain. – В «Bulletin de la Société de linguistique à Paris», т. 50 (1901, стор. Хід.); г) знов Th. Loebel, Contribufiunr і т. д.,Obserwatiuni relative la opéra «Influençaorientait» de L. jîaineanu. – В «Analele» румунської Академії наук, 1909 (відділ) літератури, т. 30, стор. 225 – 264).
Для мадьярської мови – Z. Gombocz:
а) Honfoglalaselötti török jövevenyszavaink (про тюркські слова в мадьярській мові), Будапешт, 1908 (стор. IV і 108) ; б) він-таки, Die bulgarisch-türkischen Lehwörter in der ungarischen Sprache, Гельсінгфорс, 1912 (стор. XVIII і 251). – «Mémoire de la Socliété] Finno-Ougr[ienne]», XXX; в) Z. Gomboczi J. Melich, Lexicon critico-etymo-logicum linguae hungaricae, Будапешт, 1914 і д. (до 1928 p. вийшли вже випуски 1 – 89); тут і тюркські етимології.
Для грецької мови – L. Ronzevalle: a) Les emprunts turcs dans le grec vulgaire de Roumélie et spécialement d’Andrinople – В «Journal Asiatique», 1911 (t. XVIII, стор. 69 – 106, стор. 257 – 336; стор. 405 – 462);
б) він-таки: про основні тезц «Les emprunts turcs і т. д.». – В бейрутських «Mélanges de la faculté orientale», т. V, № 2, стор. 571 – 588 .
Для італійської мови: Luigi Вonelli, Ele-menti italiani nel turco ed elementi turchi neiritaliano. – В римському журналі «L’Oriente», 1894, І (стор. 178 – 196). Пор. у нас розділ IV, стор. 474 .
Для німецької мови: Enno Lillmann, Morgenländische Wörter im Deutschen, 2-е перероблене видання, Тюбінген, 1924 (стор. XII і стор. 163).
1 
2 
8 
4 
680
Потреба дати збірну працю, яка могла б замінити «Die türkischen Elemente» старого Міклошича відповідно до теперішнього становища порівняльного мовознавства, зокрема орієнталістики, настирливо відчувається. Таку потребу задовольнити в формі стислого підручного словника надумалося Гейдельбергське видавництво «Indogermanische Bibliothek» (за керуванням Г. Гірта і, тепер уже небіжчика, В. Штрайтберга), що в своїй серії індо-герман-ських підручників а саме у відділі словників, доручило перевести потрібне завдання К. Локочеві, викладачеві арабської та турецької мов у вищих школах у Кельні. Та хоч К. Локоч, безперечно, попрацював чимало-таки, все ж Міклошича абсолютно не замінить його книга: Dr. Karl Lokotsch, Etymologisches Wörterbuch der europäischen (germanischen, romanischen und slavischen) Wörter orientalischen Ursprungs, Гейдельберг, 1927 (стор. XIX і 243, місткого петиту). На превелике диво, ми бачимо і з реєстру Локо-чевих джерел, і з тексту самого словника, що він зовсім не має перед собою ані епохальної, вихідної роботи Ф. Міклошича, ані цінних критик на тую Міклошичеву роботу. Бачимо так само, що з-поміж тюркських словників Локоч узяв собі на підмогу тільки перестарілого Герм. Вамбері: «Etymologisches Wörterbuch der turko-tatarischen Sprachen» (Лейпціг, 1878) та той, будь-що-будь невеликий,притім чисто практичний османський словник, що його авторство приписує Локоч Келекянові ; а без класичного для філологів чотирьохтомового «Опыта словаря тюркских наречий» В. Радлова К. Локоч перебувсь, і не видко навіть, щоб він про нього відав. Взагалі знати, що працював Локоч хоч і багато, та нашвидку.
Не диво, що й німецькі рецензенти, хоч узагалі прихильно поставилися до Локочевого «Etymologisches Wörterbuch», всі позазначали чимало лакун , а слов’янські висловили суд доволі суворий . Надто мало дає Локочів «Etymologisches Wörterbuch» для тих тюркських чи потюрчених слів, котрі поввіходили до мови нашої, української. Дарма там шукати пояснення не тільки для якихось слів рідкіших, приміром з побуту чабанського або старокозацького , ба густо-часто не повносив Локоч до свого словника навіть найзвичайніших слів щоденного хатнього побуту . Характеристично, що лінгвіст Локоч не може дати собі ради з українською буквою «г». Іноді він її читає, як. «h», і тоді каже, що перське «панбаh» дало у росіян «bumaga», а у «малорусів» дало воно «baтайа» або «bumaha» (стор. 130); іноді ж лінгвіст Локоч читає нашу букву «г» за «g» і тоді підносить своїм читачам звістку, що перське ссар-буз» перейшло у росіян в «arbuz», a y «малорусів» (Klrusslenj) в «garbuz» (стор. 65) або, що арабське «махзан» дало в «малоруській» мові «magazyn» стор. 108).
Одне слово, Локочів «Etymologisches Wörterbuch der europäischen Wörter orientalischen Ursprungs», 1927, ані в найменшій мірі не замінив собою давнього Міклошича і зможе хіба стати за малий початок великої майбутньої етимологічної праці, яку ще доведеться переробити чи тому самому К. Локочеві, чи цілому колективу спеціалістів-лін-гвістів.
Вплив од тюркських мов на інші, особливо на слов’янські, був не тільки лексичний: він торкавсь і граматики.
Позичалися од тюрків часом і їхні суфікси, принаймні для nomen agentis улюблена тюркська кінцівка «чы» або «джы». Вже ж бо і в староболгарській («церковнослов’янській») мові знаємо ми слова «кънигъчий» та «кркИкчий», де «чи» природно пояснюється лиш тюркським впливом, а всі спроби дати для того «чи» слов’янську етимологію виходять силувані. Улюблене тюркське формування паристих слів (Reimworter) з початковим звуком «м» в розумінні «і таке інше», «тощо» – воно одбилося в усіх мовах цілого світу . Не раз можна на слов’янських мовах сконстатувати тюркський вплив синтаксичний або фразеологічний , надто в піснях, де одбивається часом давня фразеологія, що тепер уже зникла чи зникає. Наприклад, про тютюн скажуть теперішні українці (так, як по-російськи), що вони тютюн «курять» («палять», «заживають»), або комусь «дають покурити», а в обрядових піснях (приміром, у весняному похороні зимового Кострубонька) жінка голосить, що вона для Кострубонька «тютюн» купувала, тютюном напувала, тютюном міцним напоїла» , себто давала йому покурити тютюну; у турецькій мові (і в інших східних) інакше й не кажуть про тютюн, як те, що його п’ють (по-тур[ецькому] – «тютюн ічер-лер»), а «давати покурити» зветься в східних мовах «напувати тютюном». Або от в українській мові батько та мати разом звуться «батыш» (дослівно – «отщ»), так само як і в іспанській мові «padres» («отці») значить «батько і мати». Іспанці, нема сумніву, позичили цей зворот безпосередньо од арабів ; українці, швидше можна думати, не перебулися тут без посередництва мови татарської або турецької, яка своєю дорогою запозичила «ебевейн» («бать кы», себто «батько й мати») з мови арабської.
Тільки ж царина дослідів над тюркськими граматичними впливами досі розроблялася обмаль, і поле досліду лежить, можна сказати, облогом. Вищезгадана давня стаття Фр. Міклошича (ширшого характеру) та недавня дуже побіжна (і спеціально-вузька) замітка М. Дмитрієва (1928) – то, здається, чи не буде й усе, що досі ми маємо на цю тему.
