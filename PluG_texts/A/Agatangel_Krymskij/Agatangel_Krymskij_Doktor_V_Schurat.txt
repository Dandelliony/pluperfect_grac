Д[окто]р В. Щурат. Вибрані оди Горація.
Перемишль, 1901, стор. 1-33 вел[икої] 8-ки.
Про цю книжку в «Літературно-науковому віснику» (VII, стор. 8) вже була згадка, та й то дуже прихильна. Тим часом невимовний жаль обгортає душу, коли читаєш оці переклади. В. Щурат – здавна відомий у нас як талановитий ліричний поет, що відзначається щирим художницьким смаком і естетичністю. Вірш у нього – гармонійний, музикальний, а се ж у поезії дуже важна річ. Мова його – гарна, а вже ж для українця вона особливо принадна ще й через те, що своєю лексикою і наголосами дуже зближається до української. Тепер, як бачимо, д. Щурат узявся перекладати Горація. Можна було б сподіватися, що він дасть що-небудь таке саме гарне, як його ж таки переклад «Пісні про Роланда», – аж ні! Бо перекладач забажав триматися того самого метру, який є в латинському пер в опис і. Певна річ, що талант д. Щурата зміг зробити навіть із такої штукованої роботи щось не зовсім погане; але загальне враження, яке зостається в читача, коли він прочитає всю книжку і загортає її, то велике невдоволення і тягота на серці: нащо талановитий поет марнує овій час на невдачні елюкубрації, на віршовану еквілібристику? Латинський метричний розмір, скоро його прикласти до нашої тонічної мови, дає дерев’яні, дубові, необтесані вірші. Правда, д[окто]р Щурат міг би мені зауважити, що великі німецькі майстри слова (напр., граф Платен) часом користувалися класичною версифікацією, дарма, що німецька мова так само, як наша, є не метрична, а тонічна. Тільки ж не треба забувати, що в німецькій мові є багато складних слів, що мають два наголоси: один – головний, другий – другорядний; і отож, приміром, німецьке слово Anmuth, в якому чується наголос не тільки на An, але й на muth, може більше-менше відповідати двом довгим латинським складам. А втім, навіть у німецькій мові латинські метри показуються чимсь ненормальним, противоприродним, і Гейне мав чимале право називати Платенову версифікацію ходінням по канатові. А еже ж іще гірше читаються латинські і грецькі розміри в мові руській, за винятком хіба гекзаметра. Може, кому вони й сподобаються, але мабуть тільки тому, хто рівночасно матиме на думці або й перед очима латинський первопис; тільки ж, коли казати правду, то таким людям зовсім не треба перекладів, їм лучче читати самий первопис. Ні! Коли хто хоче перекладати класичних поетів на нашу мову і має при тім на оці мету поетичну, а не філологічні фокуси або курйози, той нехай передовсім подивиться на зміст тих поезій, які він думає перекладати, і завдасть собі питання: який би розмір дібрали собі для віршів такого змісту оті класичні поети, коли б вони були жили за наших часів, писали по-руськи і бажали викликати в руських читачах таке саме враження, яке вони викликали в сучасних їм латинських читачах? Адже можна сказати напевне, що коли б Горацій писав по-руськи і бажав справити на теперішню руську публіку таке саме враження, яке він справляв латинськими віршами на тодішню латинську публіку, то вже ж би він був писав не асклепіадським і не сапфічним віршем, що в’язне в зубах у руського читача, а писав би собі любісінько такими, наприклад, розмірами, які є в Щуратових «Моїх листах» та в «Lux in tenebris». Ми б дуже бажали, щоб д. Щурат перекладав Горація ще й далі, але щоб перекладав його не сапфічним метром, тільки своїм власним любим музикальним віршем, – і будемо ми тоді читати Щуратового Горація так само охоче, як охоче читаємо його «Lux in tenebris». Нехай відстрашаючим прикладом буде для д. Щурата славнозвісний російський лірик Фет. Він (навіть роблячи деякі уступки на користь законам російської мови) захотів був перекладати Горація складом, підхожим до латинського. Ну, так ніхто й не читає тих Фетових перекладів, бо нікому немає охоти переламувати свого язика об ту рубану прозу або січку. А зате яку славу одразу придбала собі «Римская элегия» акад[еміка] Федора Корша, що за два роки видержала й два видання!
Якими популярними зробилися, наприклад, 
Катулові вірші в перекладі Коршевім:
Плачьте, боги игривых затей!
Плачьте, боги веселого садаї
Умер милой моей воробей,
Воробей, моей милой отрада.
Спробуйте ж прочитати по отаких віршах які-небудь вірші Щуратового Горація. Візьмімо один із найкращих – перший.
Меценате, царів внуче від прадіда, 
Ти защито моя й скарбе солодкий мій! 
Є такі, що їм в смак возом збивати пил 
Олімпійський; жарким в скорості колесом...
На нашу думку, се не поезія, а несмачне акцобатство. негідне щирого поета, за якого ми досі знали Василя Щурата.
