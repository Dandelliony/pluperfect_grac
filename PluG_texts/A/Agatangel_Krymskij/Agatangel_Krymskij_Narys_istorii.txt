Нарис історії українського правопису до 1927 року
І
Разом із християнством перейшла до всіх православних слов’ян церковнослов’янська (болгарська) мова, як літературна. Правописні та інші модифікації, що вона їх зазнала на Русі. Граматична реформа XVI в. патріарха Євтимія Тирновського кінець кінцем не змінила справи: в писаній мові і правописі Русі залишилася, по-давньому, середня лінія.
Історія нашого правопису стоїть у тісному зв’язку з історією нашої літературної мови.
Найстаріша наша літературна мова, так з віку XI, це не була жива українська мова, це була мова церковнослов’янська, староболгарська: разом з християнством до нас перейшла церковнослов’янська література з її чужою для нас мовою, з її чужим для нас церковнослов’янським правописом. І цей факт одбився в дальшій історії нашого правопису. Жива наша стара мова вдиралася в літературну церковнослов’янщину і змінювала потроху чужий правопис так, щоб він був легший для нашої людності.
От, у церковнослов’янській мові ми знаємо юси: юс малий а і юс великий я. Великий юс (я) вимовлявся в староболгарській мові носовим способом: он, малий (а) вимовлявся єн. Для наших предків XI в. так вимовляти було важко, і вони, бачивши церковнослов’янські написання дбъ, м&со, читали їх не donbb, menso, а в дусі своєї рідної мови: дубъ, мясо. Це ми взнати можемо з писаних пам’яток XI століття (бо од X ст. ми не маємо рукописів). Приміром у київському Ізборнику Святослава 1073 року ми маємо поплутання я та оу, а та га, і ми констатуємо, що принаймні з цього моменту написані юси вимовляються у нас у Києві вже не на церковнослов’янський лад, а на наш, цебто юс великий ми вимовляємо як у, а юс малий як я. І це, треба сказати, пішло далі в хід: це, можна сказати, зробилося правилом; така вимова живовидячки навіть не вважалася за помилку.
Спорадично бачимо у нас в XI столітті ще й інші, навіть типовіші, вказівки на пристосування літературного правопису до духу нашої живої мови, – коли вже ми маємо в Ізборнику 1073 р. поплутання букви ы та и (а цього не було в справжніх церковнослов’янських пам’ятниках XI в.). Ми бачимо, приміром, у тому самому київському збірнику Святослава 1073 року: простыни. Було б треба писати по-церковнослов’янському: простины, а київський переписувач 1073 р. написав: простыни. Чому? Що це за знак? А це – жива наша рідна стихія вдирається в церковнослов’янську, літературну, чужу для нас мову і міняє її в нашому рідному дусі.
Або ось, наприклад, знов своє місцеве пристосування, теж з київського Ізборника 1073 р. Той звук, що відповідає букві ф («ять»), у нас вимовлявсь іе, як і тепер він вимовляється в архаїчних наших північних говорах: тобто це був дифтонг, з певним нахилом до і. І от переписувач 1073 р. замість віра написав вира згідно з своєю київською вимовою.
Отак, не одкидаючи принципа, що літературною нашою мовою повинна бути чужа, священна церковнослов’янська, з її священним правописом, наші прадіди вже й у XI в. допускалися певних модифікацій у тому правопису, і тим наближали його до живої своєї мови.
Далі, в XI – XII в., коли доводилося вже не чужу церковнослов’янщину переписувати, а писати самим щось своє, – от літописи, чи що, – тут знову робилися пристосування до живого життя, та й ще сильнішії. В теорії хотіли б геть усе правописати ніби по-церковнослов’янськи. Але ж, і добру волю мавши, наші тодішні люди не знали часом, як би написати до ладу щось «по-книжному». Най-передше були труднощі в лексиці, в окремих словах: не кожен знав, як зветься той або той предмет нашої обихідки по-церковнослов’янському, – тому словар у літописах бравсь наш, місцевий. Граматичні форми – їх силувалися наші прадіди писати по-книжному; але й тут не могли не одхилятися од церковнослов’янщини. От, якесь доброго треба було б писати по-слов’янському добраго, а по-нашому говорилося (як і тепер) доброго: і ми бачимо, що наші люди XII, XIII і XV в. охоче пишуть доброго, а церковнослов’янське занадто важке добраго зовсім одкидають. І чим далі одходило життя од XI в., тим більше в нашій літературній мові бачимо елемента свого, рідного, а церковнослов’янщина тратить свої типові ознаки, дарма що ми ніде у наших тодішніх книжників не зустрічаємо думки, що й принципово треба б писати по-нашому, просто, а не мовою «високою», священною церковнослов’янською.
Те ж саме робилося і у інших православних народів XII – XIV в., прим. у сербів, які теж, на свій сербський лад, робили виправки в літературній для них церковно-слов’янщині. Та й у самих болгар за той час розвилася мова, яка зветься «середньоболгарська» – і вони, болгари XII – XIV в., вносили свої середньоболгарські зміни в стару мову літературну. Кінець кінцем той «церковнослов’янський язик», що повинен був об’єднувати всіх православних слов’ян, потроху-потроху почав різко одрізня-тися в кожній країні.
І от, у XIV сторіччі, з’являється реформа церковнослов’янської мови в такім напрямі, щоб вона була загальнослов’янська православна. Це так звана реформа Євтимія Тирновського. Дякуючи йому, в XIV столітті знов пішли в хід призабуті юси, навіть великі (л) (не кажучи вже про малі: а), поновилися архаїчні церковнослов’янські форми. Ті, кому хотілося, щоб усі православні мали священнолітературну мову одну, ухопилися за цю підправлену церковнослов’янщину; і наші прадіди XV в. теж. Але життя знову брало своє, од нього одкараскатися не можна було і в XIV, і в XV, і в XVI вв. – так само, як не можна було од нього втекти і в XI – XIV вв. Герберштайн у XVI в. каже про Москву (та це й до нас прикладається): «Scribendum est slovenice loguendum est rossice», тобто писати треба по-церковнослов’янськи, а говорити по-російськи. Але ж коли в живій обихідці не було слов’янщини, коли вона була мова мертва, то нема нічого дивного, що й після реформи Євтимія Тирновського в писаній мові фізично не могло бути чистої слов’янщини. Через те і в мові, і в правописі після XIV в. далі йде та сама середня лінія, лінія погодження, як і перед XIV віком.
II
Література київських єретиків «жидовинників» XV в. з її нахилом до простонародного елемента і реформатські переклади св. письма на живу українську мову XVI в. принципово не одкидали правописної церковнослов’янської] традиції. Полемічна література XVI – XVII в., невважаючи на рясну в ній народну стихію, закріпила панування церк[овно]слов[’янського] правопису друкованими граматиками («Адельфотес», 1591 та «Синтагма» Мелетія Смотрицького, 1619) і «Лексікономъ» Памви Беринди (1627). Спорадичне вживання польської латинки для української мови в XVII – XVIII в. не міняло становища.
Наприкінці XV сторіччя, а потім у XVI сторіччі простонародна мова починає вдиратися в літературну навіть дуже сильно, вже не якимись невеличкими елементами, не якимись окремими написаннями і словами, а просто-таки аж не може не спиратися на те, як говорить простий люд. Особливо характерні дві течії, обидві релігійні, але не ортодоксальні.
Одна це так звана література «жидовинників», «жидовствующих» XV в. Вони брали звичайну київську базарну мову, і на ню силувалися перекладати чи Арістотеля з його високими філософськими думками, чи кого іншого; брали астрологію, ворожіння, приміти і писали про це як уміли. Перекладали й Старий заповіт з богослужебним розподілом на «параші». Цікаво одначе, хоч у «жидовинників» на практиці так різко висувається мова зовсім простонародна, а твердою теорією, твердим принципом вони собі цього н є робили: навпаки, до правопису вони пнулися все ж церковнослов’янського. Тут ми маємо у «жидовинників» і ъ на кінці, і букву Ѣ, і букву ы, що одрізняється у них на письмі од и (хоч вимовлялися вони вже однаково). Цілком зірвати із старою традицією «жидовинники» не зважувалися.
В XVI сторіччі – ще одно таке аналогічне явище, та тут за простонародність дбає вже інша релігійна течія, реформатська. Підо впливом західної реформації починається в XVI в. переклад святого письма на живу мову.
Така – Пересопницька євангелія 1556 – 1561 р. та інші. Ми бачимо по тих прикладах, що це мова дуже простонародна. Але ж правопис – він і тут, в основному, є церковнослов’янський. Нехай собі, приміром, и та ы тут на практиці плутаються, але ж тенденція є на письмі їх все-таки одрізняти. І непотрібний твердий знак ъ – його теж у цих перекладах додержуються. М’який знак (ь) часто ставиться в дусі балканських мов і не раз грає ролю твердого знака, часом аж надто штучно. От, приміром, у Пересопницькій євангелії ми читаємо оплюль (тобто оплів): коли буква ю – тут яскравий українізм (6), то м’який знак на кінці – це вже правопис аж надто для нашої мови неприродний, це балканізм. А все ж зірвати і з ним, з церковною традицією, перекладачі наші не зважувалися. Шукали якоїсь середньої лінії, лінії погодження.
Тоді ж таки, в кінці XV – поч. XVI в., настало у нас книгопечатания, а в кінці XVI в. таки добре вкорінилося. Почали друкувати богослужебні книжки, а разом з тим дуже жваво потекла релігійна полемічна течія: і православна боротьба проти унії, і уніатська оборона тієї унії. І от тоді одбувається у нас на Україні міцна фіксація правопису, способом друкарським – тільки ж у дусі не народному. Правда: що до самої мови полемічних писань кінця XVI та початку XVII в., до їх стилю, до словаря і т. ін., то в тих точках ми бачимо мову дуже далеку од мертвої церковнослов’янщини; ба навпаки: в лексиці нашого письменства XVI – XVII в. яскраво одбивається мова справжнього життя, ще й полонізмами пересичена до того. Але граматика, але правопис – то діло інше! Тут – рішуче намагання іти за давньою церковною традицією.
Окрім фіксації правопису через самий факт друкування книжок, маємо ми тоді й дві печатні граматики. (Можна б навіть говорити ще й про третю, але найважливіші дві). Одна вийшла в світ у Львові в 1591 році: то «Адельфотес». Друга – «Граматика славенскія» (або «Синтагма») Мелетія Смотрицького 1619 р. Та ще вийшов у світ важливий для унормування правопису «Лексіконъ», що видав у Києво-Печерській лаврі Памво Беринда 1627 року. Через оці три філологічні видання, кінця XVI – поч. XVII в., міцно закріплено у нас на Україні в системі правопису історичну етимологію як основний принцип. В усіх трьох тих працях, по-давньому, бачимо узаконений твердий знак (ъ) на кінці; одрізняються в них літери ы та и, незважаючи на те, що вони вимовлялися цілком однаково. Бачимо тут і букву Ѣ (ять). Читалася вона у нас тоді, правда, за і, але і з таким читанням все ж це була штучна правописна етимологія, намагання не одходити «отъ доброглаголивого словеньского языка». Причина для унормування правопису в традиційному, ненародному дусі була тоді не неповажна: бажалося держатися такого правопису, щоб увесь православний елемент Польщі, і український, і білоруський, однаково вважав тую православну літературу XVII в. за свою, а не спеціально за українську. Та й про сильну православну державну Московію і про релігійну одність із нею теж не хотілося забувати. Мертвий, церковнотрадиційний правопис повинен був усі ті «руські» народності об’єднувати.
Більше-менше тоді ж таки починається у нас іще одна правописна течія – писати латинкою. Вряди-годи запроваджується в XVII в. для нашої мови і латинський альфабет у польському вживанні, себто коли треба віддати звуки ш, ч, ж, то пишеться sz, cz, z. Дуже гарні свої українські щиро простонародні «інтерлюдії» галичанин Якуб Гаватович, на початку XVII в. (1619), писав саме отаким альфабетом, «абецадлом». І навіть видрукував їх так. Треба сказати, що Гаватович не залишився спорадичним польсько-альфабетним українським письменником: він знаходив інших наслідувачів, що теж уживали тоді латинки для українських текстів. Візьмемо, наприклад, сатиричні вірші до 1650 року проти козацької сваволі, що починаються так: «Оу v misty Pereaslavlu, posered rinku, prodavala babuseyka toy hrin». Або візьмем близьку до того самого часу елегію про побоїще Хмельницького з поляками на Стирі: «Оу riczko Styru». І таких пам’яток дійшло до нас не так уже й мало.
Тільки ж великого успіху латиниця у нас не здобула. Перемогу мав Мелетій Смотрицький з своєю об’єднально-правописною граматикою «Синтагмою» і церковнослов’янським альфабетом, з його ѣ, ы, з твердим знаком ъ і іншими неживими книжними особливостями.
ІІІ
Граматика Мелетія Смотрицького тісніш єднала українців із московською писаною мовою XVII в. Правописні впливи на Україні з самої Москви. «Гражданка» Петра І на початку XVIII в. Об’єднання, через розбір Польщі, трохи чи не всієї України під московською владою за винятком Галичини, Буковини та Угорської Русі і філологічні дуалістичні наслідки од цього.
Граматику-«синтагму» Мелетія Смотрицького визнавали й шанували не тільки ми та білоруси, польські підданці, а так само й Москва, не добачаючи в ній нічого чужого для себе. Може навіть найбільшого успіху ця Мелетія Смотрицького граматика набула собі не де, як саме в Москві.
А коли Лівобережжя наше, за Хмельниччини, одійшло політично од Польщі до Москви, то ще менше було підстав на Україні XVII в. одкидати етимологічний правопис і поривати правописну спільність із Москвою. До того ж у Московії незабаром настала епоха Петра І, з його просвітніми реформами, і це все не залишалося без певного впливу для України і для її орфографічних поглядів. Між іншим, запроваджена через Петра І, для друкованих книг, азбука – гражданка замість кирилиці – сталася і нашим надбанням. Гражданка корисна була тим, що вона присилувала нас одкинути деякі аж надто зайві старослов’янські орфографії (прим. слов. £ (ксі), слов, ф (псі), викинути а), але зате гражданка надала нам ще тіснішу етимологічну «ув’язку» з Московщиною. До того ж Петрова «гражданка» засвоєна була більше на московськопідданому Лівобережжі, ніж на польськопідданому Правобережжі, і вона вносила тоді певну розбіжність у правописну справу на Вкраїні. Так справа стояла до кінця XVIII століття, доки одна половина України перебувала під Польщею. Та, як відомо, року 1772-го розібрано Польщу – вперше; потім розібрано її в XVIII столітті ще двічі. Через ті розбори лиш невелика частина українських земель дісталася од Польщі не до Росії: а саме Галичина, Буковина та Угорська Україна припали Австрії (вкупі з однією частиною справжньої Польщі; трохи й од Туреччини). Інші ж українські краї, мало не всі, об’єдналися під пануванням російським. Для історії розвитку літературної мови й правопису українців мав цей факт величезну вагу. Австрійська частина України вийшла зізольована, а всенька «велика» Україна, опинившися під російською владою, мусила неволею або навіть і доброю волею не інакше розвивати свою письменську мову і свій правопис, як пристосовуючи до російських обставин.
IV
Правописні вагання нового українського письменства XIX в. в Російській Україні через те, що урядова московська вимова руських літер була інша, ніж та, яку доти знала Україна. Етимологічний правопис у Котляревського, Бодянського, Максимовича. Правопис у Квітки, Гребінки, Шевченка, згідний з російською вимовою літер. Кулішівка, так із середини XIX в. Урядова заборона проти кулішівки в 1880-их рр. і насильне запровадження «ярижки».
Здобувши в свої руки цілу Україну обох боків Дніпра, російський уряд одразу поставився дуже неприхильно до всяких окремішностей для українського правопису, навіть у тій угодовій формі церковнослов’янській, яка тоді у нас була. Казали: з якої речі малоросіяни букву Ѣ читають які? Чому и вони читають як ы? 1 почалося нівелювання в вимові нашої азбуки та намагання придерти її до вимови великоруської і через церкву, і через школу. В церкві було заборонено, щоб, прим., «Свѣтъ Христовь просвѣщаетъ всѣхъ» піп смів вимовляти: «Світ Христов просвіщает всіх», а треба було, за московським наказом, читати: «Свет Хрістов просвещает всех». В церкві – то особливо митрополит київський Миславський кінця XVIII в. подбав про це, щоб Москві догодити. А щодо шкіл світських на Україні, то тут справа інша: тут, уже й без церковної допомоги, світське царське правительство само поробило як слід. І таким чином нас навчено читати букви так, як читають їх по-російськи.
Цей факт сильно одбивсь і на новому нашому письменстві XIX в. Почавши з Котляревського, воно, протягом XIX в., дуже вагалося в правописі.
Батько нового нашого письменства Котляревський був людина, вихована в XVIII віці. Йому важко було перейти зовсім на російську вимову літер, тобто вимовляти ѣ за е, и за і і т. ін., дарма що він на російській військовій службі був і чини мав. Тому, коли Котляревському треба бувало написати byty, то він писав бити (і читати це треба було не biti, а саме-іменно byty). Або, коли Котляревському треба було написати bilyj, то він писав більш, але читалося це bilyj, не як по-російськи, не як бєлий. Котляревський ще не звик до звуків російського правопису і хоч зовнішньо його правопис ніби збігається з російським, але вимова – не та. Заразом коли йому – Котляревському треба було написати сутоукраїнське viп (онъ)у то Котляревський сміливо писав еінъ (або ще винъ). І Котляревський з таким правописом не був самітний, бо і в інших наших письменників початку XIX в. бачимо відгомін чи відбиток правопису XVIII в., – себто держаться вони правопису церковнослов’янського, але пристосованого до нашої вимови. І хто найсильніше ладен був і в XIX в. додержуватися у нас на нашій Україні отакої системи, то це були мабуть-таки філологи. От, приміром, коли Бодянський, професор-славіст, пише під псевдонімом їсько Материнка свої віршовані «Казки», то в нього Ѣ читається як і; Бодянський, щоб дати вимову viп (онъ) пише etнъ. Найбільше ж хто й теоретично обгрунтував для XIX в. староетимологічний правопис і пристосував його фонетично до всіх відтінків нашої вимови, задержавши традиційні букви ѣ, ы, ъ та позаводивши літери з так званими дашками (о и е), це був професор-філолог Максимович. В передмові до своєї збірки українських пісень (1827) Максимович пише, що виключати букву Ѣ «изь малороссійськаго правописанія» ніяк не можна: хоч би як там не по-нашому читали її росіяни, а ми маємо читати і, а писати Ѣ. Букву ъ, – казав Максимович, – неодмінно треба задержати. Букву и читаймо як ы, але й букву ы теж на письмі задержуймо «для русскихъ, коимъ непонятно будетъ многое, если не сблизить правописанія малороссій-скаго съ русскимъ». Вііуі писатимемо бѣлый, але vin писатимем не вінъ, ба вбнъ буквою о, бо написаная з дашком вона має читатися у нас не о, а і, а «русскіе» розумітимуть, що таке о відповідає «русскому о». Коли треба написати zapliv, то треба, за Максимовичем, написати те слово з буквою є, як у російському слові заплелъ, але над є треба буде по-українськи поставити дашок і написати заплевъ. Слово dobri (pluralis, напр., dobri ludy) – тут треба писати над и дашок: добра люди, і тоді таке и (fi) читатиметься не широко, а вузько: dobri.
Цей правопис по суті треба б називати етимологічним правописом спеціально Максимовича. Але потім він попросту звавсь «етимологічним».
Тільки ж для Російської України цей Максимовича правопис дедалі ставав більше й більше неприйнятним. У школах на Україні XIX в. рішуче учили: «читайте Ѣ як є», – то чи ж легко було школяреві після шкільної науки прочитати в будь-якому тексті більш за білий, а не за бєлий? Живе життя протестувало проти такої тяжкої штучності, яку надумав Максимович, і наші письменники це відчували. Вони, вихованці російських шкіл XIX в., аж ніяк не могли вже привчитися до такого способу писання й читання, як радив Максимович, і шукали іншого способу. Раз вони знають російську мову, раз вони знають, як вимовляються букви по-російськи, то для них писати по-українськи буде геть-геть легше, коли вони братимуть звукове значення для кожної букви лише таке, яке дає російська мова і вимова. Тому Квітка, Гребінка, Шевченко переходять для української системи правопису на азбуку в вимові російській.
Треба писати: «Добре роби, добре й буде» – пишуть: «Добре робы». Коли треба написати bilyj, пишуть билый. Для звука і, який би він не був своєю етимологією, вони пишуть и: винъ (він, онъ) і викъ (вік, вікъ), себто пишуть и широке. Коли треба написати blyżkyj, пишуть близький. Твердий знак пишуть вони скрізь за російською системою: пишуть ъ і там, де він зовсім звуково не потрібен (от як у кінці слова винъ), пишуть твердий знак і всередині, де він звуково потрібний (6be=bje).
Отак стояла у нас справа до Куліша: з одного боку – незручний для нас (але «понятный для русских») правопис Максимовича, з другого боку – правопис Квітки, Шевченка і ін., з вимовою букв такою, якої вчили в школах. Я проминаю одну (і то дуже дотепну) поправку Павловського (1818), бо з’єдную його з Кулішем.
Куліщів правопис, яким ми пишемо й досі, тільки з маленькими відмінами, інакше «кулішівка» – це є наслідок нашої графіки XVIII віку, але трохи перероблений. У XVIII в., коли подивимося на наші пам’ятники, особливо котрі не друковані, а рукописні, то бачимо, що буква ы вже здебільша одкидається, і коли за граматикою треба, приміром, написати, сили, то писар XVIII в. натомість охоче пише сили, з буквою и, а не ы. Куліш це взяв як постійне правило і зовсім скасував букву ы. Але у XVIII в. була у нас у письмі буква Ѣ, що вона тоді читалася за і; Куліш вирішив, що відколи росіяни XIX в. навчили нас вимовляти Ѣ за є, то можна замість Ѣ писати букву і (з крапкою). Знов же той звук і, який вийшов зо – слід за Кулішем писати не так, як Максимович, не о (з дашком), а теж писати і (вінъ=(в) онъ). Що ж до цього пункту, то Куліш не сам до нього додумавсь, бо Павловський у своїй «Грамматикѣ малороссійскаго нарѣчія» (1818) раніш од Куліша постановив, щоб писати і. Далі Куліш запровадив для йотованого є букву є, напр. знає, знаєте. Це теж уже бувало, – не послідовно, правда, – і в XVIII віці (середню букву є в знаєте писали, бувало, не в такій формі, як на кінці в складі те або як у слові везти, ба з ширшими краями). Букву ъ Куліш не одразу одкинув: він у перших часах своєї правописної реформи писав ъ і в кінці слів і всередині; коли треба було йому написати bjem, він писав бъемъ. Для звука йо (або для ьо) Куліш, як і росіяни, взяв шведське є: коли треба було написати narodńoji movy, або joho, do ńoho, то Куліш писав: народнёі мови і его, до него. Але над кінцевим і в слові народнёі у нього двох точок не було. Літери ї він не придумав. Певну корективу до цього Кулішевого правопису було внесено близько 1870 року. Мабуть, найбільше це зробив «Юго-Западный отдел Русского географического общества» в Києві. В його виданнях відкинуто твердий знак (ъ) на кінці, як абсолютно непотрібний (залишений він тільки в середині, напр. бге)у і запроваджено букву ї, щоб вона читалася, як ji: до неї, її.
Тільки ж оцей кулішівський правопис, дуже зручний для нашої мови, після того недовго міг існувати на Україні легально. Як ступив на престол Олександр III – кулішівка рішуче була заборонена. За урядовим наказом треба було нам додержуватися такого правопису, який не одступав би од російської вимови букв. Скажемо: як візьмем слово vin (6нъ)> то треба писати винъ: коли ж чується и, то треба писати ы, напр. pryplyv, Klym мусимо писати прыплывъ, Клымъ, ще й з твердим знаком на кінці. За Олександра НІ здобув той правопис прозвання «ярыжка»; попереду вимовляли «єрьіжка» (од букви ы, еры), а потім стали казати «ярыжка», бо слово «ярыжка» мало б визначати щось чиновницьке, казенне, силоміццю накинене. Будьмо справедливі: хоч «ярижка» геть противна духові нашої мови, бо грубить її (ми ж не вимовляємо сылы? а щось середнє: сили) і до того вона проти історична, але та «ярижка» все ж кінець кінцем не так уже погано передавала звуки нашої мови. Писання «ярижкою», хоч і не гарним для ока способом, читати було можна не зле. Не дурно ж у першій половині XIX в. писали саме отак і Квітка, і Гребінка, і Шевченко. Ми чули навіть певне признання їй із уст людини, яка ненавиділа цей ярижний правопис більш, ніж хто інший: це був Грінченко. Грінченко казав: правопис ярижний: дуже не гарний, проти нього треба всіма силами боротися, але він зробив одну гарну річ: бо він наблизив українську книжку до нашого села. Селянин, – казав Грінченко, – «ярижку» читає одразу, бо селянин звик читати тільки так, як його в школі вчили: і коли дають йому кулішівку, якої він не бачив в офіціальній школі, йому кулішівку тую нелегко читати. Але ця єдиная перевага тієї грубої «ярижки» не могла надолужити її лихих боків. І не дурно ж коли настав 1905 рік, коли зникла заборона, що тяжіла над кулішівкою, тоді громадянство наше разом одкаснулося од «ярижки» і всі вдалися до кулішівки, яка виходить із історії нашої мови і віддає дуже гарно й гармонійно всі звуки нашої мови.
V
Доля правопису в Україні Австрійській XIX в. Консервативна сила давньої традиції «язичія» XVIII в. – і поява «Русалки Дністрової» 1837 з живою українською мовою і новим правописом; протести консерваторів проти неї. Дві галицькі мовноправописні течії бл. середини XIX в.: «тверді» русини «з историческими началами» і з правописом етимологічним – і «м’які» народовці («Правда» з 1867 р. і ін.) з кулішівкою, з правописом «фонетичним». Група прихильників польської латинки («Ruskoje vesile», 1835 і ін.). Правопис Драгоманова в 1870-х рр.; опір проти того «женевського» правопису серед консервативного галицького громадянства. Рутенство; гасло: «розбрат із Україною». Загальний наворот галицьких русинів у 1880-их рр. до консервативного «твердого» етимологічного правопису Максимовича.
Так було з правописом на нашій Україні – Україні Російській. В Галичині, в Австрійській Україні, правописна справа пішла складніше, в інший бік.
Як почавсь для Галичини XIX вік під володінням Австрії, там ніхто не захотів зірвати звичної для всіх вимови церковного Ѣ, яке ніхто там ніколи не вимовляв на російський лад за є. Буква и, як і давніш, не переставала в Галичині XIX в. читатися широко, так якы, а не так як по-російськи, і буква ы і ъ – все там у Галичині залишалося в повній силі, – так, як воно було в XVIII в. Шкільні галицькі граматики поч. XIX в. для «русского языка» (по суті, українсько-польсько-церковнослов’янського «язичія») офіційно, шкільно закріпляли давню правописну традицію XVIII в. з її штучністю, далекістю од чистої української мови.
Але, хоч яка сильна в Галичині рутина, у певної групи галичан XIX в. теж почавсь проти мертвої традиції протест: протест живої мови. І це сталося пі до впливом України Російської, де вже од Котляревського друкувалася література зовсім чистою народною мовою. І от надумавсь Маркіян Шашкевич із своїми товаришами писать не старим мішаним язичієм XVIII в., а живою мовою галицького простого люду. Як наслідок, вийшла в світ збірка «Русалка Днѣстровая» (Будапешт, 1837). Правда, навіть у заголовку «Днѣстровая» ми бачимо стару букву Ѣ, але ж писалася вона з умовою, що читати її треба як і: отже, це було писано так-сяк по-фонетичному. Для таких слів, як він, під (де і вийшло з о), вживається у Шашкевича буква і, – так само як у Павловського. Поробив він і інші спрощення, одкинув непотрібний ъ, не дбав про букву ы, раз вона вимовляється однаково з и.
Тільки ж Шашкевича спроба дати для літератури 5 живу мову і підхожий живий правопис замість церковнослов’янського викликала велике обурення серед консервативних галичан. Проти «Русалки Днѣстрової» вчинили навіть судовий процес, і молодих студентів, які видали «Русалку Днѣстровую», потягли до суду.
Взагалі тоді в Галичині вияснилися дві течії для мови й правопису. Одна течія – то були ті русини, котрі хотіли спиратися «на твердые исторические начала», тобто писати язичієм XVIII в., може хіба трохи пристосовуючи його ще й до російщини (бо Росія манила їх до себе політичною своєю силою). Навіть згоджуючися робити ніби деякі від-ступки живій мові, вони силувалися затерти її особливості через правопис, «етимологію». От, вони замість бувъ писали былъ, хоч казали, що вимовляти це любісінько можна й був. Або знов: писали вони правописом Максимовича, яким – правда – можна було б передати усі звуки нашої мови, тільки ж під етимологічною шкаралущею: через усякі дашки. Наприклад, щоб віддати слово він, ті «тверд і» русини писали вонъ або й без в – онъ. Щоб дати на письмі від мене, то треба було писать отъ мене, тобто замість букви д написати т, та ще над о поставити дашок (о) і тоді читати отъ за від. Таким чином, непопулярний на Російській Україні важкий правопис Максимовича, який дбав про те, щоб його легше розуміли росіяни, знайшов собі у «твердых» русинів добру пошану. І доводиться сконстатувати, що той правопис Максимовича в Галичині довго, особливо в першій половині XIX в., мав безперечну перевагу над усякими іншими правописними напрямами.
Рівночасно, одначе, все, що тільки було свіжого в Галичині, що належало до поступової партії, до прихильників простого народу, те йшло другим шляхом – шляхом Шашкевича та Куліша. їх вважали за «м’якших» русинів, а вони себе титулували «народовці». Для нашого часу «народовство», – це було б явище уже реакційне, уже не поступове, але тоді, для того часу, так після середини XIX в. і далі, це була течія поступова: це для того часу були радикали. Вони прийняли фонетичний правопис Куліша. Ті галицькі журнали, які почали видаватися в 1860 – 1870-их роках, «Мета», «Вечорниці», «Правда» і т. ін., більше-менше до 1880 р. – всі вони друкувалися кулішівкою. На перші часи ті народовці настільки слухняно йшли за Кулішевим правописом, що навіть твердий знак на кінці ставили, напр., в слові відъ.
Отже, в Галичині правописна справа стояла тоді так, що в школах задержався правопис Максимовича, офіційно проведений через граматику Осадци (і Огоновського – вже пізніше), а народовськии журнал «Правда» (з 1867) друкувавсь кулішівкою, себто у народовців був спільний правопис з нашим українським (звичайно, доки у нас царське правительство зовсім кулішівку не заборонило). Та окрім того, в Галичині XIX в., найбільше з польського боку, з офіційних сфер, бачимо ще один правописний напрям: хотять завести для української мови л а-тинку, і іменно латинку польську (де cz=4, sz=ui і т. ін.). Такі спроби бачили ми ще й у XVII в., бачили й у XVIII-му, а в XIX в. ми маємо, прим., таку книжку, писану навіть без полонізаторських тенденцій: «Ruskoje vesile opysanoje czerez J. Łozynskoho» (Перемишль, 1835 – двома роками раніш од «Русалки Дністрової»). Маємо й інші такі «абецадлові» видання, знаємо навіть газети (а Краківська Академія наук – українські етнографічні тексти інакше й не друкує, як «абецадлом», латинкою). Але проти латинки загал галицьких русинів раз у раз протестував дуже рішуче: латинка була для них символом полонізма, і тому латинка у галичан не прищепилася, хоч певне число прихильників вона все ж не перестає мати.
В 1870-их роках, як розвивалася в Галичині діяльність Драгоманова, то разом з його радикальною діяльністю політичною ми бачимо у нього радикальний напрям і в правописі. Правда, вплив його тут, у Галичині, був не безпосередній, він ішов із Женеви, бо в Галичину Драгоманова не пускали. Драгоманова правопис не тільки радикальний, але й надзвичайно науковий. Можна б сказати, з наукового погляду це і був і є найкращий із усіх наших правописів, тільки що він для нас незвичний і через те не зміг прищепитися. Склався той Драгоманова правопис живовидячки підо впливом сербським. За правописом Драгоманова («драгоманівкою»), не треба нам не тільки твердого знака, ба не треба букв я, ю, є, ё (як у Куліша); oo ці складні оукви в «драгоманівці» розкладаються на свої основні елементи і заміняються кожна двома буквами – або за допомогою латинської букви j, або за допомогою ь. Коли, прим., візьмем наше слово в’язати, то за Драгомановим треба написати вказати, а коли буде слово святий, то треба писати свъати, треба писати 6\и з йотою – і коньу з ь, joao – і до нього. Таким чином у «драгоманівці» усувалися всі наші звукові непорозуміння й непослідовності. Філологічно цей процес був би найбільше підхожий для нас, бо він найточніший, і якби він свого часу був засвоєний у школах і в печаті, то багато теперішніх непорозумінь було б усунулося, усунулася б не одна різнобіжність у правописі між нами і галичанами.
Але чимало обставин довело до того, що цього правопису, «драгоманівку», русини відкинули. По-перше, він був незвичний, різав око. Ми можемо бути в інших галузях життя величезними радикалами, а в правописі боїмося радикалізму: звичка має величезну вагу. Не дурно ж і сам Драгоманов це відчував і цитував слова одного з французьких політичних діячів, що казав: «нам – французам куди легше зробити чотири революції, змінити скількись разів уряд, ніж викинути якусь одну-однісіньку непотрібну букву з нашого правопису, з нашого альфабету». Ясно, що коли у рухливій Франції справа відчувається отак, то тут у малорухливій Галичині консервативність мала ще більшу силу. А друга причина для страху перед драгоманівським правописом була політична: політична діяльність Драгоманова викликала величезний жах у консервативно-клерикальній Галичині. «Соціалізм», «радикалізм» – слова, повні жаху. А хто додержується «драгоманівки»? Непевні люди: Франко і Павлик, що друкують драгоманівським правописом радикальний «Дзвін» або «Молот», де проповідують ідеї проти власності, гроти цієї недоторканої святині, і взагалі проповідують ідеї проти міщанської моралі. Тому і правопис-«драгоманівка», так само як і взагалі все, що йшло од Драгоманова, зустріло в Галичині з боку реакційних сил різкий опір. Тут не тільки «тверді» русини, ба й «м’якші» народовці переполошилися однаковісінько і забажали одмежуватися од усяких драгоманівських ідей [...].
З цього боязливого гасла починається в Галичині нова фаза в історії українського правопису, на ціле десятиріччя (1800-і роки), навіть і більш. Починає видаватися в 1880-х рр. народовська газета «Дѣло», яка друкується «етимологічним» правописом Максимовича. Таким самим правописом друкується в 1880-их рр. новий літературний орган «Зоря» – і видає «Зорю» Товариство імені Шевченка. Серед ретроградної частини галицького суспільства вкорінюється думка (вперше висловлена ще й у 1870-их роках), що вони зовсім не українці: «Хіба ми українці? ми галичани, русини, або, як німці кажуть, «рутенці». Це рутенське гасло характерне для 1880-их років, і воно, мабуть, чи не найбільше відчужило тоді нас від галичан, між іншим і в правописі. Незручний для нас «етимологічний» правопис Максимовича провадиться тоді в галицькій школі уже й не через «твердих» русинів, а через «народовців» [...].
VI
Уперте небажання частини галицьких русинів і в 1880-их рр. іти до «розбрату» з Україною: вони держаться не «твердого» етимологічного правопису, а кулішівської «фонетики». Підновлена кулішівка у Желехівського в «Ruthenisch-deutsches Wörterbuch», 1885 – 1886 рр. Офіційне затвердження правопису Желехівського для українських шкіл Австрії в поч 1890-их рр. [...].
Тільки ж живе життя, далі бачимо, знов у Галичині взяло своє. І в ті нещасливі «рутенські» 1880-і роки здоровіша частина галичан відчувала ненормальність того «етимологічного» правопису і розбрату з Україною. Навіть один з видатних діячів цього «рутенського» правопису проф. Ом. Огоновський, автор «етимологічної» граматики, – він тим своїм правописом користувався лиш для друкованих книжок, а коли листувався з українцями, то писав чистою кулішівкою, – «фонетикою», як висловлювалися тоді. Або от: характеристично зазначити правописну діяльність Євг. Желехівського, що в 1885 р. почав друкувати велику свою філологічну пргцю – українсько-німецький словник. Заголовок був н’би «рутенський»: «Ruthenisch-deutsches Wörterbuch», але правопис був не рутенський. Це була кулішівка, яку він трохи переробив на свій лад, учинивши в кулішівці певну реформу. Може, не всі Желехівського одміни од Куліша практичні, але виходив він з потреб тільки нашої української мови, а не з інших чужих міркувань, і дбав він про те, щоб дати спромогу якнайточніш висловлювати деякі відтінки звуків нашої мови. Мті у Желехівського бачимо букву ї (з двома крапками) в новій ролі, якої та буква не мала раніш Раніш, у «Юго-Западном отделе» ї – це було йотоване і (ji). А тут, у Желехівського, воно було ще й способом одрізняти м’якшеє вимовлення зубних д, т, з, с, ц, н. Коли писати ді, ті, зі, сі, ці, ні тільки з одною крапкою над і, то це, за Желехівським, вимовляється твердіш: дъі, іъі, зъі, съі, цъі, нъі (напр. діл, стіл, зірка, сіль, куці, ніс); а щоб прочитати м’яко, то треба було ставити ї (з двома крапками), себто писати діло, тіло, зілля, сірий, цілий, ніс. Звичайно, що така орфографія – складна й нелегка, та в кожному разі вона намагалася точно віддати одну нашу фонетичну особливість, яку кулішівка не віддавала як слід. Разом з цим у Желехівського, розбіжно проти Куліша, були запроваджені й ще деякі зміни – як от не одрізняти вя од в’я, з’явище писати без апострофа (тобто писати з явище, наче од слова зяв), не одрізняти ря од р’я і писати бурян, а не бур’ян. Та ще було заведено в його словнику писати сьвіт, а не світ (як у Куліша), тобто додавати після с м’який знак – для того, щоб одрізняти вимову сь у цім слові од вимови с у слові свій. Оце такі були особливості правопису Желехівського проти тієї кулішівки, якої були колись додержувалися галицькі українці до 1880 р.
Цей Желехівського правопис 1885 – 1886 рр. був для Галичини 1880-их рр. таким самим офіційно не визнаним, як і кулішівка. Але йому незабаром судилося стати зброєю проти рутенства 1880-х років, проти панування «етимологічного» (Максимовичевого) правопису. Бо в кінці 1880-х рр. проти «етимології», зиѣ, ы,о, ёіт. ін., почалися вже надто різкі протести тих галицьких українців, що бажали йти спільним національним шляхом з нашими українцями. І от починається видання з 1888 р. журналу «Правда» [...]. В оповістці, що запрошувала до передплати на журнал, писалося, що наша мова повинна нормуватися на підвалинах Наддніпрянщини і що правопис для галичан повинен бути такий, який єднав би галичан з українцями, а не роз’єднував би. І видання «Правди», і всякі австрійські політичні міркування багато допомогли тому, що нарешті в початку 1890-их рр. [...] правопис Максимовича був для Галичини офіційно одкинений і реконструйовано шкільний правопис на фонетичних підвалинах. Тільки ж це була вже не кулішівка, ажелехівка, з цим самим ї (з двома крапками) і іншими Желехівского особливостями [...]. З 1893 року скрізь і по школах і в офіційному вжитку позаводився в Австрії цей правопис.
VII
Скасування заборон для українського друку й правопису в Росії через революцію 1905 року; українці «ярижку» рішуче одкидають. Суперечки на Наддніпрянській Україні про «галицький» правопис Жолехівського і чисту кулішівку. Грінченкові спроби погодити обидва правописи: його «Українсько-російський словар» 1907 – 1909: загальна перемога Грінченкового правопису на Наддніпрянщині. Світова війна 1914 р.; цензурна заборона української преси і кулішівсько-грінченківського правопису: насильний поворот до «ярижки». Справжня революція 1917 р., кінець для «ярижки» і остаточне запануван’я кулішівки, вкупі з офіційним її затвердженням: академічний правопис. Галицька Україна теж прилучається до правопису [...] України. Потреба вирівняти ще деякі дрібні розбіжності в правописних звичках усіх частин України.
Тим часом у поневоленій царській Росії потроху підготовлялася перша революція.
І от настав 1905 рік у Російській імперії і дав підданцям волю друку, а українцям – волю друкувати своєю мовою і тою орфографією, яка їм до мислі. Ми мали нагоду зазначити, що всі українці раптом тоді одкинули ненавидну «ярижку» і зачали писати справжнім українським правописом, який відповідав би духові нашої мови.
Таких правописів могло бути на вибір тільки два. Один – чиста кулішівка, якої не переставали для себе додержуватися наддніпрянські українці навіть і тоді, коли для друку вона була царським наказом заборонена і коли друкувати дозволялося самісінькою «ярижкою». Другий можливий правопис – то була желехівка, тобто перероблена кулішівка [...]. І от тоді у редактора «Нової громади» – Грінченка, який писав желехівкою, а не кулішівкою, ми бачим бажання привести обидва правописи до «згоди». Він друкує книжечку «Три питання нашого правопису», де каже, що кардинальних правописних розбіжностей у нас з галичанами, по суті, є лиш три (справді ж він їх називав чотири); і коли ми в тих трьох (чотирьох) питаннях дійдемо до згоди з галичанами, тоді вже легко буде погодити і всі інші правописні подробиці. Ті три (чотири) питання були за Грінченком ось такі:
1) Не треба писати дїд з двома крапками.
2) Не треба одціляти ся в дієсловах.
3) Треба вживати апострофа, щоб одрізняти р’я од ря, з я од зя і т. ін.
4) Не треба писати м’який знак у таких словах, як світ (не треба писати сьвіт).
Коли ми в цих пунктах погодимося, – казав Грінченко, – тоді в інших ми зможемо легко помиритися, бо все інше погодити – це буде не так важко. До якоїсь певної остаточної згоди з галичанами тоді не дійшло, але вся Наддніпрянська Україна писала саме так, як навчав Грінченко. До того ж капітальна Грінченкова праця, його чотирьохтомовий «Українсько-російський словар» (1907 – 1909) якраз і запровадив у життя ці правила. За подробицями правопису окремих слів у «Словарі» доглядав відомий український філолог П. Г. Житецький і К. П. Михальчук.
Тільки ж після 1905 року воля друку для Російської України тяглася недовго: всього дев’ять літ, лиш до 1914 року. В 1914 році, відколи зчинилася світова війна, всі полегкості для української мови були скасовані. Попереду було заборонено друкувати українською мовою періодичні видання, а нарешті, дякуючи відомому україно-жерові-цензорові С. Щоголеву, урядовим наказом знов запроваджено було «ярижку», а на кулішівку знову впала заборона.
В 1917-ім році настала вже справжня революція. Тоді заборони для українського слова й правопису одпали. І з того часу ніхто з українців більше про «ярижку» й не думає. Ми тепер пишемо кулішівкою. Цей правопис і урядово оформлено [...]
А як же до цього поставилися галичани? Та галичани кінець кінцем прийняли цей самий наш правопис: вже вони желехівки не держаться. Правда, ще й досі у нас є і в них деякі одміни в подробицях, та ясно, що їх уже не важко вирівняти.
Оце така була в коротких словах історія правопису на Україні. Я спинявся лиш на тих системах, про які справді варто було згадати, які мали за собою певні громадські кола. Зупинятися ж на всяких інших спробах, особливо індивідуалістичних, нема потреби.
