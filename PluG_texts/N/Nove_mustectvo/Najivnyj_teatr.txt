Наївний театр
(Початок див. № II "Н. М."
„Московський театр для дітей“ поточного сезону має намір відбивати вразливі місця сучасности й заінтригувати мандрівкою в недосліджені землі. 
„Містер Бюбль і гробак" — повість про пригоди безпритульних, з поміж яких Васька Гробак викриває злочин рад службовців на консервнім складі, 
що перепродують гнилий крам американському концесіонерові. Васька втікає з катакомб безпритульних, що ведуть безпутне життя, під гнітом 
професійного злодія, який учить їх красти. Васька прощається навіть із затишним асфальтовим казаном улюбленим пристановищем безпритульних. У 
нім прокидається громадянин і радянський патріот; він бажає викорінити крадіж і саботаж у радянських установах. Помічниця його сирітка Тоня, 
що приїхала з Москви шукати притулку в родині головного злочинця. П'єса С. Заяцького не позбавлена дотепности комедійних ситуацій, вдалих 
фарб, чітких ліній і слів, влучної характеристики окремих типів. Але в ній мало правди про безпритульних, або правильніше — умовна правда 
старого театру. Образи безпритульних у п'єсі — солодкуваті. Сатиричні ролі і написано і виставлено яскравіше, виразніше. Усю виставу зроблено 
занадто вже серйозно, цілком так як у театрі для дорослих... Інтрига занадто заплутана. Дітям важко її запам'ятати. Ще важче зімпровізувати 
аналогічний сценарій у своїй школі. Дктори не беруть себе на зразок примітив дитячої гри. Мультиплікація й музичні ілюстрації ужвавлюють 
виставу, але й ускладняють її. „В одвічній кризі“ переносить глядача до країни північного сяйва. Дві групи шукачів золота й учених дослідників 
їдуть туди з ріжними цілями. Одні щоб відшукати золоті розсипи, другі для наукових дослідів на півночі. Однією групою керує людина звір і ворог 
культури. Другою ентузіяст науки. Ненажерливість до зиску — доводить до загибелі. Прагнення до знання — до перемоги. Міліярдер і американський 
фабрикант підтяжок, який зібрав гроші на цю експедицію, повертається до своєї злосливої дочки з порожніми кешенями. А друга група винаходить 
нове електричне проміння, що може розтопити одвічну кригу й сніг. Теми вистави дуже цікаві, але сюжети талановитіші за п'єси.
„Московський театр для дітей“ намагається розрахувати свої вистави на вік своєї авдиторії, знаючи, що діти 8, 10, 12, 14 років сприймають не 
однаково. З цим підходом театру до свого глядача не можна не погодитися. Ми заперечуєм инше, те, що його актори старі для наївного театру 
способами своєї гри провінціяльного театру для дорослих. Ми заперечуємо й оформлення, що обмежує уяву дітей своїм умовно натуралістичним 
виображенням. Досвід театру багатий і ріжноманітний. Він обіцяє вдаліші досягнення в майбутньому. Практика його роботи показує, що потрібна 
більша молодість, дзвінкість, наївність, безпосередність і сценічна культура на його сцені. Керовниця театру Н. Соц постановщиця „Містера Бюбя 
та гробака" також шукає нових метод, як і керовник. „Педагогічному театру“ Г. Рошаль. Що ближчі будуть їхні шукання до наївного театру, то 
швидче вони переможуть у царині своєрідної творчости. ... Кожний театр щасливий по-своєму. Наївний театр більше за всіх своїм чудовим глядачем. 
Але й ще своїми музиками; Я. Шеншилем („Моск. театр для дітей“) і Ковнерам (Педагогічний театр), своїми художниками: Г. Гольцем (М. Т. Д.) і 
Н. Шифріним, С. К. Вишнивецького і Е. Франкіной (Пед. театр) своєю акторкою Кореневою, завжди гнучкою, ритмованою жвавою в своїй грі. (Моск. 
театр для дітей). Занадто мало уваги дається в худож ньому світі Наївному театрові. Наші поети, новелісти, романісти й драматурги майже не 
випробовують свої сили в сценаріях і п'єсах для дітей. Гей, актори, художники, композитори і насамперед, драматурги, відгукніться швидче 
своєю творчістю на заклик наївного театру. Прийдіть до нього своїми образами й задумами. Вас вітатиме найкраща авдиторіч з усією тією спочутливістю 
й надпоривністю, на які вона здатна.