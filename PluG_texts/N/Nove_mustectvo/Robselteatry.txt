Робсельтеатри
(Початок дав. № II "Н. М.“)
В першій частині статті ми вказали ті завдання, що їх виконують і мають виконувати округові та районові робсель театри — обслуговувати театром 
периферію, переважно глибоку провінцію — села й подавати мистецькі зразки для драмгуртків сельбудів та хат-читалень. Оглянули ми тих кілька 
робсельтеатрівських організацій, що вже працюють на периферії й одмітили багато цінного в їх роботі; визнали, що ці самодіяльні спроби, та 
почини округових політосвіт заслуговують значної підтримки з боку центру. Чи стоїть справа головне про гроші? На нашу думку — ні. (Хоч в окремих 
випадках невеличка допомога потрібна). Раз знайшлися кошти в Одеській та Зінов'ївській округах на утримання роб сельтеатрів — знайдуться 
очевидно й по инших багатьох, а в першу чергу очевидно по заможніших як от Харківська чи Київська округи. Менші округи можуть організовувати 
для 2-3 округ один театр. Навіть центрові не треба відбирати ініціятиви від округ в цій справі, бо за всякими міркуваннями справа робсельтеатрів 
належить їм. Не треба охоложувати ту ініціятиву, що вже її виявили окремі місця. Але центрові належить друге — дати керовництво цьому робсельтеатрівському 
рухові витворити єдиний художній на прямок в цих ріжноманітних початках окремих осередків. Дати якраз те, чого округові політосвіти не в силі 
самі здобути навіть і за гроші. Перевірити всі ріжні організаційні форми робсельтеатрів та вибрати якусь одну чи дві з них найпридатніші, 
визначити певні театрально постановочні формули, що найближче підходять до отаких театрів переважно пересувних. Створити репертуар для робсельтеатрів 
і т. ин. Як бачимо справа не обмежується доглядом чи контролем, і один зайвий інспектор відділу Мистецтв тут не поможе. Перш ніж давати керовництво 
на округи всі ті методи й репертуар треба перевірити в центрі і тоді лишень можуть вони мати силу, а перевіряти можна лишень в спеціяльній 
театральній установі. Правда повстає питання чи не можуть виконувати центральні наші Держтеатри цього художнього керовництва робсельтеатрами. 
Ми вже раніш заперечували цій думці. Зупинимся докладніше на ній. Переглядаючи роботу кращих двох театрів „Березоля“ й Франківців, за останні 
3 роки, фактично навряд чи знайдемо 2-3 постановки, що їх цілком міг-би наслідувати округовий робсель театр. Складне декоративне оформлення — 
станки на 2-3 поверхи, використання рухомого кону й лаштунків, ріжні комбінації з електричним освітленням; будова п'єси, що складається з 
багатьох швидко-змінних епізодів; будова підлогу, що вимагає дуже досвідчених акторів; участь музики та балету — це-ж власне театральні елементи, 
що зустрічаємо майже в кожній п'єсі, а їх як раз не в силі робсельтеатр перейняти. Щасливий виняток з цьото є власне дві п'єси Куліша — „97“ та 
„Комуна в степах", але останній час п'єси такого характеру зникають з наших великих театрів, а натомісць їх місце займають складніші: „Вій“, 
„Моб“, „Мандат" „Пролог“ „Сава Чалий“, „Золоте черево" й ин. Цікаво, що навіть ті п'єси, що в друкованому вигляді мають цілком просту будову 
(як от наприклад — „Седі“) — столичні театри виставляють в дуже складних декораціях, добавляючи танки. Цілком ясно, що провінціяльний режисер 
робсельтеатру, виставляючи за прикладом „Березоля“ його п'єси, наслідуватиме всі його складні форми постановок: декорації, убрання, мізансцени, 
музику, танки, наслідуватиме може иноді не доцінивши своїх виконавчих сил. Багато шкоди може бути від невмілого копіювання зразків центральних 
театрів; одні постановки можна зіпсувати через те, що актори не здолають складних методів, инші через те, що взагалі ті п'єси не придатні на 
провінції. До того треба зважати, що наші робсельтеатри мають ще й допоміжне значіння — мусять бути наочним прикладом для драмгуртків, сельбудів 
та робітничих клубів на провінції. Для них складна театральна форма цілком недоречна. Отож мусимо висловитись проти тих складних постановок в 
робсельтеатрах, а тому й заперечувати проти копіювання робсельтеатрами більшости взірців роботи центральних театрів. Цілком зрозуміло, що ми 
тут говоримо лишень проти копіювання складних, мало придатних форм, а не цілого змісту роботи наших центральних театрів. І робсельтеатри і 
навіть драмгуртки клубів і сельбудів, вся театральна провінція мусить пильно слідкувати взагалі за досягненнями наших державних театрів, і 
наслідувати їм. Справа тільки йде про вміле вбірання всього, що можна використати в умовах округового міста, й села, або й про деяке спрощення 
тих складних постановок, що йдуть по центральних театрах. Ясно також і те, що самі центральні театри не мають змоги, ані часу пророблювати 
спрощені постановки спеціяльно для робсельтеатрів, чи подавати поради робсельтеатрам, як спрощувати окремі складні форми. Тому й повстає потреба 
створити окрему театральну установу, що виконувала-б всі оті функції. Установа ця, на нашу думку, має бути Центральний Робітниче-Селянський 
Театр. Ц. Робсельтеатр має так само, як і инші робсельтеатри обслуговувати периферію, села заводи, районові міста, але підготовча робота має 
провадитись у Харкові, от і перші демонстрації його постановок, виїздючи ж він мусить тримати ввесь час постійний звязок з Мистецьким центром.
Міцна грошова база та постійний догляд Відділу Мистецтв НКО забезпечить цьому театрові високий ступінь художнього виконання, а пересувний
характер роботи, демонстрація вистав перед сільським і взагалі провінціяльним глядачем сприятимуть витворенню в нім простіших театральних форм. 
Таким чином цей театр зможе органічно бути зразковим театром для округових і районових робсельтеатрів, — а через них (і сам собою) підніматиме 
художній рівень вистав кількох тисяч сільських й клубних драм гуртків цілої УСРР. В Харкові до цього часу не було театру типу робсельтеатру. 
Робсельтеатрівський рух розвивається увесь час по тугих округових містах, районах та в Одесі. Через це саме й питання місцевих роб сельтеатрів 
до цього часу не проаналізовано як слід в нашій пресі. Одночасно центральні органи Політосвіти так само не виявили, ще достатньої уваги цій 
безумовно важливій частині театрально мистецького фронту. Таким чином оці поріднені самодіяльні спроби окремих місць лишаються ввесь час 
затмянені, по-за громадською думкою. А таке становище породжує небажані ухили і призводить до негативних випадків, приміром той що стався з 
Одеським робсельтеатром весною 1926 року що про нього писав у „Культурі і Побуті“. Вишня у вересні минулого року. Отож організація Центрального 
роб сельтеатру очевидно призведе взагалі до обговорення в пресі цього питання, а за разом піднесе моральний авторитет всіх робсельтеатрів. 
Робсельтеатри — це низовий театральний рух, він має свої глибокі джерела, він виливається в що раз більшу організацію самодіяльних театральних 
організмів. Центрові треба знати методи врегулювання його, надати йому певного потрібного в справі політосвіти напрямку, керувати ним, а разом 
і піднести авторитет тих організацій, що на власну руку намагаються розвязувати театральний голод на периферії.
Вміщаємо статтю в порядку обговорення Редакція