В театрі „Березіль“ „Король бавиться“
Постановку „Король бавиться“ можна розглядати, як ювілейну виставу. Як раз сто років тому (1827) Віктор Гюго виступив з першим своїм драматичним 
твором („Cromwell“), що фактично положив початок не тільки французькому романтичному театру, а й став за маніфест цілої школи романтизму. Гюґо 
став на чолі цієї школи і досі є її найяскравішим представником. Наколи першою своєю п'єсою він не здобув ще слави драматурга, а прославився 
лише передмовою до неї, де викликав свої погляди на мистецтво та повстав за утворення нового літературного стилю, то наступні його драми в 
свій час піднесли його на височінь сміливого революціонера в мистецтві. Сучасники й не розглядали инакше Гюгової творчости і як бунтарство, і 
романтизм засуджували, як єретичну секту. Я тогочасна французька академія закликала проти „варварської поетики, що сіє літературний розкол“. 
Справді бо романтизм був революцією проти пануючої толі форми класицизму. В пізніших драмах Гюго невідступно заглиблював свою своєрідну оцінку 
світобудови в романтичному розумінні трагічних моментів життя. Його романтичні драми являються вже не тільки відповіддю на естетичні почуття, 
а трактують філософський ідеалізм, ідеалізм моральний. Він виображає в них складний технічний стан людини, що вимучена життям, але не гине в 
безнадійній скорботі. Героя подолано, герой гине завжди, але горить у ньому жарина віри, якась невиразна надія. „Мирова скорбота" не лякає без 
порадно, а дає навіть бадьорість, — в цьому патос Гюгових драм. Через п'ять років після першої драми, четвертою вже, з'являється „Король бавиться". 
І після першої ж вистави її за бороняють. Гюго вже не задовольняється самими художніми антитезами протиставленням лиходія чесному, підлого — 
великодушному. Абстракція добра і зла, чорного і білого зв'язує його талант, він хоче знайти їй конкретні образи, але відійшовши від вузьких 
рямціа змальовання індивідуальности. Це приводить його до критики фальшивого соціального устрою. Причини фальшивости він не шукає, він недивиться 
в основи, а неувагу його спиняє теж таки зіставлення добра і зла, можнього і покривдженого — розпутного короля та зобідженого блазня. Спрощеність, 
наївність цієї колізії очевидна сучасному глядачеві, але в романтичній мелодрамі початку минулого віку це було мало не за зеніт опозиційної 
акції проти буржуазної громади, що держалася сама на цьому хиткому соціяльному зіставленні пана і раба. Можливо, що й не саме соціяльне 
зіставлення навело Гюго на думку написати „Король бавиться". В своїх сюжетних шуканнях він натрапив на вдячний для мелодраматичних ситуацій 
тип — і людьми, і природою покривдженої людини, горбаня-блазня. Врятувати, оспівати людську гідність, усупереч всім данним його власної природи — 
хіба це не прекрасна ідея для романтика? Змалювати тип і фізичної і моральної потвори розпутного і злісного виродка — бо таким зробили його 
люди, відношення, зневага людей — і примусити його стати на захист справедливости, розпалити в ньому ніжне, ясне кохання — хіба це не чудовий 
сюжет для мелодрами? Але навмання така тема впирається в соціяльне зіставлення шут мститься над розбещеним королем не тільки за своє нещастя, 
не тільки за своє приниження, а за нещастя й приниження всіх людей. Для нашого часу соціяльне значіння таких мелодраматичних зіставлень та 
романтизації постати шута звичайно не значне, а з тим трапиться й суспільний інтерес до самої п'єси. Сенс ставлення названої п'єси не в цьому, 
а у відтворенні зразка романтичного театру на сучасному театрі, в подачі його в системі принципів нового театру. Що до „Березіля“, то йому це 
ставлення дає змогу заглибити мистецьку роботу театру, виховуючи актора на класичному репертуарі та випробуючи його сили на оригінальному стилі.
Український театр вже неодноразово брався до відтворення класичного репертуару, але серед усих тих спроб спиняли увагу тільки попередні роботи 
„Березоля“ („Макбет", Жакерія") Певна плановість у виборі класичного репертуару — від класицизму до романтизму — свідчить за серйозний підхід 
до справи. Мистецькі засоби „Березоля", — кваліфікований акторський ансамбль, режисура все це переконує, що класичний репертуар знаходить в 
українському театрі цілком гідних відтворців і глядач зазнайомиться з класичним твором у серйозних, високомистецьких постановках. Приймаючи з 
такими міркуваннями чергову прем'єру «Березоля“, треба визнати, що поставленим умовам спектакль цілком задовольняє.
Його мистецьке значіння для театру безперечно величезне. Режисер Тягно, ще молодий робітник на полі театру, виявив глибоке розуміння того 
матеріялу, що ним оперував у виставі. Разом з попередньою роботою цього сезону („Жакерія“) „Король бавиться" свідчить, що Тягно в постановці 
класичних п'єс безперечний майстер. План постановки, робота з актором, навіть вдала переробка де вчому самої п'єси виявляють велике художнє 
чуття та смак. Це ж треба сказати й про матеріяльне оформлення вистави (Шкляєв). Воно хоч і порушувало стиль доби, але над звичайно влучно 
відповідало і режисерському задумові і вимогам сценічної ефектности. Акторський ансамбль здебільшого складено влучно. Гірняк (Трібуле) додав 
ще одного яркогооб раза в добірну, ріжноманітну галерею своїх типів. Перетворення мелодраматичного малюнку на трагедійний далося акторові 
легко, хоч під час і відчувалося, що в трагедійномо плані доводилося акторові грати не часто. Радчук грає короля не трафаретно і дає цікавий, 
надзвичайно сценічний образ. Загальному вражінню шкодить тільки те, що підчас всупереч малюнку ролі дає ліричні тона. Глибоке вражіння по 
виставі лишає малюнок королівського двору. Сцени ці разроблено гостро і ефектно. Чудові поламані фігури вельмож дають Хоткевич Карпенко та 
Балабан. Сальтобапіль (Шагайда) і Магелон (Ужвій) довершені художні образи. Шагайда в простих без шаржа тонах і фарбах дав видатну сценічну 
фігуру, напричуд правдиво її охарактеризувавши. Ця простота може й проти мелодрама тичної фізіономії Сальтобаділя, але вона художньо заглибила 
образ. Ужвій з епізодичної наче ролі зробила яркий майстерний малюнок. Важка роля припала Доценковій. Великої майстерности потрібує персонаж, 
що з початку до кінця не говорить ні слова. Акторка має жест, але в ліричних місцях в естетичній плавності вона трохи передала: иноді це було 
подібно до балерини, що розучує якісь хореографічні студії. В цих місцях хотілося-б тієїж простоти і щирости, що дала акторка в драматичних 
місцях. Трохи перебільшений ухил в естетичну зовнішність позначився взагалі на цілій виставі. Музична ілюстрація Козицького добре ілюструвала 
ліричні місця, але чомусь у драматичних місцях музики майже не було. Можливо це сталося, як результат загострення мелодрами до трагедії, але 
хотілося б більше музичного супроводу. Справжнім досягненням вистави є з усіх боків добрий переклад Рильського. Поза красою мови діялог 
зроблено дуже драматично.