Нова американська опера „Королівський паж"
Здавалась би що сталась в Америці якась надзвичайна подія вікового значіння, коли-б брати цей крик і шум метрополітанської преси серйозно, 
шум крик і „осанку“, шо зараз гасає довкола „нової американської великої опери". Нарешті! — кричать на всі лади газети. Нарешті й ми можемо 
похвалитись! Маємо спою власну велику американську оперу! Та приглянувшись до цілої справи близче, поводиться зразу таки сказати, що ціла та 
суєта „всує". Бо та „нова, велика американська опера" не є ні одним, ні другим, ні третім. Немає в ній нічого нового, нічого великого і на 
жаль, навіть нічого американського. Америка п'ялась віддавна вже щось створити своє в царині опери, були численні спроби зробити це, але всі 
вони кінчались одним великим пшиком. Доводилось задоволятись італійськими, німецькими й іншими операми. І, мабуть, доведеться задоволятись 
ними й налалі, ломимо всього патріотичного галасу про нову оперу. Ну нехай вже ця опера буде й нова. При пустім, що воно так. Але щож з того, 
коли це „нове вино в старих міхах”. Коли нова опера, створена в двадцятому столітті, базується на подіях 10 сторіччя і наказує ріжні витребеньки 
англійського короля? Так начеб ніяк не можна було скомбінувати музику й слово до купи, про теперішні якісь події і вложити в це сьогочасні 
ідеї! Чому-ж би не постаратись про музику з історійкою про якихось людей, що зараз живуть в Америці? Нехай би вже навіть і не про пролетарів, 
а про буржуазію. Хіба ж нема там? Та буржуазні меценати й творці мистецтва уперто уникають цієї непочатої ділянки, а за мість того риються в 
поросі віків і воліють бренькати кістками стародавніх королів та їхніх посіпак. Нова опера створена на замовлення організації „Метрополітен 
Опера“. Загалом лібрето її аж дуже нагадує собою лібрето Вагнерової „Трістан та Ізольда", бо як там, так і тут фігурує король, що доводить 
свого невірного васала до загибели. Для розробки своєї теми авторка, місс Міллей, послугувалась трохи істо рією, а трохи легендою. Головніші 
її персонажі історичні, Едгар з Вессекс, король Англії, що жив у першій половині X століття: також архієпіскоп Дунстан — історична особа. 
Решта-ж, яких З0 осіб загалом, легендарні постаті. Головна тема спирається на зраді королівського слуги, пажа, Ательвуда, якого король післав 
до Девону, щоб цей доставив йому жінку. Ательвуд не дурний був привозити гарне сотворіннячко королеві, він взяв її собі. Оце й цілий „цемес“. 
Опісля король дізнався про зраду свого васала від самої Альфреди (так називалась ця „кістка гризні“) і перемовив її до себе, а свого невірного 
слугу покарав „своїм безмежним гнівом“ так що стративши ласку Ательвуд заподіяв собі смерть. Мабудь автори дістали виразні інструкції що і як 
вони мають робити. За це їм заплачено певну суму розуміється. І ще більше дістануть з часом, як їх твір принесе сотні тисяч доларів постановщикам. 
А що він принесе, то це безперечна річ на це вказують початки: прем'єра, що оце недавно відбулась, принесла чистого збору за один вечір 
15.504 долари. Наступний вечір 15 000. Дальші вистави приноситимуть стільки само або й більше. Преса повідомляє, шо творці нової опери дістали 
вже замовлення ше на одну американську оперу. Але як вона теж буде такою самою „американською“ й такою самою „великою“, як оця, то бажалось би 
чим швидче почути „лебедину пісню“ американської буржуазії замість її „великих, нових, американських" опер. Тоді визволений американський 
пролетаріят створить свою справді велику, і справді нову пролетарську оперу про якогось Джека чи Марту або Берту, шо карались у буржуазному 
ярмі довгий час, доки його не розтрощили. Можливо не забуде й про "Беббітів" й увічнить їх також у своій опері в науку для прийдешніх поколінь. 
Такі твори будуть цікаві, нові, великі й американські.