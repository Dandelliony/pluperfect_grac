«Спортовці!
З появою щоденника виходимо й ми на світ денний з нашими радощами, турботами та змаганнями за кращі місця у великій спортовій родині.
Бож дотеперішня відсутність щоденної своєї преси тут на Підкарпатті творила велику прогалину в орґанізаційно-виховуючій праці наших спортових чинників у напрямі поширення ідеї в широкі маси нашого громадянства; не давала можливости подати в належнім освітленні й ті найголовніші події з нашого спортового життя, — коротко, полишала нашого зацікавленого читача на ласку чужої преси, якій, в порядку річей, цікавим могло бути хіба лише то найвизначніше, але й то не завжди…
Дійсність все ж показала, що й навіть при незначнім зацікавленні частини все ще законсервованого громадянства, наша здібна молодь спромоглася й спромагається до осягнення найвищих мет. Приклад ужгородської Руси є живим доказом того, що спорт не є лише великою обєднуючою силою, а й могутнім пропагатором нашого краю. Не є перебільшенням, що осягнення ужгородської Руси (аж до нинішньої крізи, яка, віримо, є переходового характеру) зробили у свій час, чи не більше, ніж всі можливі політичні події та чинники, для пропагації нашого краю вдома й за кордоном.
Отож, браття спортовці! Підтримуйте свою єдину трибуну всіма силами. Дописуйте стало про найменші спортові події. Звіртеся нам своїми журбами та побажаннями. Голосіться всі до єдної спортової родини.
Спорту слава!
***
Мистецтво світу в футбалі.
У Франції вже почались цьогорічні мистецтва світу у футбалі. До першенств приголосилось 16 держав, з яких Австрія з причини «аншлюсу» відпала. Перше коло відбулось 4. і 5.VI. ц.р. з такими вислідами:
Чехословаччина — Голландія 3:0.
Німеччина — Швайцерія 1:1.
Італія — Норвеґія 2:1.
Мадярщина — Голанд. Індія  6:0.
Франція — Бельгія 3:1.
Бразілія — Польща 6:5.
Куба — Румунія 3:3.
Дня 9.VI. були повторені змагання між Німеч. і Швайцерією, та Кубою і Румунією, які в першому колі, мимо продовження закінчилось нерішено.
Швайцарія — Німеччина 4:2 (1:2).
Куба — Румунія 2:1 (0:1).
Слід завважити, що з цих, різних мистецтвах світу футболева класа поодиноких державних репрезентацій є майже вирівняною. В першому колі лише двоє змагань було вирішено в нормальному часі, останні аж по 2х15 хвил. догривок. Титул мистця з попередніх першенств боронить Італія.
***
Які найліпші українські клюби футбалові?
У нас на Підкарпатті можемо похвалитися наразі одним С.К. Русь Ужгород, який здобув за час свого існування кілька разів мистецтво Підкарпаття і Східної Словаччини, 2 рази мистецтво схід. дивізії і в р. 1936/37 був членом державної ліґи, найвищої футбалевої класи. Крім С.К. Русь Ужгород існує на Підкарпатті понад 10 наших клюбів, які грають в нищій класі І. зв. жупі.
В Галичині футбал носить виразний характер масовости богатима клюбами, які грають в ріжних класах. Найліпшими є С.Т. Україна у Львові, яка занимає в теперішніх мистецтвах окружної ліґи друге місце і У.С.Т. Сян в Перемишлі, який здобув цего року мистецтво «А» кляси своєї округи і дістався до кваліфікаційних змагань о вхід до окружної ліґи (галицької).
На Буковині найліпшим укр. футб. клюбом є У.С.К. Довбуш в Чернівцях, який заняв в цьогорічних мистецтвах в своїй дивізії «Ц» почесне друге місце. Найменше знаємо про футбал на Вел. Україні (УССР). В останню неділю відбулись фіналові розгрівки о заг. мистецтво СССР між «Дінамо» Київ і «Спартак» Москва в Москві з вислідом нерішеним 1:1, так, що ці змагання будуть повторені. Склад київського «Динамо» по національности 9 українців, 1 москаль і 1 німець . Нерішений вислід в Москві в змаганнях о першенство з найліпшим московським клюбом треба уважати великим успіхом Української ХІ.
***
Чанчінов до «Русі».
В ціли поповнення дружини і приготовлення до наступних дивізійних змагань провід Руси веде переговори з грачем «Вікторії Жіжков» в Празі Чанчіновим.
Чанчінов, по національности калмик, є одним з кращих нападників. В останнє грає правого лучника. По останнім відомостям переступ Чанчинова до Руси вже наголошено.
***
«Русь» один місяць не грає.
По останніх неуспіхах Іа. дружини С.К. Русь, Ужгород провід рішив дати грачам можність належно відпочити і отрястись з депресії, в яку попала дружина, назначуючи відпустку для грачів Іа. і б. дружин аж до. 10 липня ц.р.
***
СК Русь, Ужгород — І.ЧсСК, Ужгород.
Номіновані, як представники слов.-підкарпатської дивізії до загально державних розгрівок за «Чехословацьку чашу 1938/39».
Розгрівки почнуться 29 с.м.
***
Тренер Руси, Обіц на відході.
Як довідуємося, тренер ужгородської Руси залишає Ужгород та вертає на батьківщину. Поширені в звязку з тим чутки про «страчені надії» ужгородської Руси не мають підстав, тому що провід Руси не лише робить старання, щоб дістати доброго тренера, але й має на меті ряд грачів, якими поповнить бракуючі позиції в першій дружині.
***
Де є Бокшай?
Запитання, яке часто доводиться чути завдяки відсутности імени нашого талановитого воротаря у денній пресі. Як довідуємося, грає нині «Олекса» на воротах першої Славії в її поїздках по провінції. Планичка, як відомо, боронить успішно ворота ЧСР на світових змаганнях й здається, боронитиме й ворота Славії ще досить довгий час.
***
Кошицький КАЦ «всебічно підтримуваний» докотився аж до мистецького титулу Словаччини. У кінцевім змаганні несподівано виграв у Філякові над ФТЦ 3-1 (3-1) й таким чином є шестим учасником кваліфікаційних змагань за вступ до державної ліґи.
***
Доріст І.ЧсСК, Ужгород — розіграв рішаюче змагання з доростом СК Русь, Ужгород на 2-2, що вистачило йому для здобуття титулу мистця Підкарпаття.
***
Доріст Славії Пряшів — є мистцем Сх. Словаччини та противником доросту ЧсСК, Ужгород в дорозі до осягнення титулу мистця цілої Словаччини.
***
Дробни — надія Чехословаччини у тенісові спорті роздобув мистецький титул Берліну, перемагаючи найкращих, після Грама грачів Німеччини, Генкеля та Редля» [«Нова свобода» за 15.06.1938].
«Слава, академісти!
У неділю 12 ц. місяця відбулися в Ужгороді на площі «Сокола» ІІ. зборовські змагання стеж шкільної молоді Підкарпаття, на яких першу почесну краєву нагороду за оборонну здібність здобула ІІ. стежа учеників ІІІ. річника Державної Торговельної Академії в Мукачові. (М. Габовда, Ю. Мадяр, В. Мочарій). Перша стежа Ю. Поповича IV. р. та Ю. Чик, Є. Явко ІІІ. р. не зістала далеко у виконності за переможною стежою, як в стрілянні, так і в меті гранатою, переборенні різнеродних перешкод (терен, вода 3 метр, пліт, перенесення ранених, пловання в повнім озброєнні, тощо). Крім того її ведучий Юрко Попович приємно здивував комісію, що складалася з бригадного ген. О. Сватека, полк. Р. Нового й майора Прхали, своїми певними та змістовними відповідями в галузі військової вихови. Учасники обох стеж дістали також в памятку годинки, та наповнюючі пера. Будуть репрезентувати шкільництво Підкарпаття на ІІ. зборовських змаганнях оборонної здібності в Берні.
***
СК. Батя Злін у старті на ліґу відразу в чоло!
У неділю відбулася перша зустріч всіх 6 учасників кваліфікаційних розігравок за вступ до державної ліґи. Наш старий знайомий СК Батя, Злін памятаючі на науку з давніх часів, зразу ж забеспечився добрим вислідом й першим місцем, перемагаючи вдома одного з найліпших — Богеміанса на 4-1 (2-0). Несподіванкою є вислід в Тепліцах, де тамошній ТФК, і програв проти Лібні 1-2 (0-1). Хоча ще й до кінця далеко, але КАЦ мав би трошки призабути на солодкий «дивізійний мед». Копісти є все ж слабенькі!
Вислідне уміщення після І. зустрічі:
1.	Батя, Злін	1	1	0	0	4-1	2
2.	Копісти СК.	1	1	0	0	2-1	2
3.	Лібень	1	1	0	0	2-1	2
4.	КАЦ	1	0	0	1	1-2	0
5.	Тепліце	1	0	0	1	1-2	0
6.	Богеміанс	1	0	0	1	1-4	0
***
Друге коло мистецтв світу у футболі.
З чотирьох змагань, розіграючих 12. ц.м. в різних містах Франції, були рішені лише три. 4-е Чехословаччина — Бразилія після 120 хв. гри скінчилось нерішено 1:1, тому метч мусів бути 14. ц.м. повторений.
Чехословаччина — Бразилія 1:1 (0:1). (Бордо, 12.VI.). Змагання обєктивно вів перед 25.000 глядачами суддя Герцка. Завдяки бразилійцям, які примінили брутальну гру, змагання не мало високого рівня. Суддя був примушений вилучити, 2-х бразилійців і 1 чеха. Наслідком острої гри були важно поранені з чесько-словацької дружини воротар Планічка (надломана рука) і Неєдли (розбите коліно). Ворота здобули: Леонідас і Неєдли.
Бразилія — Чехословаччина 2:1 (0:1). (Бордо, 14.VI.). Повторені у вівторок змагання принесли перемогу Бразилії, Чехословаччина наступила в сильно ослабленному складі, без Планічки, Неєдлого, Пуча і Ржіги. Бразилійці й тепер були брутальними, зранюючи найліпшого напасника Чехословаччини Копецкого вже в 34 хв. гри, який хоч в другій половині й наступив (на ліве крило) і одначе там лише фігурував. Чхсл. дальше грала лише з десятьма грачами, Бразилія в цілості не була технічно ліпшою, виграла змагання рухливістю. Свого рода спортовим чудом є середуший напасник Бразилії — мурин Леонідас, який в світових мистецтвах є найліпшим грачем. Для Бразилії ворота здобули: Леонідас і Роберто, для Чехословаччини Копецки. Видців 22.000» [«Нова свобода» за 16.06.1938].
«Спорт на селі.
Із-за браку однієї краєвої спортової централі, яка держала б в евіденції всі наші спортові орґанізації й підпріємства по наших селах (крім регістрованих футболових клюбів) не маємо точного перегляду про їхню діяльність. Всеж, що раз більше дізнаємося про заложення якоїсь місцевої спорт. орґаніз., яка без бракуючих відповідних ведучих в скорому часи заникає. Рівнож дізнаємося про так звані «дико» ведені футболеві, або волейбалові дружини, але на жаль ніколи не чуємо, щоб тіловиховуюча спортова праця велася в межах необхідних правил та приписів. Щоб цим непорядкам запобігти, потрібно такі «дикі» орґанізації зреорґанізувати, визначити круг їх діяльності, доглядати за додержуванням статутів, правил гри, розширити сітку місцевих спортових орґанізацій й приступити до заснування нашої Спортової Централі, яка б мала б на ділі відбудувати наше підкарпатське спортове життя. Наша молодь дуже цікавиться спортовими справами, ужгородську «Русь» вважає й цілком слушно, нашим національним репрезент., читає часописи, щоб дізнатися про спортові висліди, спорт, світові події, та успіхи чи неуспіхи Русі і т.д.
Головний виділ т. Просвіти в Ужгороді дуже добре знає про це велике зацікавлення нашої селянської молоді різними спортовими галузями, йтому рішив зорґанізувати при Просвіті спортову референтуру, веденням якої повірів учителя В. Федака. Метою заснування спортової референтури є в першу чергу заложення спортових секцій при читаннях Просвіти, пропагувати різні спортові гри, легку атлетику, влаштовувати спортові змагання між поодинокими читальнями, пізніше філіями і т.д. У тій цілі були розіслані запитні листи всім читальням, щоб дізнатися про нинішню спортову сітуацію в наших селах. Більше як 50 читалень заслано виповнені запитні листи, з яких тепер ясно, що Просвіта вже 16 селах має свої спортові секції, що були заложені вчителями й студентами. Число всіх спортовців у них є 282. Власні спортовні площі мають 3 читальні (Кос. Поляна, Невицьке, Виш. Ремети). Спортовий інвентар дуже бідний, де-не-де мають футболевий мяч й сітку до підбиваної (7 читалень), й одна має й футболєвий інвентар (Малий Бичків). Сільська молодь дуже цікавиться спортовим рухом, нарікає одначе на недостаток здібних ведучих рідної спортової літератури тощо.
Найбільше цікавляться копаним мячем (футболом), підбиваною (волейболом), туристикою, лещетарством , киданною, дуже мало цікавляться легкою й тяжкою атлетикою. Щоб якнайліпше помогти нашим спортовцям на селах, стало будемо поміщувати в нашім щоденнику відповідні орґанізаційні, фахові й пропагаційні спортові статті, щоб таким чином улегшити працю ведучим в читальнях і так підтримувати успішний розвиток народ. спорту в наших селах.
Спортові селянє! Щодня читайте Нашу Слободу, яка вам все порадить та й поможе.
***
Рідношкільне спортове свято у Львові
відбулося в присутності приятеля й опікуна української молоді Екс. Митрополіта А. Шептицького. 15 тисяч глядачів вітало з захопленням біля 2.500 хлопців та дівчат, що демонстрували у вправах фізичну й духовну могутність українського середньошкільництва Західньої України.
***
Інтернат о.о., Василіян  — інтернат учит. семинарії 3:1 (1:1).
Змагання двох старих рівалів заслужено виграла технічно ліпша дружина інтернату Василіян, хоч була зложена з грачів тілесно много слабших. Всі три ворота здобув Сідий. За інтернат учит. семинарії здобув ворота Погоріляк. Судював слабо Паранич, котрий не міг удержати гру в руках .
***
Чергове засідання управи «С.К. Руси» відбудеться в пятницю о год. 8. вечір в каварні Асторія.
***
Півкінцеві змагання мистецтва світу у футболі відбудуться 16 ц.м.
В Парижі зустрінуться: Мадяршина — Швеція, в Марсей Італія — Бразилія. Переможці цих змагань розіграють кінцеві змагання за 1 і 2-е місце 19.VI. у Парижі, переможені будуть грати за 3 і 4-е місце 18.VI. в Бордо. Чехословаччина заняла в цьогорічних мистецтвах світу пяте місце. Висліди з 12 ц.м.:
Італія — Франція 3:1 (1:1).
Мадярщина — Швайцарія 2:0 (1:0).
Швеція — Куба 8:0 (4:0)» [«Нова свобода» за 17.06.1938].
«Півкінцеві змагання за мистецтва світу у футболі
принесли перемогу Мадярщині над Швецією в Парижі 5:1 (3:1), причому шведи одні ворота собі стрілили самі.
Бразилійці в Марсей грали вже без свого акробата: Лєонідаса та програли у другій половині 1:2, здобуваючи почесні ворота три хвилини перед кінцем змагання. Рекордові відвідини 35.000 глядачів вказували на велике зацікавлення з висліду цієї зустрічі.
18. й 19. ц.м. будуть грати за перше й друге місце Італія з Мадярщиною в Парижи, а за третє й четверте місце Швеція з Бразилією в Бордо.
Чехословацька дружина вже вернула додому, та була в Празі дуже гарно привітана.
***
Змагання за мадярську чашу
зіграють у неділю в Королевськім Холмці тамошнім КШЦ з УАЦ, Ужгород. За переможця наперед вважають УАЦ.
***
ІІ. зустріч за вступ до державної ліґи
відбудеться у неділю 19 ц.м. а то:
в Кошіцях: КАЦ — СК Лібень,
в Копістах: СК Копісти — СК Батя, Злін,
в Празі: Богеміянс — Тепліцер ФК» [«Нова свобода» за 18.06.1938].
«Почин СК Русь — Ужгород в користь оборони республіки.
В останній хвилі довідуємося, що наш футболевий репрезентант розуміючи вагу нинішньої ситуації предложив тутешньому відділові БСЧМ відіграння футболевих змагань, з яких би дохід був призначений на оборонні цілі держави. Цей розумний крок Управи нашого клюбу треба щиро вітати.
***
Нові дивізійні суді!
В пятницю вечером о 18 год. засідала в реставрації «Шусти» судівсько-жупна комісія, яка дала проєкт Чсл. Союзу футб. в Празі іменовати дивізійними суддями слідуючих членів Підк. Судівської філії: Рес, Черногорський, Комаринський, В. Федак, Ів. Мадарас, Мужак, Грипок, Мезік і Борош.
***
С.К. Русь Ужгород засновує волейбалову секцію.
На бажання великого табору прихильників підбиваної (волейбалу) засновується при ужгородській Русі й цей рід спорту. Вправи будуть двічі на тиждень, в середу й в пятницю від 17 год. Записуватися можуть і нечлени клюбу. Блищі інформації подають пп. К. Чапек, Каса хворих і В. Федак на площі Русі. Місячна оплата Кч 2. Вправи будуть відбуватися на площі Русі. У випадку приголошення більшого числа дівчат і жінок заложиться окрема жіноча секція. Приголошуйтеся всі до волейбалової секції Русі.
***
Футболевий інструкторський курс в Німбурку.
В днях 17 / 31 липня буде влаштований в Німбурку ІХ. футболевий інструкторський курс, який щороку улаштовується для виховання добрих футболевих інструкторів для доросту. Кожна футболева жупа (округа) висилає на свої кошти одного, або двох слухачів, які по укінченні курсу мають учити підростаючу молодь в своїй жупі футболевій техніці й орґанізації. Підкарп. Жупа подібно до попередніх років засилає своїх репрезентатів, а тепер у особі К. Ганчля з мукачівського Словану.
Другим репрезентантом мабуть буде І. Босак від С.К. Желізничарів Ужгород. Обом заступникам нашої округи бажаємо успішно репрезентувати нашу жупу, беручи за приклад Філяка з Хусту й В. Федака з Ужгороду, які в 1935, 36 і 37 рр. здобули перші місця перед репрезентантами інших жуп.
***
Кажуть що…
При вітанні нашої чільної дружини в центрі продукції обуви, представник міста Ужгороду, закінчуючи досить довгеньку промову, мовив:
 — знайомлю Вас, панове, з нашою репрезентаційною дружиною, яка складається з 7 вчителів, 2 вчительських кандидатів та 2 урядників… На то один з грачів у півголоса:
 — айно , але одного шевця забулисьмо вдома.
Перед важливим (дуже важливим) змаганням ужгородської Руси примандрував один з її грачів до лікаря-друкера та й скаржиться:
 — пане докторе, що маю робити, до змагання не можу наступити, нога болить…
 — гм! Тут маєте вату, заткайте собі вуха…
 — ???
 — так, так! Щоб під час змагання не чули болю… » [«Нова свобода» за 19.06.1938].
«Мистецтва світу у футболі закінчені.
В неділю закінчилися змагання за світове мистецтво в футболі.
В Паріжі перемогла мадярську дружину Італія 4:2 (3:1).
Цікаво підмітити, що французька публіка друковала Мадярщині.
Дальші висліди:
Бразилія — Швеція 4:2.
Ось так скінчилось змагання світу:
1.	Італія
2.	Мадярщина
3.	Бразилія
4.	Швеція
***
Дорост С.К. Руси тріюмфує.
В суботу відполудня заграли І., ІІ., дорост і діюча дружина ужгородської Русі приятельське змагання против І., ІІ. доросту й діточої команди У.А.Ц. Всі три змагання виграли наші хлопці високим розділом ґолів.
***
Діточа команда Русь — Діточа команда У.А.Ц. 6:1 (4:0).
Ґоли дали: Мішко 4, Желтвай і Чечур ІІ. по 1. Із Руси дуже добре заграли Мішко, Томаш і Желтвай ІІІ. Добрий судя Кіш.
***
С.К. Русь дорост ІІ. — У.А.Ц. дорост ІІ. 5:2 (4:0).
Красна побіда ІІ. доросту, який мусів грати не тільки против У.А.Ц., але й против судді, який був дуже необєктивний. Ґоли дали: Гавашій 3, Пушкаш 1 і Беняк ІІ. 1. Суддя Міцак (У.А.Ц.) указав, як не треба судіювати.
***
С.К. Русь дорост І. — У.А.Ц. дорост І. 5:1 (2:0).
І. дорост Русі знову доказав, що є найліпшою підкарпатською дорост. командою. Грачі Товт, Бакай, Греньо і Повшик занедовго будуть доброю поміччю до першої команди. Вишньовський в центр.-гальфу (середній помічник) доказав, що його стале місце є в обороні. Ґоли здобули: Бакай 4, Товт 1. Дуже добре судіював Карман.
***
Висліди кваліфікаційних змагань о поступ до ліґи:
Богеміянс — ФК Тепліцер 1:1 (1:0),
КАЦ, Кошіце — ШК Лібень 1:2,
СК Копісти — СК Батя, Злін 1:0.
Висліди уміщення після ІІ. зустрічі:
1.	Копісти	2	2	0	0	3-1	4
2.	Лібень	2	2	0	0	4-2	4
3.	Батя, Злін	2	1	0	1	4-2	2
4.	Тепліце	2	0	1	1	2-3	1
5.	Богеміанс	2	0	1	1	2-5	1
6.	КАЦ	2	0	0	2	2-4	0
***
З Галицького спорту.
Україна (Львів) — Погонь (Стрий) 4:2 (3:1).
За цими змаганнями «Україна» остаточно здобула друге місце в цьогорічних мистецтвах окружної ліґи.
Перед футб. змаганнями відбулися змагання заколесників (30 окружень, 11 км), які виграв Українець Турянський (Скала, Стрий)» [«Нова свобода» за 21.06.1938].
«Чи будемо мати ще одну «Русь» в дивізії.
Змагання за вступ до східньої округи дивізії.
До кваліфікаційних змагань поступили майстри 4-ох жуп. Підкарпаторуську Жупу заступає новий майстер СК Русь, Хуст, підк. М.Л.С. (Мадяр Лабдаруґо Севетшег) «Спартакус» Паланок, Східньословацьку Жупу «Славія», Пряшів, і Східнослов. М.Л.С.: К.Ш.Ц., Кошиці.
Розльосовання квал. змагань є слідуюче:
І. коло 26 червня:
Славія, Пряшів — СК Русь, Хуст, Спартакус, Паланок — КШЦ, Кошиці.
ІІ. коло, 3 липня:
СК Русь, Хуст — КШЦ, Кошиці, Славія, Пряшів — Спартакус, Паланок.
ІІІ. коло, 10 липня:
Спартакус, Паланок — СК Русь, Хуст, КШЦ, Кошиці — Славія, Пряшів.
IV. коло, 17 липня:
СК Русь, Хуст — Славія, Пряшів, К.Ш.Ц., Кошиці — Спартакус, Паланок.
V. коло, 24 липня:
КШЦ, Кошиці — СК Русь, Хуст, Спартакус, Паланок — Славія, Пряшів.
VI. коло, 31 липня:
СК Русь, Хуст — Спартакус, Паланок, Славія, Пряшів — КШЦ, Кошиці.
Гри відбудуться все на грищі першого названого клюбу.
Дуже добре льосовання має наш підк. майстер, СК Русь, Хуст, який свої перші два найтящі змагання грає на чужій площі.
Темпо СК Русь, Хуст до дивізії!
***
Гарний успіх академії тілесної вихови в Доманинцях.
У неділю (19.9) в Доманинцях (коло Ужгороду) наша молодь влаштувала академію тілесної вихови й обороности на площі перед церквою. Академію вів комендант Куруц фаховий вчитель. Понад 1000 людей дивилося на гарні виступи поодиноких груп. Не можливо когось окремо хвалити, бо всі дуже гарно й здатно виконували своє завдання. Дівочки й хлопчики в прегарних народніх строях деманстрували всі народні танці. (Мабуть діяння нашого Кістя ще держиться). Хлопці красно представили пираміди й вправи з пушкою й скакання.
Пожарництво теж гарно репрезентувало свою здатність й поготівлю.
Взагалі всі точки програми були докладно проведені в найбільшій дисціпліні. Що до промовців, то тільки підмічуємо, що вони могли були ліпше підготовитися до своїх виступів, а не городити пяте через десяте.
***
СК МУС Ужгород в праці.
Цей рухливий спортовий кружок при мужеській вчительській семінарії в Ужгороді, який орґанізував недавно перший інституційний спортовий день середніх шкіл Підкарпаття, що мав дуже гарний успіх, і вже знова відбув недавно легко-атлетичні змагання проти ужгородського Сокола, як на початок, з досить добрим уміщенням:
Біги: 100 м. 1) Новотни (Сокол), 2) Волман (Сокол), 3) Тумко (Мус).
1500 м: 1) Новотни (С.), 2) Делі (Мус), 3) Олевич (Мус).
Гінці 4х100: 1) Сокол, 2) Мус.
Мети:
Діск: 1) Новотни (С), 2) Рожа (С), 3) Дімелч (Мус).
Куля: 1) Ґашпар (Мус), 2) Пучелік (С), 3) Дімелч (Мус).
Граната: 1) Білак (Мус), 2) Ґашпар, (Мус), 3) Урам (С).
Скок вгору: 1) Урам (С), 2) Волман (С), 3) Тидир (Мус).
Скок вдаль: 1) Тидир (Мус), 2) Волман (С), 3) Горват (Мус).
В загальній класифікації переміг досвідченійшій «Сокол» відношенням 45:30 точок.
З дотеперішньої всебічної спортової діяльності «С.К. Мус» констатуємо радісний факт, що дійсно в Ужгороді не лишаємося позаду й в інших ділянках спорту, а ширення й популяризування будучими учителями, легкої атлетики між нашу молодь взбуджує прихильність симпатії українського спортового загалу для ідейних піонерів спорту.
***
Осип Філяк не прийде до Руси.
Наша газета була першою, що писала про потребу поповнення першої дружини Руси добрими грачами й назначила, що СК Русь веде важні переговори з Русь Хустом оглядно переступу виникаючого хустського нападника Осипа Філяка. Нині ті переговори перервалися, бо Управа Русь, Хуст повідомила ведучих футб. секції ужгородської Русі, що О. Філяк іде на дальші високі студії тому до Руси не прийде.
***
Власними силами.
По відході тренера Обіца до Будапешту, ведення фотб. секції Руси Ужгород дало всім грачам І. й ІІ. дружини одномісячну відпустку, і то від 10 червня до 10 липня ц.р. Управа Русі на своїм останнім засіданні дальшим веденням футбол. вправ (тренінґу) повірила свого квалітнього грача О. Крижа. Ми переконані, що І. й ІІ. дружина Русі під веденням Крижа більше успіхів досягнуть, як під Обіцом, який був колись добрим грачом, але тепер є слабим тренером. Треновання доросту й діточої команди поведе й надалі В. Федак.
Грач доросту Русі Греньо так був поранений на приятельськім змаганні проти доросту У.А.Ц., що після посулку клюбового лікаря п. Др. Брящайки найменше десять днів мусить лежати й більше як місяць не може грати футболь.
***
Славія Пряшів дорост — Чс. С.К. Ужгород дорост 3:2 (2:0).
Перше кваліфікаційне змагання дорост. мистця Підкарпаття Чс. С.К. Ужгороду в Пряшові з мистцем Схід. Словаччини Славія Пряшів скінчилося прогрою ужгородського доросту. Ґоли за Славію здобули Сендерський 2, Рушняк 1, за Чс. С.К. оба ґоли здобув Мартінек. Чс. С.К. Ужгород у другім змаганні має малий наскок пряшівських вирівняти й здобути мистецтво Схід. Словаччини. Друге змагання відбудеться вже 26.VI. на площі Чс.С.К. в Ужгороді» [«Нова свобода» за 22.06.1938].
«Чи повернеться Бокшай?
Наші друкери все ще не можуть забути на свого улюбленого грача й то напевно є причиною поширених останніми часами чуток про поворот Бокшая до Ужгороду, тим самим і до Русі.
Наша редакція інформувалася на відповідних місцях і прийшла до висновку, що це все «лише чутки».
В дійсності, як ми вже писали, справа виглядає так, що Бокшай в числі інших воротарів Славії є там на «всякий випадок» і тому на зискання популярности не має поки що «нагоди». Треба думати, що він просто призабутий в «чужому морі».
***
Батя — Злін хотів би «чорного»?
А-Зет приніс сензеційну вістку, що ніби то напасник бразильців мурин Леонідас, мав би стати в чоло ансамблю зірок цього клюбу . Відступне мало би йти аж до півмільйону корон чеських.
Все можливо на світі й ми охочі вірити навіть і в «півмільйона» , знаючи, щедрість Баті з нашого досвіду, коли на перешкоді стала ужгородська Русь.
Памятаючи, одначе на розгром Баті в нас, можемо припускати, що Леонідас є потрібний, як сіль, бо ж «мяч крутиться», а програння з маловідомими Копістами мусить боліти й то дуже.
***
3. зустріч за вступ до ліґи.
У пятницю 24. ц.м. вже грають СК. Лібень — Богеміянс. Це змагання буде суддювати ліґовий суддя, українець інж. Палій.
У неділю грають ТФК. Теплице — СК. Копісти; суддя: Коубек й СК. Батя Злін — КАЦ. Кошиці, суддя: Кохман.
Всі зустрічі заповідають великі зміни в дотеперішньому уміщенні учасників.
КАЦ у Зліні не має виглядів на виграну, але ж і він з Копістами програв одними воротами, і тому може бути несподіванка» [«Нова свобода» за 23.06.1938].
«Відійшов приятель спорту.
Спортовці зелоного Підкарпаття є під сильними вражінням болючої й сумної вістки… Др. Антона Брящайка довголітнього нашого предсідника Підк. Фотбальової Жупи, містопредсідника СК Русі, щирого й доброго, совісного спортового працівника, ненарочного лікаря всіх наших спортовців не є між живими. Помер він на пості свого звання, як добрий вояк, все сповнюючий свої зобовязання як найчеснійше й найсовісніше. Спортовий клюб «Русь» в Ужгороді втратив у Його особі одного з своїх найвіршіних і найліпших приятелів, який не тільки в добрих часах, але й в найкритичніших і найтящих фазах клюбового життя підпирав наш клюб морально й був завжди щерим меценатом і добрим помічником. Наші спортовці не дивлячись на їхню клюбову приналежність, утратили в Його особі свого найліпшого помічника, амбулаторія якого завжди була відкрита перед кожним нашим раненим грачом ніколи і не сталося, щоб за свою працю хоч один сотик взяв від них. Останнім Його пацієнтом був грач СК Русі Греньо, який ще мав Його сьогодні відвідати. Вчора о 1 годині мав прийти наш лікар Антін на площу Русі, щоб переглянув із лікарської сторони наших маленьких спортовців; вчора вечером мав предсілати на засіданні Підк. Футбольової Жупи. Одночасно приготовлявся 10. липня пійти на перші вправи Русі по довгій переставці. Хотів знову видіти Русь в повній своїй славі, та на жаль вже того всього не може зробити й бачити. Даремно ми чекали Його на вчорашнім жупнім засіданні, що парумінутовим спізненням прибігне Він від декотрого свого пацієнта, як це дотепер робив. Даремно буде чекати Його дорост СК Русі сьогодні на нашій площі.
Малі провінціональні клюби втратили в Ньому найбільшого свого добродія, який все мав для кожного пару ласкавих слів і тому найбільшому «винникові» готовий був за все відпустити.
Др. Антін Брящайко, взірцевий лікар-спортовець помер, але Його пемять все жити буде між нами спортовцями!
***
Спортовий клюб Русь — Ужгород, взиває всіх своїх членів та прихильників віддати чисельною участю останню почесть своєму довголітньому членові відділу та клюбовому лікареві Др-ові Антонові Брящайкові. Похорон вібудеться 24. ц.м. о 16 год. з дому смутку на набережні Рошковича ч. 20.
***
У неділю на площі ЧСК — Ужгород відбудеться змагання за мистецтво молоді Підк. Русі й Східньої Словаччини між доростом Славія — Пряшів — ЧСК — Ужгород.
***
Европа втрачає світовий примат у боксу.
Макс Шмелінґ програв уже в першім колі кнок-авт , після того, як був подруге сильним ударом свого супротивника Джое Луї збитий на землю. Секундант Шмелінґа не чекав, аж суддя відрахує та кинув ручника до рінґу в знак піддачі. Таким чином Америка знову має в особі мурина Луї світовий примат у боксі.
При рівності фізичних здібностей та уміння Луї мав перевагу над Шмелінґом у молодості й вазі. Луї має 24 роки, Шмелінґ 34. Першого вага 92 кгр, другого 88. Змагання було розраховано на 15 кол, по три хвилини кожне. Стотисяч глядачів заплатило понад мільйон долярів. Змагання висилало 150 американських радіостанцій й німецькі станції. Спікери не мали много праці, бо ця надзвичайна спортова подія була після двох хвилин закінчена .
А що бачив за великі гроші друкер боксу, який спізнився о дві хвилини на змагання? » [«Нова свобода» за 24.06.1938].
«Губ. Радник Др. А. Марко почесним предсідником підк. філії футб. суддів.
Підкарп. філія Союзу Чсл. футб. суддів в Ужгороді на своїх послідніх загаль. зборах одноголосно рішила обрати п. губ. радника Др. А. Марка своїм почесним предсідником за єго довголітню успішну спортову діяльність на Підкарпатті і головно за заслуги в користь розвитку підк. Філії Союзу Чсл. футб. Суддів в Ужгороді.
Губ. радник Др. А. Марко є одним з дуже малого числа Підк. спортовців, які вповні віддалися успішному пропагуванню нашого підкарпатського спортового руху. Як син нашого нар. учителя, вже в молодости інтересувався спортовим життям. Як ґімназист підчас світової війни грає за студентську ХІ., пізнійш як матурант заложує спортовий клюб в Радванці, який дав нам цілий ряд визнаних спортовців Йотя й Павла Крижа, Хому, Фізешерія, Гімлія ітд. Після матури вступає до держ. служби. До 1925 р. є один з найліпших грачів УАЦ, потім є між першими орґанизаторами ужгородської Русі. Всіми силами кидається до орґанізаційної праці й був одним з найліпших помічників орґ. А. Лавришина. Від заснування СК Русі аж до останніх часів був активним ведучим футб. відділу й тепер є містопредсідником. Від 1935 р. аж до 1938 р. є предсідником Підк. Філії Футб. Суддів.
Крім наведених орґанізацій є він членом спортових орґанізацій, як Підк. Футб. Жупи, Східнослов. Дивізії і т.п.
Ґуб. радник Др. А. Марко є взірцевим спортовцем і спорт. працівником й тому й ми підк. українські спортовці щиро ґратулюємо до високого заслуженого признання Підк. Філії Футб. Суддів в Ужгороді.
***
Середньоевропейська купа.
Перша зустріч відбулася вчора:
Беоґрадськи — Славія, Прага 2:3
Дженова — Спарта, Прага 4:2
Жіденіце — Ференцварош 3:1
Кладно — ГШК, Загреб 3:1
Гунґарія — Ювентус 3:3
Амброзіана — Кішпешт 4:2
Ріпензія — ФЦ Мілано 3:0
Уйпешт — Рапід, Букарешт 4:1
***
Висліди кваліфікаційних змагань о поступ до ліґи:
Лібень — Богеміанс 2:1
Батя — КАЦ, Кошиці 6:1
ТФК, Тепліце — Копісти 3:3
***
Вислідне уміщення після ІІ. зустрічі:
1.	Лібень	3	3	0	0	6-3	6
2.	Копісти	3	2	1	0	6-4	5
3.	Батя, Злін	3	2	0	1	10-3	4
4.	Тепліце	3	0	2	1	5-6	2
5.	Богеміанс	3	0	1	2	3-7	1
6.	КАЦ	3	0	0	3	3-10	0
***
Дорост ЧсСК — Ужгород мистцем Схід. Словаччини й Підкарпаття.
Вчорашнє дорост. мистецьке змагання між ЧсСК, Ужгород і Славія, Пряшів закінчилося заслуженою перемогою ЧсСК, Ужгород у відп. 5:1. Ворота за ЧсСК здобули в першій половині Калапош, Петжик, Мелеґа й Мартінек. В другій половині знову Калапош. За Славію, Пряшів ворота здобув правий лучник. Загальне відношення воріт з обох змагань 7:4 для ЧсСК, Ужгород, який так стався мистцем Схід. Словаччини й кваліфікувався до дальших змагань з мистцем Захід. Словаччини. Новому мистцеві щиро ґратулюємо.
***
СК Русь доріст — УТКШЦ доріст 2:1 (2:1).
Гралося яко перед змагання на площі ЧсСК. Дорість Русі указав дуже слабу гру, головно в нападі. Найліпшим грачом був середній помічник, Повшик. Добре грали Вишньовський, Совґа, Бакай, й Лабечький. Дуже слабо грали: Паранич, Юхвід, Товт і Беняк. Добре суд. Шімак.
***
Доріст Слезької Жупи до Ужгороду.
В неділю 3. липня завітає до Ужгороду доріст. Мистець Мораво-Силезії: СК Слезька Острава. Грали вони й в Ужгороді й минувшого року в репр. доріст. ХІ. Підк. Футб. Жупи, коли то змагання скінчилося нерішено 2:2. Змагання грається на площі СК Русі» [«Нова свобода» за 28.06.1938].
«Змагання за вхід до дивізії
були відіграні в неділю й вже принесли несподіванки.
У вислідах подаємо на першім місці імя клюбу, на грищі якого відбувалося змагання:
ГШЕ Хуст — КШЦ Кошиці 0:1 (0:1)
Славія Пряшів — Русь Хуст 1:1 (0:1)
Вислідне уміщення після І. зустрічі:
1.	КШЦ, Кошиці	1	1	0	0	1-0	2
2.	Русь, Хуст	1	0	1	0	1-1	1
3.	Славія, Пряшів	1	0	1	0	1-1	1
4.	ГШЕ, Хуст	1	0	0	1	0-1	0
***
Українські спортовці в Румунії
репрезентуються гідно й досягають у виконності рівня, заслуговуючого уваги. Так: Володимир Садовський з Чернівців грав у футболевих мистецтвах світу за Румунію. Тепер грає в Темешварі за мадярський клюб «Альфа».
Другий визначний спорт овець: Дмитро Гринчук із Бесарабії, виграв першенство Румунії в наколесницьких змаганнях на р. 1938 та одержав з рук короля Карла мереможну чашу.
***
Пушкаш з СК. Стрипа до СК. Русь Ужгород?
Що талановиті грачі існують, лишень треба уміти знайти, кожний знає. Але що існує спортовий клюб у Стрипі маленькім селі біля Ужгороду, знають хіба одиниці. Алеж воно так є що такий клюб існує з минулого року, ще на своїх початках за мистецтво Ужгороду набив дорост УАЦ на 2-3 та попросив так і з ним числитися. Й коли сьогодні не бере ця наша рідна від землі одинадцятка участи в ширших змаганнях, то причиною того є лише брак грошей на забезпечення грачів від ушкоджень.
Доказом її життєвої сили є те, що хоче дати Руси талановитого центра 17. річного Степана Пушкаша, який й на воротах є небудь-яким майстром, коли б лишень ще трошки підріс.
Отож не підцінюйте села й там шукайте силу для дальших перемог!
Душі діла упр. учителеві А. Булецові та ведучому клюбу М. Левчакові бажаємо дальших успіхів» [«Нова свобода» за 29.06.1938].
«В якім складі грає доріст Слезької Жупи в Ужгороді.
Рідке спортове свято має ужгородська публіка в неділю, коли матиме можливість побачити многократного дорост. мистця Моравії в репрезентаційнім змаганні з Підкарпатського репр. дорост. ХІ. Доріст Слезької Острави вже і зараз в 1938 р. здобув декілька дуже цінних перемог, коли в змаганнях о мистецтво Моравії переміг мистця Гани СК — Батя, Злін 6:2, мистця Захід. Моравії — СК Бжецлава 4:2 й мистця Тєшінської Жупи в рекорднім відношенні воріт 15:0.
Мистець Моравії Слезька Острава прийде в найсильнішім складі, хотячи показати перевагу західнього футболю над підкарпатським. В тім складі грають й два репрезентанти чехословацької репр. доріст. ХІ: Вненк і Шімонек, які грали минулого року проти Мадярщини. СК Слезька Острава гратиме майже в тім самім складі, яким минулого року захопили ужгородську публіку, і то Тіхавський, Руспаґіарі, Шімонек, Міхальчик, Радімець, Дрґа, Врубель, Вненк, Шімонек ІІ. І Яніковський. Склад нашої дружини опублікуємо в наступнім числі» [«Нова свобода» за 01.07.1938].
«Підкарпатська доріст. ХІ.
Як в учорашньому числі ми повідомили, заграє в неділю репрезентаційна 11-а Слезької Жупи приятельське змагання проти репр. 11-и нашої жупи. Наводимо тепер склад 11-и нашої жупи, який був складений на основі 2-х жупних тренінґових змагань: Горак (ч), Лабецький (р), Вишньовський (р), Новак (ч), Совґа (р), Тесар (ч), Повшик (р), Шумський (ч), Товт (р), Тамаш (р), Мелега (ч), Петржік (ч), Калапош (ч), Греньо (р), і Тюпа (ч) . Змагання зачнеться в 6 годині пополудню. Ціни місць: трибуна — Кч 5, сидячі — Кч 3, студентське й військове — Кч 1.
***
Головою СК Залізничників українець.
На останніх загальних зборах СК Залізничників головою обрано Івана Чобана секретаря Унії Залізничних Службовців, українця. Надіємося, що в цьому клюбі під веденням Івана Чобана повіє новий дух, та будуть усунені всі перешкоди, які спиняли гладкий розвиток цього нашого клюбу. Дружина цього клюбу є майже вся українська.
Слід зазначити, що ведення жупи на останньому засіданні вичеркнуло більше, як 14 фальшиво-регістрованих грачів. Було б бажано, щоб теперішнє ведення СК Залізничників й найкоротшому часі здобуло власну площу, щоб могла розпочати вихову власного доросту» [«Нова свобода» за 02.07.1938].
«Три нові грачі до СК Русь Ужгород.
Ведення Русі пильно змагається доповнити першу дружину добрими грачами, з якими можна б були виграти дивізійне мистецтво в р. 1938/39. Нові посили не є жодні чужі професіонали, на яких Русь вже не раз доплатила, але є вони всі аматорами, які тілом і душею будуть боронити інтереси нашого народнього клюбу. Всі три нові посили сьогодні голосять свій переступ до Русі й наша «Нова Свобода» є першою, що може сповістити цю радісну вістку всім щирим прихильникам Русі. Переступ голосять: чільний нападник з Русь Хуст Осип Філяк, який дістане посаду в Ужгороді, А. Фалес, правий лучник СК Славія Мукачів, який є абс. мук. учит. семінарії й буде учителювати, й третим новим грачом є А. Гладонік, оборонець пряшівської Славії, також молодий вчитель. Всі вони з Чанчиновом будуть доброю посилою для Русі й ми твердо віримо, що тепер Русь знову досягне своєї мети й в 1939 р. буде знову членом держ. ліґи.
***
Скільки членів має тенісова секція Русі?
На вчорашнім засіданні СК. Руси Ужгород, ведучий тенісової секції, п. П. Калабішка в своїм звіті проголосив, що тенісова секція має вже 35 сталих членів теністів.
***
Які змагання будуть в неділю?
Ужгород: Репр. дорост. ХІ. Слезької Жупи — Репре. дорост. Підк. Жупи.
Хуст: СК Русь Хуст — КШЦ, Кошиці квал. змагання о вступ до дивізії.
Пряшів: СК, Славія Пряшів — ХШЕ, Хуст, квал. змагання о вступ до дивізії.
***
Знову нова спортова секція в Русі.
По недавнім заснуванні підбиваної (волейболової) секції Русі, яка вже зачне свої справи, на вчорайшому засіданні рішено було заснувати дальшу секцію «водних спортів», веденням якої повірений відомий плавун інж. Мацко. Заложення цеї секції стало актуальним відкриттям нової ужгородської базени (купальні). Новій секції бажаємо багато успіхів» [«Нова свобода» за 03.07.1938].
«Русь до нової сезони.
В неділю, 10 липня ц.р. зачне ужгородська Русь свої вправи під веденням аґільного Крижа. Надіємося, що після одномісячної перерви, запанує в команді новий дух і з новими грачами Русь виграє осінню дивізію.
***
Хто поступає до другого кола за середньоевропейську купу.
Після розіграння двох перших кол середньоевропейської купи поступилися до другого кола репрезентанти чотирьох держав, а то: із італії Дженова, Ювентус й Амброзіана, з Румунії Рапід і Ріпензія, з Чехословаччини Славія і СК Кладно, з Мадярщини Ференцварош.
До другого кола отже поступили три італійські, дві румунські, дві чехослов. й одна мадярська дружина.
***
Які будуть дальші змагання за С.К.?
За С.К. в другім колі стрінуться:
Дженова — Рапід, Букарешт у Дженові.
Славія — Амброзіана в Празі.
Ювентус — Кладно в Римі.
Ріпензія — Ференцварош у Темешварі.
Відворотні змагання відбудуться наступної неділі на площах другий раз іменованих клюбів.
***
Пята зустріч за вхід до ліґи
буде 10 ц.м. На програмі є:
Тепліце — КАЦ,
Лібень — Батя й
Богеміанс — Копісти.
Найцікавішим змаганням цього кола є Лібень — Батя, бо послідний вже є правдоподібним учасником держ. ліґи.
***
Хто попаде до дивізії?
В неділю розіграється 3 коло за вхід до П. Дивізії: ГШЕ, Хуст принимає на своїй площі свого місцевого ріваля Русь, Хуст, і КШЦ в Кошицях гостить Славію, Пряшів. В Хусті фаворитом є Русь, в Кошицях КШЦ, який своєю вигрою попаде на перше місце, й правдоподібне піде до дивізії.
***
Фалес дефинитивно грачем СК Русі.
В останній минуті довідаємося, що чільний нападник Славії Мукачево, Фалес був увільнений веденням для клюбу Русь, Ужгород» [«Нова свобода» за 09.07.1938].
«Зборовські змагання оборонної здатності.
В Горні відбулися в днях від 29-го червня до 2-го липня 1938, зборовські змагання оборонної здатности, в яких за Підкарпатську Русь взяли участь дві стежі, зложені із 6 ученів Державної Торговельної Академії в Мукачові. Стежу ч. 1 вів Юрій Попович з Невицького, а стежу ч. 8, вів Михайло Ґабода. Стежа ч. 1 після прибуття до ціли була фільмована із заступником міністра Нар. Оборони, дивіз. ґенералом Пужою й двома вищим старшинами з ґенерального штабу. Ця стежа умістилася в 9 черзі й здобула 3 бронзові медалі. Стежа число 8 осягнула ще гарніших успіхів, бо умістилась 4 черзі та здобула 3 срібні медалі. Найбільше оплесків здобули наші стежі, а ґенерал Пужа окремо похвалив їх здатність. Старшини з ґенерального штабу висловили признання не лише стежам, але також і їх школі. Ученики Держ. Торг. Академії в Мукачові виказали високий рівень оборонної здатности, та успішно репрезентували всю молодь Підк. Руси на змаганнях в Празі.
***
Чанчинов повернув
з дружиною Вікторії Жіжков з поїздки по Норвегії, що спричиниться до остаточного вияснення його переходу до СК Русь вже формально оголошеного.
***
Бадж переміг Цейнара в Празі
в мистецтві тенісу ЧСР 2-6, 6-0, 6-2, 6-3 та зустрінеться у кінцевім змаганні з переможцею зустрічі: Гехт — Менцель.
***
УАЦ Ужгород до Рожняви.
В неділю УАЦ Ужгород у Рожняві зіграє з тамошнім РСЦ передрішаюче змагання за Чсл. мадярську чашу» [«Нова свобода» за 10.07.1938].
«Середньоевропейська купа
принесла несподіванку у висліді Ювентус — Кладно 4:2 (2:2).
Змагання було відіграно в присутності 8000 глядачів в Турині, та аж до 85 хвилини було нерішене. Ворота за Кладно здобули Клоц й Сайдль.
Ріпензія — Ференцварош 4:5 (3:3).
Дженова — Рапід 3:0 (1:0).
Змагання Славія — Амброзіана грають в понеділок у Празі.
***
Висліди кваліфікаційних змагань о поступ до ліґи:
Лібень — Батя 2:2
ТФК, Тепліце — КАЦ, Кошиці 2:2
Богеміанс — Копісти 2:1
Табулка за вхід до ліґи:
1.	Лібень	5	4	1	0	11-5	9
2.	Батя, Злін	5	3	1	1	18-8	7
3.	Копісти	5	2	1	1	7-9	5
4.	Богеміанс	5	2	1	2	6-8	5
5.	ТФК	5	0	3	2	10-14	3
6.	КАЦ	5	0	1	4	5-13	1
Висліди кваліфікаційних змагань о поступ до дивізії:
КШЦ Кошиці — Славія Пряшів 1:0 (0:0)
Табулка за вхід до дивізії:
1.	КШЦ, Кошиці	3	2	1	0	4-4	5
2.	Славія, Пряшів	3	1	1	1	3-2	3
3.	Русь, Хуст	2	0	2	0	4-4	2
4.	ГШЕ, Хуст	2	0	0	2	0-3	0
***
Бадж — мистець Чехословаччини в тенісі.
Як й треба було сподіватися, світовий мистець переміг Гехта, в кінцевім змаганні 6-1, 6-4, 6-4 та здобув досить тяжко мистецтво нашої республіки.
***
Інші висліди:
Рожнява — УАЦ 4:2
МШЕ — КМШЦ, Кошиці 3:1
Русь, Хуст — ГШЕ, Хуст 0:0. Змагання розбив дощ» [«Нова свобода» за 12.07.1938].
«Що є з Руссю?»
Новим духом — новими силами.
Куди не йдеш, з ким не говорив би, всюди зустрічають чоловіка: «Що є з Руссю? Як буде далі, чи прийдуть нові грачі» і т.д. Ті запити доказують, що ми не забули любити наш клюб, не забули цікавитися його дальшею долею. Всі ті запити, велике зацікавлення всіх прихильників Русі доказують, що останні неуспіхи треба вважати тільки переходовими й Русь знову мусить заняти своє ведуче місце між всіма підкарпатськими й словацькими клюбами. «Русь Ужгород» має історичне послання в нашім спортовім відродженні й ми всі, що цікавимося нашим культурно-національним життям, сьогодні на одне з перших місць маємо ставати будучину нашого репрезентаційного клюбу, який найбільше пропаганди може зробити нашому краєві і народові!
На днях вечером, після тренинґових вправ, дав скликати предсідник клюбу сенатор др. Бачинський до Шпеку грачів, що б коло білого стола, в товариській розмові розказали свої журби й болі. На цій вечірці появилися майже всі грачі першої дружини й богато з другої дружини. Вечеря, добре «лоці печенє» і добре вино Шпека скоро розвязали «злі язики» й многі річи вияснилися й всі грачі, як один, пообіцяли з більшою амбіцією битися за барви Русі. При сій нагоді не забув я попросити представників клюбу, як вони вдоволені послідними вислідами Русі й що очікують в новій сезоні?
Голова сен. Др. Бачинський: «Послідні висліди стараюся забути, запричинили вони мені неприємних хвилин, що до будучини, надіюся, що наші хлопці вже будуть в сталій формі й в новій сезоні здобудуть нашим барвам знову великих успіхів!»
Ведучий І. дружини, Лавришин: «Останні неуспіхи були запричинені злукою різних нещасливих обставин, як поранення декількох грачів, діштанцовання одного нового грача, які потім психологічно проводили дальші неуспіхи.
Від омолодженої команди очікую дуже богато, бо як практика указала не тільки в нас, але і в інших клюбах: елан молоді дуже часто не лишень винагороджує рутину старих грачів, але дуже часто спричиняєся і до осягнення чисельного успіху. Крім грачів, що грали в послідній сезоні, приходять ще до уваги до першої дружини декілька наших грачів з молодшої генерації, як Плиска, Федорішка, Желтвай і др. З новіших грачів числимося до першої дружини з Фалесом, Філяком і як з Вікторія Жіжковим успішно докінчуться переговори, то із Чанчиновом. До весняної сезони числимося із Гладоником з Пряшівської Славії, який ще потребує більше рутини і техніки».
Капітан Криж: «З послідніми неуспіхами абсолютно не є вдоволений, були різні хиби, які вже більше не сміють повторитися й їх, в інтересі клюбу, мусимо направити. В новій сезоні ми хочемо вже грати новим духом, хочемо грати таким запалом і одушевленням, якими колись вигравали над технічно ліпшими клюбами».
Ми зі своєї сторони додаємо ще тільки: «Ціллю клюбу є не тільки дістатися до держ. ліґи, але і там зістатися, бо тільки так можемо виконувати наше репрезентаційне послання в більшій мірі і за границями».
***
Богеміанс, Прага — Батя, Злін 4:1» [«Нова свобода» за 13.07.1938].
«Сензація в Празі!
Славія перемогла Амброзіану 9 воротами!
В понеділок пополудню перед більше, як 20000 видцями набила празька Славія Амброзіану таким великим розділом здобутих воріт, на що не памятають й ті найбільші спортовці знатоки. Цією перемогою Славія забезпечила дальший поступ до передкінцевих змагань. Ворота здобули: Біцан 4, Витлачил и Горак по 2, Брадач 1. Дуже добре судіював мадярський суддя Гертцка. Наш Олекса Бокшай, хоч був нервозний, указався дуже добрим наступником Планички.
***
Німеччина мистцем світа в гандбалю.
В Берліні були розіграні цьогорічні мистецтва світу з гандбалю, де перше місце знову здобула Німеччина сенсаційною перемогою над Швайцерією 23:1. Третє місце заняла Мадярщина перед Швецією, Румунією й Чехословаччиною.
***
СК Русь Ужгород в Паланках.
В неділю 17 ц.м. розіграє Русь Ужгород своє перше приятельське змагання в Паланках біля Мукачева з тамошнім мадярським ексмистцем. По одномісячнім відпочинку буде це перше публічне змагання Русі й тому вся публіка нетерпливо чекає вислідок цього змагання, щоб бачити, якими надіями може йти Русь до нової дивізійної сезони. З нових грачів грати буде Фалес» [«Нова свобода» за 14.07.1938].
«Чанчінов і Філяк в Ужгороді.
Обидва грачі, які мають підсилити ужгородську Русь в наступних дивізійних змаганнях, вже остаточно переходять до Ужгороду. Чанчінов уже приїхав і його остаточне звільнення має прийти після полагодження фінансової сторінки з Вікторія Жіжков.
Філяк з СК Русь, Хуст наступає 15. ц.м. службу в одній з наших установ, а його звілнення вже є полагоджене.
***
 — Чергове засідання управи СК Русі відбудеться в пятницю 15. ц.м. о 8 годині в приміщенні кавярні Асторія.
***
До відома членів й прихильників СК. Русь Ужгород подаємо, що фах. учит. п. Олекса Мешко вже повернув до Ужгороду та переводить далі працю тренерського й грачного фондів. Адреса: Ужгород, Капітульна 15. Не забудьте!» [«Нова свобода» за 15.07.1938].
«Японці зріклися влаштування ХІІ. світової Олімпіади в Токіо.
Олімпійський комітет Японії в порозумінні з владою зрікся влаштовання Олімпіади в р. 1940. в Токіо, мотивуючи затяжним збройним конфліктом з Китаєм.
Фінляндські часописи з приводу цього вийшли з спеціальними виданнями присвяченними цій сензації, а влада зразуж запропонувала влаштувати Олімпіаду у Фінляндії. Такуж охоту проявила Анґлія, Норвегія та Америка.
***
Шеста зустріч за вхід до ліґи.
В пятницю з змаганням Богеміянс — Батя, Злін зачнуться рішаючи змагання за вхід до ліґи. Змагання грається в Празі.
В суботу СК Лібень гостить на свій площі відпавший німецький клюб Тепліцер ФК.
В неділю КАЦ має можливість знову здобути деяку точку від Копісті. Грається в Кошицях.
***
Квалифікаційне змагання за вхід до дивізії.
СК Русь Хуст принимає на своїй площі мистця Схід. Слов. Жупи: Славія, Пряшів.
Підк. мадярський мистець: ГШЕ Хуст їде до Кошиць, де його чекає дуже тяжке змагання з тамошнім КШЦ.
***
СК Русь не грає в Паланку.
В перед посліднім числі писали ми, що Спартакус Паланок запросив ужгородську Русь на розіграння приятельського змагання. Тепер довідуємося, що Спартакус з огляду на змагання мадярської жупи Ужгород — Мукачів у Мукачеві не може приняти Русь» [«Нова свобода» за 16.07.1938].
«Чанчінов правосильним грачом С.К. Русі.
Як все, так і сьогодні вперше подаємо радісну звістку, що Чанчінов, колишній грач Вікторія-Жіжков від сьогодні є правосильним грачом С.К. Русі. Цей визначний і репр. грач ЧСР буде дуже добрим посиленням Русі.
***
Ужгород — Провінція 2:4.
Граво було в неділю в Мукачові.
***
Відворотні змагання за Середньоевропейську чашу
принесли очікувані висліди:
Амброзіана виграла над Славією 3:1.
Кладно — Ювентус 1:2.
Ференцварош — Ріпензія 4:1.
Рапід, Букарешт — Дженова — 2:1.
Як очікувалося, поступили до дальшого кола Славія віднесенням воріт 10:3, Ювентус 5:3, Ференцварош 9:5 і Дженова 4:2.
Перші півкінцеві змагання відограються в Італії, де Дженова принимає Славію, а Ювентус гостить Ференцварош.
***
Кваліфікаційне змагання за вхід до дивізії
принесли велику несподіванку у висліді:
КШЦ, Кошиці — ГШЕ, Хуст 7:0.
Як видко КШЦ всебічно забезпечує собі дорогу до дивізії.
Русь, Хуст — Славія, Пряшів 5:3.
Табулка за вхід до дивізії:
1.	КШЦ, Кошиці	4	3	1	0	12-4	7
2.	Русь, Хуст	3	1	2	0	9-7	4
3.	Славія, Пряшів	4	1	1	2	9-6	3
4.	ГШЕ, Хуст	3	0	0	3	0-10	0
***
Сіґеті мистцем Німеччини в тенісі.
Чільний мадярський грач в тенісі Сіґеті виграв вчора в Берліні мистецтво Німеччини над французом Дестремо 8-6, 6-8, 6-3, 6-3.
***
Вечір забавного.
Забавна секція Русі приготовляє влаштування вечору мороженого на першу суботу в серпні, в Асторії, чистий зиск в користь графського фонду.
***
На останньому засіданні С.К. Залізничар обрано секретарем клюбу І. Бабинця, урядовця промислового реферату при Краєвім уряді в Ужгороді. Ґратулюємо» [«Нова свобода» за 19.07.1938].
«СК Русь, Ужгород І. — СК Русь, Ужгород ІІ. 8:2 (3:1).
В неділю пополудню розіграла І. дружина Русі приятельське і тренінґове змагання проти власної ІІ. дружини клюбу.
І. дружина в складі: Шашовець, Радик, Палинчак, Іванчов, Карман, Пашкуляк (Копчай), Мозер, Фалес, Чанчінов, Криж І. і Ковач доказала, що знову хоче грати ведучу ролю в нашім спортовім житті. В дуже добрім світлі указалися собі нові аквізиції в нападі: Чанчінов і Фалес, якими напад дістав вже давно бажаної твердості й стрілецької спосібності, головно Фалес, а з другої сторони в особі Чанчінова дістав напад Русі дуже доброго керівника, який своїм розглядом, розумним розділюванням мячів підготовив ті найідеальніші позиції до стрільби, вислідок чого затяжив конто нашого Йотя Крижа, який своїми бомбами-ґолами указав, що йому бракував дотепер такий нападник, який б йому приготовив позиції, для докінчення добре приготовленої акції вже постарається сам, стріляння «ідеальних ґолів».
Приємною несподіванкою був Карман у пості середнього помічника, де своєю твердістю, ідеальними пригравками і добрим розділюванням мячів головою доказав, що ведення Русі від самого початку зробило велику хибу, коли не поставило його місце сер. помічника.
Іванчо на лівім крайнім гальфі доказав, що є стало найліпшим лівим помічником Підкарпаття. Радик з Палинчаком у обороні визначилися добрими відкопами, твердістю і добрим стартом на мяч.
Шашовець у воротах мав мало праці, що виконав на задоволення всієї публіки.
Друга дружина грала теж дуже добре і своєю грою доказала, що має в своїм складі декілька дуже добрих одиниць.
***
Бем з Філякова в Русі?
Велике число публіки, що появилася на недільнім тренінґу Русі, дуже здивовалася, коли між грачами Русі побачила виникаючого оборонця Філякова: Бема. Многі з присутніх зараз догадувалися, що Русь хоче його дістати для себе. Є ми уповноважені заявити, що Бем ніколи не може грати в Русі, бо він є мадярської народності й після платних предписів там де є й мадярський клюб, не може грати за славянський. Таким чином старт Бема за Русь є тільки нашим бажанням, яке не здійсниться» [«Нова свобода» за 20.07.1938].
«С.К. Земплін, Михайлівці — С.К. Русь, Ужгород за чехословацьку чашу
зустрінуться вже цієї неділі в Михайлівцях. Переможець гратиме на власнім грищі з переможцем змагання Ац. Сп. Н. Весь — Покрок, Кромпахи. Отож вже перша програ виключає дальшу участь в змаганні чаші.
***
Бокшай і Брадач поважно зранені у відплатнім змаганні з Амброзіаною, завдячуючи дбайливій опіці лікарів, вже зможуть грати у неділю проти Дженови.
***
Півкінцеві змагання С.Ч. відбудуться в неділю 24 ц.м. в Генуї: Дженова — Славія Прага, суддя мадяр Попович, в Турині: Ювентус — Ференцварош, суддя чехословаки Кріст.
***
Олімпійський комітет одержав телєґрафічно згоду Фінляндії на влаштування ХІІ. Олімпіади р. 1940 в Гельсінфорсі.
***
Дружина С.К. Славія Прага перебувала зараз на відпочинку в купелях Беладжо, і у неділю зустрінеться в дальшім змаганні за середньоевропейську чашу в Ґенуї з С.К. Дженова. Початок змагання о год. 17:30. Змагання висилатиме чсл. радіо.
***
Делеґація 21 чсл. спортовців під проводом проф. Пелікана приїхала до Москви, де перебуде тиждень, а потім відвідає Ленінґрад й Київ» [«Нова свобода» за 21.07.1938].
«На Буковині самостійність українських клюбів в небезпеці!
Як «Змаг» голосить, румунська влада приготовляє декрет, силою котрого члени товариств могтимуть вибирати на загальних зборах лише частину членів проводу. Голову і половину виділових іменуватиме румунська патріотично-державницька інституція т.зв. «Стража Цірій» з числа своїх членів. Уведення цього декрету в життя буде формальним проголошенням присуду смерти для всіх наших товариств, і в тому числі спорту. Таким чином наші українські спортові товариства на Буковині дісталися б до дуже поганого положення.
***
Хто до державної ліґи?
Кваліфікаційні змагання за участь в лізі мають на програмі такі зустрічі: Тепліцер — Богеміанс, Батя — Копісти і Лібень — КАЦ. За теорією власного грища сьогоднішній стан річей мав би бути усталений, і то так, що учасниками ліґи річника 1938/39 мали б бути: Лібень Прага й Батя Злін. Але загрожений є Батя Злін, який все програв там, де того найменше сподівався. Коли його зустріч у Зліні скінчиться так, як в Копістах, а Богеміанс в Тепліцях тільки ремізують, то вже буде тяжче дістатися до ліґи. Найліпше положення має Лібень Прага, яка вже є певним учасником державної ліґи.
***
Надзвичайні загальні збори Підк. Ф. Жупи
відбудуться 31 липня в 9 год. рано в реставрації у Шусти. На програмі: зміна мистецького ряду і переіменовання Підк. Ф. Жупи на Підк. Ф. Жупу імени др. А. Брящайки.
***
Вечір мороженого Русі.
В першу суботу серпня влаштовує забавна секція Русі в Асторії вечір мороженого. Чистий доходок буде призначений на грачський фонд. Вступне Кч 5 за особу, в якій ціні вже є закалькуловано морожене або біла кава (евент. велике пиво). Запрошення на днях будуть розіслані.
Реклямації у п. фах. учителя О. Мешко, Капітульна вул.» [«Нова свобода» за 22.07.1938].
«В якім складі грає Русь в Михайлівцях?
Після четвер. вправ у слідуючім складі грає Русь у Михайлівцях: Шашовець, Радик, Криж ІІ., Иванчо, Карман, Копчай, Ковач, Криж І., Чанчінов, Фалес і Мозер. У випадку, як до неділі не прийде Чанчінова леґітимація з Праги, то на його місце грає Карман, Копчай грає середнього помічника, а намісце правого помічника Хома. Дружину поведе сам заступник голови п. ґуб. рада др. Марко.
***
Наколесницьке змагання в Ужгороді.
В неділю 24. ц.м. відбудуться наколесницькі змагання, улаштовані І. Підкарпаторуським Клюбом наколесників в Ужгороді. Старт є о год. 9 на пл. Корятовича. Голоситися треба у секретаря ПКН. (Мендлович, пл. Корятовича), або перед стартом у впорядчиків.
Змагатися буде в трьох катеґоріях:
І. катеґорія: дорога Ужгород — Мукачів — Ужгород, 80 км.
ІІ. катеґорія: дорога Ужгород — Середнє — Ужгород, 40 км.
ІІІ. катеґорія: дорога Ужгород — Лазький горбок — Ужгород, 20 км, тільки для дам.
У випадку достаточного числа приголошених, перегони відбудуться і на дорозі Ужгород — Берегове — Ужгород, 150 км. На цім змаганні можуть приголоситися заколесники з помічним мотором .
Було б бажаним, щоб наші хлопці в будучині й в цій спортовій дисципліні більше вправлялися.
***
Хто судіює в неділю квал. змагання за вхід до дивізії?
В неділю відбудуться дальші квал. змагання за вхід до підкарпатської дивізії, які матимуть вже рішаючий характер, бо Русь Хуст заїжджає до Кошиць, де грає з КШЦ. Переможець сього змагання є певним участником дивізії. Для КШЦ вистрачає й реміза. Змагання поведе Ґоч з Спис. Н. Весі, яко нагородник іменований Швейда з Кошиць. Дуже боїмося, що змагання для КШЦ в неділю виграє суддя. Цікаво, що оба судді є з Схід. Словач., коли на друге змагання ГШЕ Хуст — Славія Пряшів, яке вже немає жадного впливу для обох клюбів, делеґували підк. суддів Реса і яко нагр. Черногорського. Чому не делеґували на Кошицье змагання хоч нагородника з підк. суддів?» [«Нова свобода» за 23.07.1938].
«Зустріч найліпших напасників С.Ч.
Чотири найліпші напасники Европи зустрінуться в неділю в півкінцевих змаганнях середньоевропейської чаші, а то: Біцан (Славія, Прага), Томасі (Дженова), др. Шароші (Ференцварош) і Піола (Ювентус) .
Кожний з них буде змагатися вести свій напад до перемоги, хто з них буде найліпшим й переможним саме в цих зустрічах, тяжко пророкувати, але Дженова крім того має найліпшу оборонну трійцю, в якій воротар Аґостіні переріс вже в деяких змаганнях (Спарта, Прага) й славнозвісного Планічку.
Ця послідня обставина говорить за пророків перемоги Італії.
***
Лічниця пражської «Славії» випорожнена!
Бокшай, Черни й Брадач вже тренували, та всі готові до тяжкого бою проти Дженови. Питанням є участь Брадача, на місце якого міркують поставити Соботку.
Тимчасом остаточний склад дружини все ще не рішений.
***
Що треба знати про змагання за Чсл. чашу?
Чсл. Футб. Союз за анґлійським взірцем хоче завести в нашій республіці, ці в Анґлії дуже популярні змагання. Змагання (з менш-більшими переставками) потривають два роки. Переможець дістане дуже гарну й дорогу чашу, крім того дістанеться без дальших змагань як третій учасник до Середньоевропейського погару . Змагання граються вилучуючим системом, то значить, що вильосовані клюби грати будуть між собою тільки один раз, переможець поступає далі й програвший клюб відпадає з дальшого бою. Суддів делеґує самий празький Союз. Клюби, які є вильосовані на чужій площі, мають право на нагородження залізничних видатків, крім того на мінімальну нагороду Кч 500.
З Підкарпаття візьмуть участь тільки СК Русь Ужгород і ІЧс.СК Ужгород , які вже в цю неділю грають свої перші змагання на чужих площах і то Русь грає в Михайлівцях зі СК Земпліном, а ЧсСК Ужгород грає у Вранові зі СК Враново над Тополею. В випадку перемоги обидва наші клюби поступлять до дальшого кола. СК Русь гостив би правдоподібно дивізійний клюб АЦ Спис. Нову Весь, а ЧсСК грала б вонка з СК Тягановцями, або Шаришом.
***
СК. Лібень, Прага — КАЦ, Кошиці 4:0 (3:0).
Черговий вантаж ґолів привіз з Праги мистець Словаччини, та вже так й покінчив останні місці, в той час, як Лібень вже не може бути загрожена ані на першім місці й є вже учасником держ. ліґи.
***
Змагання Дженова — Славія Прага
нині о год. 17:30 висилає чсл. радіо. Як не настануть жадні зміни, то наші спортовці матимуть змогу слідкувати за грою нашого Бокшая.
***
Гунґарія (Будапешт) в Полщі.
В середині наступного місяца Гунґарія (Будапешт) зіграє два міжнародні змагання в Польщі, а то один на Західній Україні в Львові, а другий в корінній Польщі» [«Нова свобода» за 24.07.1938].
«СК Русь, Ужгород — СК Земплін, Михайлівці 5:2 (4:0)
ІЧсСК, Ужгород — СК Вранов 1:1
КШЦ, Кошиці — Русь, Хуст 3:2 (2:1)
ГШЕ, Хуст — Славія, Пряшів 1:7 (1:4)
Славія — Дженова 2:4 (1:2)
Ювентус — Ференцварош 3:2 (2:1)
Батя — Копісти 12:0 (5:0) » [«Нова свобода» за 26.07.1938].
«СК Русь — Ужгород започатковує Чсл. Чашу й сезону перемогою СК Земплін — Михайлівці 5:2 (4:0).
Ужгородська Русь в складі: Шашовець, Криж ІІ. — Радик, Копчай — Карман — Іванчо, Мозер — Фалес — Чанчінов — Криж І. — Ковач у першім змаганні за чсл. чашу досягла перемоги над найліпшою земплінською дружиною відношення воріт, що справді не відзеркалює, переваги зміцненої одинадцятки нашого репрезентанта.
Першої половини гри напад Русі спромігся з легкого почину Чанчінова на 4 ґоли, а у другій половині явно стягся до обережнішої гри, з причини небезпечного «опрацювання» гостителями, які хотіли зменшити поразку ціною й покалічення гостей. У цьому їм не забороняв, в цій частині гри, суддя Сематкай з Кошиць, який на початку був досить добрим.
Всеж двоє воріт, що дістала Русь, треба приписати слабшій грі правої сторони помочі й оборони, що заслуговує окремішної уваги, як вже не відразу при встановлюванні складу до наступних змагань, то у всякому випадкові окремішньої уваги тренера.
Напад Русі, за винятком Ковача, (якому ніколи ліве місце не може бути «на місці») був й технічно й стрілецьки небезпечним, що до будуччини бажали б йому цю форму вдержати, а тоді ледве чи мав би в дивізії конкуренцію.
Ворота здобули за Русь: Фалес 2, Чанчінов, Криж й Ковач по 1, за Земплін: Ружічка і Саладяк. Видців понад 1000.
***
АЦ С. Нова Весь
перемогла Покрок, Кромпахи 11:3 (4:1) й буде партнером Русі цієї неділі в Ужгороді, де очікуються рекордові відвідини «заголоднілих» спортовців та прихильників футболу, особливо Русі. Темпо Русь, до дальших перемог!
***
У спортовій родині Куруца, колишнього помічника Русі народилась дитина, гарна дівчина. — І в родині колишньої славної підкарпатської ситківкарки , Баркасівни-Шуфричевої народилась дитина. Щасливим сімям ґратулюємо» [«Нова свобода» за 27.07.1938].
«Філяк від 1. серпня в Русі.
Прогрою Русь Хуст в Кошицьях дефінитивно є вирішене питання Філяка, який вже від першого серпня наступить до служби в Дружественнім Союзі в Ужгороді. Буде грати за Русь Ужгород.
***
Всім клюбам Підк. Футб. Жупи до уваги!
Не забудьте вислати своїх уповноважених делеґатів на надзвичайні загальні збори Підк. Футб. Жупи, які відбудуться 31. липня ц.р. о год. 9 рано в рест. у Шусти. На програмі дуже важні справи» [«Нова свобода» за 28.07.1938].
«В неділю всі на змагання!
СК Русь — Спис. Нова Весь!
Ще в живій памяті є катастрофальна програ Русі в дивізійнім змаганні з АЦ Н. Весь, коли наша дружина по слабій грі високо програла з дуже доброю дружиною словацьких хлопців. Відношення воріт 0:6 було для нас ще більше болюче тим, що наша дружина програла на своїй площі, вдома перед своєю публікою. Була це найкатастрофальніша програ на своїй площі за послідніх десять літ.
А тепер пришов час відплати! Русь неспірно о цілих 90% має ліпшу дружину, слабі позиції були нагорожені сильними, індивідуальними грачами, які технічно значно перевищуть попередніх змагунів, які тоді грали в Русі. В кожнім випадку це буде одне з найінтересніших змагань цілої сезони й тому ми переконані, що в неділю площа битком буде наповнена.
***
ІЧсСК — Ужгород до дальшого бою.
В неділю всі на площу Русі! Початок головного змагання точно о год. 5. Передзмагання Русь І. дор. — УТКШЦ дор. Нерішене змагання ІЧсСК Ужгород — СК Вранов 1:1 зліквідувалася так, що льосом поступає далі ІЧсСК. Гратиме проти СК Тягановці.
***
Хто буде судіювати недільне погарове змагання?
Найважнішим чинником погарових змагань є неспірно суддя, який може виграти, евент. і програти змагання одному чи другому клюбові. Тому, що грається все по одному змаганні, дуже добре треба вибрати особу судді. СК Русь Ужгород на недільне змагання за чсл. чашу зі АЦ. Спись. Нова Весь вибрав кошицького судді Доубраву, який знаний є своєю коректністю й обєктивністю» [«Нова свобода» за 30.07.1938].
«В якім складі грає СК. Русь проти А.Ц. Списшська Нова Весь.
Вся підкарпатська спортова публіка чекає недільне змагання Русі з одним з найліпших словацьких клюбів, бо на цьому змаганні має зложити зреорґанізована дружина іспит спосібності. Русь наступить в складі: Шашовець, Палинчак, Радик, Копчай, Карман, Іванчо, Мозер, Фалес, Чанчінов, Криж І., Ковач (Шкиряк).
То значить, що Русь вже грає з своїми новими аквизиціями: Чанчіновим і Фалесом, але ще без Філяка, який в понеділок має наступити до служби. Карман гратиме на місці середнього помічника, де дуже добре заграв і проти Михайлівців. Правого помічника грає Копчай, правого оборонця Палинчак, який матиме можливості доказати свою здібність до першої дружини.
Отже ведення Русі зробило всі потрібні кроки, щодо зложення найліпшої дружини, і залежить від публіки, щоб в найбільшім числі прийшла на площу підтримати бадьорих наших хлопців нашим давнім, але дуже корисним гаслом: «Темпо СК. Русь!»
***
Послідні змагання в дивізії.
В посліднім змаганні Русі Хуст в Кошицях, де хустські одними воротами програли (2:3) К.Ш.Ц. є певним учасником дивізії й тому дальші змагання вже будуть нецікавими. Русь Хуст грає з ГШЕ Хуст і Славія Пряшів з К.Ш.Ц.» [«Нова свобода» за 31.07.1938].
«СК. Русь Ужгород — АЦ. Сп. Н. Весь 1:2 (1:1).
Русь у складі: Шашовець, Палинчак, Радик, Копчай, Карман, Іванчо, Мозер, Фалес, Чанчінов, Криж І., Шкіряк, програла змагання з технічно слабшим противником, цілком заслужено, а тому, що не спромоглася на суцільну гру й не мала ані половини тої охоти до перемоги, яку мали гості. Причини вислідить, очевидно, провід та постарається перешкоди усунути. Наразі дружина Русі з цікавих під кожним оглядом змагань Чсл. чаші, відпала й мусить сьогодні присвятитися підготовці до важких дивізійних боїв.
Ворота для Русі здобув Криж, для АЦ. Н. Весь, Жалудек та гостюючий у них наш грач Крайняк. Видців 1500.
Суддя ротм. Доубрава з Кошиць — добрий. Пошкодив Русь одначе тим, що не запримітив в 31. хв. першої половини, як воротар «вишкрябнув» з попід себе стрілений Фалесом ґол. Ці ворота для Русі давали стан 2:1, а може були б рішальним, а не пізніші ворота Крайняка в 59 хв.
Резерва СК. Русі грала проти 36. п. полку. нерішучо 4:4.
Передзмагання: дорост СК. Русь — УТКШЦ скінчилося 0:1.
Другий ужгородський учасник Чсл. чаші — ІЧсСК Ужгород програв в Кошицях проти СК Тягановці 3:5 й також покінчив свою карєру в змаганнях чаші.
[…]
Русь Хуст — ГШЕ Хуст 4:2.
***
УАЦ — УМТЕ 3:1.
Приятельське змагання було грано у неділю в Ужгороді на площі У.А.Ц. Передзмагання доросту УАЦ — УМТЕ скінчилося прогрою УМТЕ 2:0.
***
Волейбалісти — увага!
Тренинґові вправи волейбалової секції відбуваються все в середу і в пятницю від 17. год. на площі Русі. хто цікавиться волейбалом, нехай прийде в означений час на площу Русі» [«Нова свобода» за 02.08.1938].
«СК Русь — ІЧсСК.
В неділю 7. серпня ц.р. спортова публіка знову матиме можливості бачити одне дуже цікаве змагання: за ювілейну чашу Підк. Футб. Жупи, даровану редакцією А-Зета. Послідне змагання між обома клюбами скінчилося нерішено 1:1. Русь в цім змаганні хоче доказати, що зі Сп. Новою Всі програла тільки тому, що ще нові грачі не мали змоги зігратися. В неділю на лівім крилі наступить вже і хустський Філяк, який буде дуже доброю поміччю для Русі. Змагання грається в користь «Бранного Сбору Чсл. моторісту» і тому надіємося, що площа Русі буде переповнена спортовцями. Під час змагання і перед змаганням концертує військова музика п. полку 36. Ціни позвишені.
***
Славія й Ференцварош у кінцевих змаганнях С.Е.Ч.
Після того, як Спарта, Жіденіци й Кладно не походили у змаганнях С.Е.Ч. залишилися надії на Славію, яка на цей раз здається, має чималі аспірації на здобуття середньоевропейської чаші. Понедільний успіх проти Дженови в Празі з вислідом 4:0 (2:0) говорить пре дуже добру форму нападу Славії, в якому Біцан, автор всіх 4 воріт, не завівся у своїх надіях на зустріч з Шарошім, провідником нападу Ференцварошу.
Оборона Славії не залишилася у виконності позаду, де Бокшай вповні заступив Планічку й зумів вдержати свої ворота, мимо небезпечних нападів супротивника на «0».
Всіх 35000 видців на цей раз були вдоволені грою, вислідом й навіть рішенням п. Герцки, судді цікавого змагання.
Термін зустрічі з Ференцвашом ще не є договорений.
[…]
***
Бокшай в Ужгороді.
Після важких змагань, завітав на короткий відпочинок до рідного городу, наш таленовитий спортовець, нинішній воротар Славії Прага — О. Бокшай.
***
Вхід К.Ш.Ц. до дивізії загрожений!
Недільною прогрою в Пряшові (2:3) К.Ш.Ц. ще не має забезпечений вхід до дивізії.
Табулка за вхід до дивізії:
1.	КШЦ, Кошиці	6	4	1	1	17-8	9
2.	Славія, Пряшів	5	3	1	1	13-5	7
3.	Русь, Хуст	4	1	2	1	10-9	4
4.	ГШЕ, Хуст	5	0	0	7	3-21	0
» [«Нова свобода» за 04.08.1938].
«Підк. Футб. Жупа переміщувана!
Ще в живій памяті є рішення Підк. Футб. Жупи назвати Підк. Футб. Жупу іменем МУДР А. Брящайки який так траґічно помер 23. червня ц.р. На послідних надзвичайних загальних зборах 31. липня ц.р. то перемінування було одноголосно потвержено і так наша спортова централя тепер вже називається «Підкарпатська Футбольна Жупа ім. А. Брящайки». Є це найбільша пошана, що спортовці могли дати своєму бувшому, дуже заслуженому спортовцеві-предсідникові.
***
Змагання в плаванні.
Щоб більше популяризувати плавання й водні спорти в Ужгороді, ведення городського штранду запросило на 6. серпня ц.р. славну дружину празьких плавунів «Гаґібор», де є декілька плав. інтернаціоналістів, як: Фішер. Рівночасно запрошена плав. секція ІЧсСК Кошиці, яка теж має декілька дуже добрих плавунів. Обидві дружини переведуть і змагання у «воднім полі».
Початок змагання о 5. год. пополудні.
***
Плавуни СК Русі орґанізуються.
На посліднім замсіданні управи Русі було рішено орґанізувати плавецьку секцію, веденням якої повірений відомий плавун п. інж. Мацко. Просимо всіх наших українських плавунів, щоб в найкоротшім часі приголосилися у пп. інж. Мацка або В. Федака. Маґістрат городу пообіцяв членам плавецької секції великі скидки. Проголошуйтеся зразу.
***
Скільки клюбів в нашій Жупі?
На послідніх жупних змагальних зборах було констатовано, що Підк. Футб. Жупа д-ра Бращайки має 11 реґістрованих спортових клюбів, а саме: СК Русь Ужг., ІЧСК Ужг., СК Желізнічарі, СК Славія Мукачів, СК Бескід Севлюш, СК Королево н. Тисою, СК Русь Хуст, СК Слатинські Доли , СК Чинадієво, СК Гранічар Чоп і СК Собранці .
***
Коли зачнеться дивізія?
Як довідуємося, осіння сезона підк. дивізії зачнеться 5. вересня ц.р. Розльосування буде переведено 13. ц.м. в Кошицях» [«Нова свобода» за 05.08.1938].
«У неділю СК Русь — ІЧсСК.
Як ми вже вчора згадували, дійде в неділю 7. серпня до «дербі» змагання між СК Русь і ІЧСК. Змагання між тими двома є все дуже цікавими, бо ж тут рішається о титул найліпшого ужгородського клюбу. Тому, що Русь минулої неділі так трагічно програли АЦ Нова Весь, ведення Русі позмагається зложити таку дружину, яка новим успіхом боронитиме честь Русі. Чистий доходок буде призначений для «Чсл. сбору моторісту», і тому є повинністю кожного спортовця появитися на цьому змаганні.
***
Веселий кінець сумної афери.
У той час, як протежований певними колами КАЦ Кошиці закінчує «репрезентацію» Словаччини у кваліфікаційних змаганнях за вступ до ліґі на останнім місці, дійшла до кінця й одна з афер звязана з цим клюбом й його протекторами.
Карна комісія ЧСАФ в Празі поставилася прихильно до апеляції нашого ведучого спортового діяча А. Лавринишина та зрушила виданий на нього присуд карної комісії в Кошицях з причини недодержання комісією належних приписів. Є заряджене нове поступовання, в якому має бути вислуханий п. Лавринишин та наведені ним свідки, що переже не було зроблено.
До цього рішення ЧСАФ в Празі можемо «безсторонній» кошицькій кар. комісії СДП лише ґратулювати.
***
Хто до дивізії?
Є це пекуче питання, на яке вже дістанемо вже цієї неділі дефінітивної відповіді на змаганні СК Русь Хуст — Славія Пряшів в Хусті. У випадку перемоги Славії над Руссю Хуст пійде до дивізії слованський клюб Славія Пряшів, у випадку ремізи, або перемоги хустської Русі, новим учасником дивізії кошицький буде КШЦ.
***
Проголошуйтеся до волейбалової секції Русі!
Щоб всесторонно пропагувати спорт на Підкарпатті, ведення Русі рішило розширити круг діяльності, й крім футболевої секції заложити дальші, в яких хоче й ту часть молоді, що не інтересується футбольом. До нинішнього часу заложені: тенісова, хокейова, пінґ-понґова, легко-атлетична і в послідніх часах волейбалова та водних спортів. Залежить від молоді, щоб масово проголошувалася до тих секцій, щоб Русь могла виявити всесторонну діяльність на полі тілесного виховання на Підкарпатті.
Волейбалова секція вправляється все в середу і впятницю віж 17 год.» [«Нова свобода» за 06.08.1938].
«Хто судіює недільне змагання ЧсСК — СК Русь.
Філія Підк. Суддів в Ужгороді на недільне змагання ЧсСК — Русь делеґувала п. д-ра В. Комаринського з Мукачева. На передзмаганнях військових команд військових команд: п. полк. 36. против канонирів 12. делеґуваний п. Лавічка, а на перше передзмагання СК Русь рез. — ЧсСК рез. дел. п. Шімак.
***
Засідання пражського виділу ЧСАФ
відбудеться в рамці кошицької вистави Сходу дня 14. ц.м. в Кошицях. Від Підкарпатської жупи, ім. А. Брящайка, поїдуть з певністю: секретар жупи п. Секаніна та жупний капітан п. А. Лавришин. Змагання буде мати урочисто-ознайомлюючий характер.
***
Труднощі з Філяком?
Як з Хусту довідуємося, ведення тамошньої Русі неочікувано ставить перешкоди до перереґістрації Філяка до ужгородської Русі. Думається, що в інтересі удержання дальшого приятельського контакту між обома клюбами, Русь Хуст не буде робити жадних дальших перешкод, бо не сміють панове в Хусті забути, що Русь за послідніх літ зовсім безплатно а зразу перепустила грачів: Асалая, Долиная, Ґоґну, Шімона, Пазуханича і др. Коли вже Філяк має забезпечений уряд в Ужгороді, то є бажання і для самого грача, щоб зразу бу увільнений!
***
Плавуни! — Полісти!
Проголошуйтеся зразу до секції «водних спортів» Русі! Великі матеріяльні скидки на штранді! Інформацію подасть В. Федак, площа Русі. Веденням секції «водних спортів» повірений відомий плавун п. інж. Мацко.
Добрі плавуни й полісти, проголошуйтеся зразу!
***
Планічка до Швеції не поїде
з причини не одержання відпустки з уряду. У воротах Славії гратиме в неділю з певністю Буркерт. Кленовец поїхав як резервний воротар.
***
Замора виїхав до Південної Америки
де буде тренером в Буенос-Айрес. Отож цей світового імени воротор, помимо всіх фантастичних чуток жиє далі на божім світі й досі перебуває у Ніцці » [«Нова свобода» за 07.08.1938].
«Ювилейну чашу ПЖФ виграв СК Русь, Ужгород
перемогою ІЧсСК Ужгород 3:2 (2:0). Русь у складі: Шашовець, Палинчак — Радик, Хома — Карман — Іванчо, Мозер — Фалес — Чанчінов — Мінчик (Криж) — Філяк, забезпечили собі перевагу вже в перших 5 хвилинах стрілами Фалеса й Чанчінова. Якщо її напад здобув ще лише одні ворота (Філяк), то це можна приписати дефензивній грі обох крил помочі. Рівнож у нападі ще не дійшло до порозуміння з визначеним грачем — ведучим Чанчиновим. Новик Філяк якось відразу вжився до нового осередку й нашій публіці вподобався. Шашовець грав нервово, хоч не мав багато праці. Двоє воріт дістав з одинадцяток, що надиктував переполошений суддя Черногорський у 61 та 76 хв. Взагалі рішення судді у другій половині гри ніяк не могло задовольнити безстороннього видця, а перша одинадцятка не мала місця. Найліпшою частиною дружині ІЧсСК був добре комбінований напад, якому бракує уміння стріляти.
Глядачів понад 1000. Перед початком змагання, що грали в користь місцевої Оборонної дружини Чсл. моторістів, вкинув літак МЛЛ мяч з лентами в державних й краєвих барвах та промовляв заступник моторістів п. Герман. Обі дружини дістали памятні прапорці. Переможна Русь дістала гарну хрусталеву чашу .
***
Всім ужгородським спортовцям до уваги!
В останніх двох тижнях були заложені дві нові спортові секції у Русі: волейбалова і водних спортів. Є стремління ведення Русі, щоб крім футболу пропаґувати і інші спортові галузі.
Залежить від наших спортовців, щоб масово приголошувалися до новозаложених секцій, щоб й ті більше популяризували нашу «Русь».
Вправи волейбалової секції відбуваються все в середу і пятницю від 17 год.
Вправи «водяної секції» будуть оголошені пізніше.
***
Хто виступає до дивізії?
Вчора це мало вирішитися в Хусті між Русь Хуст і Славія Пряшів. У випадку перемоги Русі над Славією мав КШЦ Кошиці, а перемогою Славії над Русь — Славія Пряшів. Ведення Русі — зглядно сам секретар Коларж без відома голови клюбу др. Дрбала, вчорашнє змагання зовсім неспортово відмовив і таким чином Русь Хуст змагання програла за 3:0 в користь Славії, яка таким чином мала б поступити до дивізії. Самособою цим несортовим поступом Русі Хуст зовсім не погоджується КШЦ Кошиці й вже подав апеляцію аж до Праги.
***
П. полк 36. — 12. каноніри 2:0.
СК Русь діточа ком. — УТКШЦ 7:1.
***
Висліди:
Тепліцер — Батя, Злін 1:0
Змагання не діграли. Ізза небезпечної гри змагання в 35. хв. припинила поліція.
Швеція — Чехословаччина 2:6 (0:3)
Ворота за ЧСР Біцан 3, Сенецкі а одні власні. Видців 25 тисяч.
***
Вода.
Гаґібор, Прага — ІЧСК, Кошиці 6:2 (3:2). Грали в Ужгороді. Спікер не знав, або не хоче знати нашої мови: лише в мови чеській й мадярський» [«Нова свобода» за 09.08.1938].
«Русь — УАЦ.
Ведення Русі дуже серіозно підготовляє футбольну дружину до близької осінньої дивізійної сезони й щонеділі дає змоги грачам добре приготовитися. Після змагань в Михайлівцях, з Списька Нова Весь, ЧсСК Ужг. є на черзі найліпший мадярський клюб УАЦ, який так сензаційно переміг Русь у весняній сезоні й перечеркнув всі плани Русі до здобуття мистецтва дивізії.
Русь в недільнім змаганні хоче доказати, що перемогу УАЦ треба причислити тільки «віс майор» і являється много ліпшим клюбом, як УАЦ. Хто є ліпший Русь чи УАЦ? На це питання дасть нам відповіди слідуюча неділя. Змагання грається на Русі.
***
Грачі Русі женяться.
Бувший довголітній і визначний грач Русі М. Суковський, фах учитель, у вівторок вінчався з Ізабеллою Левдарівною, держ. учит. Молодій парі в імени великого табору наших спортових читачів щиро ґратулюємо. На многая літа!
***
Русь Хуст вияснює.
Вчора подали ми вістку про неспортове відмовлення кваліфікаційного змагання за вихід до дивізії Русь Хуст против Славії Пряшів, яка так без бою дісталася до дивізії перед КШЦ Кошиці. Цей поступок Русь Хусту є неспортовим, а ведення Русі тепер хоча доказати правильність свого поступовання. На першім квалифікаційнім змаганні против Славії не появився делеґований суддя і тому змагання після передписів гралося яко приятельське. Вже тоді при 1700 Кч доходку був значний дефіцит, який дуже обтяжив касу клюбу. Тепер, як клюб вже ніяк не міг був дістатися до дивізії, на цьому повтореному змаганні публіки було зовсім не зійшлося, що було дуже затяжило матеріяльно касу клюбу, який евент. був мусів ліквідувати.
Не було хибою, клюбу, що на першім змаганні не появився суддя, а спортова централя ніяк не змагалася матеріяльно допомогти клюбу. Сам предсідник клюбу п. др. Дрбал проголосив спортовому редакторові нашого часопису, що відмовлення змагання сталося без його відома, бо він тепер є на відпустці і в послідних днях не був ані в Хусті. Значить змагання було відмовлено без згоди предсідника клюбу, як також без відома управи, яка в так важній справі ані не була скликана.
Вповні признаємо матеріяльні тяжкости малого провінціяльного клюбу, но думаємо, що малася вибрати інша дорога, а не таке неспортове відмовлення, що потягне за собою всякі слідства і вкінці Русь Хуст примушена буде зіграти відмовлене змагання» [«Нова свобода» за 10.08.1938].
«[…] ІІ. краєвий зїзд власників авт і мотоциклів «Ява»
що влаштовує в Кошицях «Ява Клюб в ЧСР», відбудеться в днях 13. й 14. ц.м. в рамках Східнословацької вистави під протекторатом визначних військових та громадських чинників. У зїзді беруть участь мотористи з цілої Словаччини та Підк. Русі. Крім того, очікується прибуття мотористів «Ява» з Чехії та Моравії. Збірка учасників 13. ц.м. о 17 год., а 14. ц.м. найпізніше до 10:30 год. на Леґіо площі. У неділю 14. ц.м. на проґрамі похід «явістів» цілим містом. Потім відбудуться змагання мотоциклістів за мистецтво Словаччини. Всі учасники зїзду дістануть по кілька різнородних памяток» [«Нова свобода» за 11.08.1938].
«Чергове засідання управи СК Русі
відбудеться в пятницю 12 ц.м. о 8 год. в приміщенні каварні «Асторії». Проситься всіх членів точно появитися.
***
Не тільки права, але й повинності!
На загальних зборах наших українських чи руських культурних і спортових товариств, часто бачимо, що деякі члени товариства гостро критикують працю бувшого виділу, ніби старий виділ не робив нічого й жадають щоб до нового виділу були вибрані молоді, енерґійні працівники, які з більшим успіхом будуть боронити інтереси товариства й клюбу. Самозрозуміла річ, що всі ті промовці з великим одушевленням є вибрані до нового виділу й кожен міг би думати, що тепер настане відродження в товаристві.
Такі члени мають певні прівілєґії, в спортових товариствах безплатно ходять на змагання, репрезентують товариство, але на жаль і надалі не роблять нічого. Цілий тягар праці є на плечах пару одиниць, які мають виконувати працю і за наших 2-3 функціонерів!
Беремо конкретно СК Русь!
Щодругого тижня в пятницю відбуваються засідання управи, де малибися перебирати всі справи клюбу. Є вибрана аж 40 членова управа, яка має вести діла клюбу.
А в практиці що бачимо? З тих 40 членів мало, коли появляться 12-15 людей, щоб можно було подержати засідання управи. Є такі члени управи, що що від загальних зборів ані раз не були на засіданні управи, хоч статути якно кажуть, що член управи, який 3 рази за собою не появиться на засіданні, автоматично вичеркується. А скільки є таких членів, які ані раз не були на засіданні? Стоїмо тепєр у половині календарного року, коли ще маємо перед собою декілька місяців до нових загальних зборів, то пробудіться панове члени управи Русі! Ходіть принайменше на засідання! Улегшить працю тих кількох дійсно працюючих людей!
Дуже добре знаєте, що засідання управи Русі відбуваються
що-другої пятниці у приміщенні «Асторії»!
Панове, не тільки права, але і повинності!
Від редакції: Вповні згоджуємося з надісланою статтею розгірченого спортового працівника і в короткому часі опублікуємо імена тих, які тільки на папери є членами управи Русі, а фактично, ані раз ще не взяли участі у праці клюбу.
***
Німецькі ліґові судді не суддюватимуть
ані ліґових, ані міжнародних змагань. Від делеґування на ліґові змагання відмовилися самі, але рішення ліґової комісії пійшло природно дальше так, що члени німецького союзу суддів не будуть делеґовані й на міжнародні змагання.
***
І. Пінґ-понґове змагання Верховини
в одиницях й двійках буде розігране у неділю 14. ц.м. в Нижнім Студенім (Волівщина) в салі «Потребітельного дружества». Початок змагань о год. 10 рано. Бажаючі можуть приголоситися аж до 8 год. рана тогож самого дня (письменно або устно) у студента Івана Василинки Н, Студеній, п. Ізки. Отож для наших пінґ-понґістів є нагоди сполучити приємне з корисним: насолодитися красотами Верховини та збогатити одне з наших спортових починань » [«Нова свобода» за 12.08.1938].
«[…] Планічка тренує на Ференцварош
й то настільки успішно, що можно числити на його участь уже в першій зустрічі у Празі 4. вересня ц.р. » [«Нова свобода» за 14.08.1938].
«Волейбалова секція Русі
значно укріпилася учителем Божуком, визначним волейбалістом, який нині воякує в Ужгороді. Дотепер більше як 15 волейбалістів приголосилося до «Русі». Вправи відбуваються що-середи й пятниці від 17 год.
Дівчата! Приголошуйтеся до жіночої волейбалової секції Русі! У випадку достаточного числа приголошених, вправи відбуватиме окремо у вівторок і четвер, або після умови.
Голоситися можна у В. Федака на площі Русі, або у трафіці п. Сидора. У вашім інтересі приголошуйтеся масово!
***
СК Русь — УАЦ 10:0 (2:0).
Ужгородська Русь у складі Шашовець, Палинчак — Радик, Кобзар — Карман — Шкіряк, Мозер — Фалес — Чанчінов — Й. Криж — Філяк відплатила за весняну програну 2:3, повним розгромом ужгородських мадярів, а то воротами: Філяк 3, Криж і Кобзяр 2 — 2, Чанчінов 1, Карман і Фалес з одинадцяток.
Скупний вислід першої половини треба віднести на рахунок судді змагання, п. пор. Мезіка з Ужгороду, який здержав не одну й не дві добрих акції нападу Русі за цілковито невинні «хибі» оборони УАЦ, в той час, як був трошки короткозорим на грубіші потягнення гостей у полі. Обі присуджені одинадцятки, що в повні гості заслужили були навіть непоцною «народою» страт Русі за нетовариське поводження де-кого з гостей в цьому товариському змаганні.
У другій половині розігралася повною парою поміч, де «новик» Кобзар започав «нову» еру своєї спортової карієри настільки упішно, що можно говорити про добрий тяг ведучих футболевої секції. На цей раз публика нарешті побачила офензивну гру помочі, до якої зпричинилися бувші нападники Карман й Кобзар, потягуючи за собою й Шкіряка. Напад Русі мав змогу розвернутися в невпинно наступаючий та стріляючій ланцюг, в якому ліва сторона з середущим Чанчіновим виявила найбільший смак до стріляння та затяжила сама рахунок противника 7 ґолами не числячи співучасти на здобутих воротах правої сторони.
Оборона Руси все ще виказує слабшу форму, але на цей раз й не мала багато праці.
УАЦ грала у складі Кіш, Гріцо, Ґроман, Варяші, Дарчі, Гімлей, Бодайло, Чонґар, Висанік, інж. Ґендер, Дару й проти знаменито граючої Русі була слабим суперником. Змагання відвідало понад 1000 видців.
***
Копісти допомогли Баті Злін до ліґи
а то перемогою над Богеміанс, 3-2 (2-2), які таким чином перестали бути загрозою для батьовців. Батя переміг у Зліні Лібень 4-1 (1-0) та відділився від Богеміанс 3 точками. Афера Тепліцер — Батя втратила значіння для уміщення, як також і вислід останнього змагання КАЦ — Тепліцер 2-2.
***
СК Русь Хуст мусить грати кваліфікаційне змагання зі Славія Пряшів
а то на основі рішення футболевого союзу, вже 21 ц.м., тому що кваліфікаційні змагання не вільно скреслювати. Таким чином дальший учасник СДП нашої округи буде відомий після відіграння цього змагання» [«Нова свобода» за 17.08.1938].
«Розльосовання східної округи СП Дивізії.
В суботу 13. серпня ц.р. відбулося в Кошицях перше засідання нової управи східньої округи Слов. Підк. Дивізії, де було переведено і розльосовання на осінню сезону нового річника СПР Дивізії.
Після цього розльосовання Русь в осінньої сезони аж шість змагань грає дома. Розльосування є слідуюче:
І. коло 4. вересня:
Русь — МШЕ, АЦ Нова Весь — ЧсСК Кошиці, Квал. — КАЦ, БФТЦ — ЧсСК Ужгород.
ІІ. коло 11. вересня:
МШЕ — ЧсСК Ужг., КАЦ — БФТЦ, АЦ Н. Весь — Квал., Русь — ЧсСК Кошиці.
ІІІ. коло 25. вересня:
ЧсСК Кошиці — МШЕ, Квал. — Русь, БФТЦ — АЦ Н. Весь, ЧсСК Ужг. — КАЦ.
IV. коло 2. жовтня:
МШЕ — КАЦ, Русь — БФТЦ, АЦ Н. Весь — ЧсСК Ужг., ЧсСК Кошиці — Квал.
V. коло 9. жовтня:
Квал. — МШЕ, БФТЦ — ЧсСК Кошиці, ЧсСК Ужг. — Русь, КАЦ — АЦ Н. Весь.
VI. коло 23. жовтня:
МШЕ — АЦ Н. Весь, Русь — КАЦ, ЧсСК Кошиці — ЧсСК Ужг., Квал. — БФТЦ.
VII. коло 30. жовтня:
БФТЦ — МШЕ, ЧсСК Ужг. — Квал., КАЦ — ЧсСК Кошиці, АЦ Н. Весь — Русь.
Новий учасник дивізії є означений яко «Квал.», бо після рішення квал. комісії змагання Русь Хуст — Славія Пряшів треба знову дограти 21 ц.м. в Хусті.
Змагання грається на площі перший раз іменованого клюбу. Це розльосовання виріжте й сховайте.
***
Західна округа СП Дивізії вже розпочалася.
В неділю 14. ц.м. було розігране перше коло західньої округи СП Дивізії такими вислідами:
КФЦ Комарно — ФТЦ Філяково 2:0
Рапід Трнава — ЗТК Зволен 2:0
Ваш. Рапід Братислава — ЕШЕ Нові Замки 4:1
Спарта Пов. Бистриця — СК Топольчані 0:1 (недіграно)
СК Жіліна — ТТС Тренчін не було грано.
***
Мужак і Мадарас ст. по кошицькій суд. комісії.
На посліднім засіданні управи філії підк. суддів було рішено делеґувати до кошицької судь. дивізійної комісії суддів Мужака а яко заступника Мадараса.
***
Вечір мороженого тенісової секції СК Русі.
В четвер 18. серпня ц.р. відбудеться в Берченці вечір мороженого тенісової секції СК Русі. Початок в 7 год. вечір. Проситься всіх прихильників СК Русі в якнайбільшім числі появитися на цій вечірці. Чистий зиск призначений для тенісової секції.
***
Плавуни увага!
До секції водних спортів у Русі дотепер приголосилося тільки 8 плавунів. Є то для Ужгороду мало і тому визиваємо всіх добрих плавунів, щоб приголосилися до новозаложеної секції водяних спортів. Вимагає то добре імя СК Русі! Не вагайтеся довго! Літо скоро втече, а у зимі не можна вправлятися! Слідуючий тиждень вже зачнуться вправи під веденням відомого плавуна п. інж. Мацкова.
***
ЧсСК Ужгороц — Спартакус Паланок 3:2.
Приятельське змагання грано було в Паланках» [«Нова свобода» за 18.08.1938].
«Чехословаччина здобула мистецтво світа в стрілянні луком.
Мистецтво світа в стрілянні луком, котре відбулося в Лондоні в сих днях скінчилося. Саме мистецтво розділялося на стріляння в коротку та далеку віддаль. На коротку здобула Чехословаччина з 3035 точками, на далеку Польща. В змаганні на всі віддалі здобула Чехословаччина з 6145 точками і тим сталася митцем світа в стрілянні луком, перед Польщею та Францією. Молодий стрілець Гадаш сам здобув Чехословаччині 2305 точок. Тим чехи зломили дотеперішній рекорд, який був 5809 точок.
***
Чехословацька чаша.
На Словаччині відбулося лише одне змагання о чехословацьку чашу, а саме межи АЦ Спіш. Нова Вес та С.К. Тягановці. АЦ Спішська Нова Вес перемогла безпечно слабшу дружину 6:3 (3:0). Найліпшим грачем на площі був ужгородський Юрко Крайняк, котрий сам дав три ґолі.
***
Фіналіста середньоевропейської чаші
Славія, заїхала на приятельське змагання до Слівенца, де перемогла СК. Слівенець 13:1. Ворота обороняв наш Олекса Бокшай.
***
Другий найліпший клюб
Спарта загостив до Младої Болеслави, де тамошня Астон Вілла підлягла Спарті 8:2. Видно, що перші чеські клюби загощують на провінцію, щоб підпорювати морально та ще більш матеріяльно слабші чеські клюби» [«Нова свобода» за 19.08.1938].
«Дорост. змагання о мистецтво Підк. Русі
зачнуться у вересні. Дотепер приголосилися: СК Русь, Чс.СК., СК. Желізничарі, СК. Королево над Тисою, СК. Русь Хуст. Цікаво, що СК. Бескид не приголосився до мистецтва, хоч має декілька грачів доросту. Після рішення доріст. комісії, клюб, який не вишле дорістову дружину до мистецтва, буде грошево покараний.
***
СК. Русь, Буштин — СК. Республіканець, Салдобош 9:2 (4:0).
Це змагання грали обі дружини в корить фонду оборони держави в присутності майже 400 видців в Буштині. Мокра площа робила менші тяжкості домашнім, які зуміли «обдарувати» гостей солідним вантажем 9 ґолів, полишаючи для себе лише пару з другої половини гри, коли гості стали обережнішими та спромоглися на точнійшу стрільбу. У Руси добре грали: Гаврилко І. і ІІ., Пийтер, Паш та воротар Богачик. У гостей визначилися Попович, Орос та Деяк. Суддя Орос-Суско задовольняючий.
***
СК. Русь — п. полк 36.
Яко передзмагання СК. Земплін.
В неділю 21. ц.м. дійде до дуже цікавого змагання на площі Чс.СК., бо комплєтна перша дружина заграє приятельське змагання проти дуже доброї репр. військової ХІ. п. полк 36. Буде це змагання передпослідньою підготовкою до дивізії, яка як вчора ми написали, зачнеться 4. вересня змаганням Русь — М.Ш.Е. Мукачів на площі Русі. Змагання окремо не буде плякатовано . Початок точно о 15. год. Провід Русі в цьому змаганні хоче випробувати всіх грачів, які приходять під увагу до дивізії.
***
Чс.СК. — СК. Земплін Михайлівці.
Ужгородська спортова публіка матиме можливість бачити в неділю найліпший клюб Земпліна, недільного переможця М.Ш.Е. (7:4) в приятельськім змаганні против Чс.СК. Ужгород. Початок змагання о год. 16:30.
***
Доріст Чс. СК. до Праги.
Як довідуємося із Праги, рішаюче змагання доросту за мистецтво Словаччини буде відограно в Празі перед репр. змаганням Чехословаччина — Мадярщина.
***
Перші вправи
секції водних спортів у СК Русі відбулися в пятницю на «штранді» о 17 год. Дотепер приголосилися слідуючі плавуни: Кобзар, Криж, інж. І. Шабельський, Карман, Грецький, Кульчицький, Гутник, Федошівець, Юхвид, Івашкових, Борецький, Борош, Мигалина , Куцин і Білак . Вправи будуть відбуватися під веденням п. інж. Мацкова. Члени водної секції дістануть сталі листки на штранд за Кч 10, з чого половину платить сама Русь. Приголоситися можна у п. В. Федака, або у трафиці п. Сидора» [«Нова свобода» за 21.08.1938].
«Висліди недільного спорту Русь Ужгород — Військова XI 8:3.
Грано, яко тренинґове змагання СК Русі.
[…]
Славія Пряшів дефинитовно до дивізії.
Вчорайшою перемогою 7:3 над Русь Хуст в Хусті, Славія Пряшів дефинитовно виграла кваліфікаційний турнай перед КШЦ Кошиці й так забезпечила собі місце в дивізії. Тішимося, що першенство вирішилося на зеленій площі, а не при зеленім столі , як то хотіли зробити деякі панове відмовленням посліднього змагання Русь Хуст проти Славії Пряшів.
***
Дальші перемоги СК Русь Ужгороду над УАЦ-ом.
Як усім нашим читачам відомо І. дружина Русі минулої неділі високо виграла над УАЦ-ом (10:0). У дальші великі перемоги постарався ІІ. доріст, діточа дружина й ІІ. дружина Русі, які свої змагання певно виграли проти тих самих дружин УАЦ-у.
Подвірні висліди:
СК Русь діточа дружина — УАЦ діточа дружина 4:0,
СК Русь ІІ. доріст — УАЦ ІІ. дор. 6:1,
СК Русь ІІ. друж. — УАЦ ІІ. друж. 2:0.
Таким чином напад Русі на послідніх змаганнях з УАЦ-ом 22 здобув ворота УАЦ-у, напроти того оборона Русі лише 3 рази зуміла капітулювати перед нападом мадярів. Як бачимо, молоді, малі й найменші грачі Русі будуть достойними наступниками Крижів, Кобзарів, Ковачів ітд. Слава, молодь Русі!
***
Підкарпатське мадярське мистецтво:
УАЦ — ЧШЕ Чоп 5:2,
Спартакус — УТКШЦ 1:0,
МШЕ ІІ. — УМТЕ — 4:1,
КТК В. Капушани — УКМШЦ 3:2.
***
ЧсСК Ужгород — «Земплін» Михайлівце 2:0.
На площі ЧсСК відогране приятельське змагання скічилося перемогою тутешньої чеської дружини» [«Нова свобода» за 23.08.1938].
«СК Королево н/Т. — дивіз БФТЦ Берегово 4:3 (4:0).
Дня 21.8. королівська публіка мала можливість побачити на своїй площі змагання з дивізійним клюбом БФТЦ, який у всіх рядах дуже гарно грав, але все таки мусів підлягти місцевій дружині, яка перевищила його, як тактикою, так і технікою. Ціла дружина складається із молодих грачів, які физично не є сильні, але технічно стоять на високім рівні. Хоч дуже позабуте імя СК Королево н/Т., але все-таки ужгородська публіка буде мати можливість побачити молоду дружину в Ужгороді дня 28.8., де зміряє свої сили з дивізійним клюбом ЧсСК Ужгород.
Надіємося, що СК Королево н/Т. не зістане позаду і здобуде сімпатії ужгородської публіки.
***
СК Русь Хуст доріст І. — СК Довбуш Бичків 4:1 (2:1).
Перед численою публікою в Бичкові зіграв доріст Русь Хуст товариське змагання. Хустські подали красну приземну гру й заслужено виграли. Головно напад добре комбінував і стріляв. Ворота дали: Полянський, Зіхай, Кубані, за Довбуш власні.
СК Русь Хуст доріст ІІ. — Нанково 8:0 (5:0).
***
ЧсСК Ужгород — «Земплін» Михайлівце 0:2.
Русь Ужгород — Військова XI 8:2.
Подаємо ці правильні висліди змагань на площі ЧсСК Ужгород і так оправляємо «творчість» складача , який неправильними текстами вніс «заворушення» між нашу спортову публіку.
Ворота за Русь здобули Фалес 5, Чанчінов 3» [«Нова свобода» за 24.08.1938].
«СК. Русь Ужгород до Севлюша.
В неділю, 28. серпня т.р., відбудеться святочне відкриття нової площі СК. Бескиду в Севлюші . В рамках цього зіграє І. комплєтна дружина Русі товариське змагання проти тамошньої доброї дружини СК. Бескид. Тому, що перша дружина Русі вже давно не грала в Севлюші, а гратиме в комплєтнім складі з Чанчіновим, Філяком, Фалесом і т.д., очікується в Севлюші численна публіка з широкої околиці.
***
Не забудьте
шо вправи волейбалової секції відбуваються в середу й пятницю від 16 годин. Вправи секції «водних спортів» відбуваються щодня на «штранді» від 17 годин. Плавуни Русі мають на штранді 8 окремих скриньок у «спортовій кабині». Вправи веде п. інж. В. Мацко, який головну увагу звертає на виховання великого кадру інструкторів. На другий рік зачнеться праця з доростом і дітьми.
***
Глядаємо спортових меценатів!
Наші шановні читачі вже богато разів мали можливості читати у нашій спортовій рубриці про працю й успіхи нашої спортової надії, про доріст і діточі дружини СК. Русь Ужгороду. У минулому числі вказали ми, на останні успіхи молоді Русі, а тепер те хочемо ще доповнити декількома сухими датами. Доріст Русі минулого року виграв мистецтво Ужгороду, виграв дві чаші, виграв майже всі свої приятельські змагання, а цього року програв тільки одно мистецьке а одно приятельське змагання, а всі другі виграв високим відношенням здобутих воріт. Русь Ужгород має 3 доростові, 2 діточі, а 2 семінарійні футб. дружини. Має вище 90 реґістрованих молодих грачів (крім 50 старших), з яких хоче виховати здібних наступників теперішньої ґенерації. Чисельні успіхи доказують, що провід молоді в Русі є в добрих руках. Щоб наші шановні читачі добре були інформовані, прозрадимо одну клюбову тайну: найменші футболісти Русі на треніґових вправах і на непублічних змаганнях грали через ціле літо босі! Грали тому, бо провід Русі не має грошей закупити стільки копачок для дружин, а тішиться, коли може задовольнити старших грачів. Тепер, як наступить мокра й студена осінь, не можемо вимагати від наших найменших ідейних спортовців, щоб і тепер вправлялися й грали босі, бо це могло б мати дуже неприємні здоровельні наслідки. Тому, що каса Русі не вистарчає на всі великі видатки, які звязані з удержованням клюбу, просимо всіх прихильників Русі, а зокрема приятелів нашої спортової молоді, поможіть нам закупити принаймі футболені копачки для тих найменших наших футболістів.
За кожний найменший дар щиро дякуємо. Всі пожертви будуть публічно квітова ні у спортовій рубриці нашої «Нової Свободи». Спортові меценати! Докажіть, що є й такі на Підк. Русі! Просимо допомоги не на політику, не на партійні ціли, а для поширення конструктивної — будівельної спортової праці!» [«Нова свобода» за 26.08.1938].
«Нові дивізійні судді.
Суддівська комісія при ЧАФ-у у Празі іменувала наступних суддів на рік 1938/39 для східної частини С.П.Д.: Рес, Черногорський, д-р Комаринський, Федак, Мадарас, Мужак, Мезік, Борош із Підк. Словянської філії. Ґотліб, Добровольський, Янушевський, Рот, Вайс із Підк. Мадярської філії. Довбрава, Войташак, Швейда, інж. Троян, Пріґл, Кубєна, Семеткай із Кошицької Слав. філії й Гейдекер, Доляк, Палко, Калафоній і Семеткай із Кошицької мадь. Філії.
***
Недільний склад Русь, Ужгород
у змаганні в Севлюші проти Бескид, Севлюш є такий: Шашовець, Радик, Палинчак, Шкиряк, Карман, Кобзар, Филяк, Криж І., Чанчінов, Фалес, Мазер. Дружину поведе п. А. Лавришин.
***
Галичина.
В І. змаганні за мистецтво окружної ліґи віце-мистець О. Л. Львівська Україна перемогла тамошню Погонь 3-1 (2-0). Натомісць другий український учасник О. Л. Сян, Перемишль програв в Ярославі проти ВКС 2-3 (1-1). Обидва наші учасники окружної ліґи є поважними аспірантами на перші місця, особливо ж «Україна», Львів.
***
ІІ. репрезентація ЧСР (Львічата) — Народня дружина Литви 2:1 (1:0).
Заслужена перемога в Ковні дружини ЧСР, яка здобула ворота стрілами Норжіжа та Людля. У воротах ЧСР за нашою інформацією грав наш Бокшай. Дальші змагання гратимуть «Львічата» (у нас «Вовченята») у Ризі проти народної дружини Латвії» [«Нова свобода» за 27.08.1938].
«Висліди з неділі:
СК Бескид, Севлюш — СК Русь Ужгород 1:3 (1:1).
Юґославія — ЧСР 1:3 (0:2).
Латвія — ЧСР 2:1 (1:0).
Прага — Білгород 3:2.
Заґреб — Прага 1:0 .
***
Чс.С.К. — С.К Королево н. Тисою 4:1 (1:1).
Послідня приготовка Чс.С.К.-и проти згаданого жупного клюбу майже знову скінчилася сензацією. С.К. Королево був зовсім однаковим противником Чс.С.К. и, навіть молоді грачі Королева технічно й тактично значно перевищали грачів Чс.С.К. Фізично слабі королівські хлопці незаслужено програли змагання в послідних 10 минутах, коли вже не видержали сильних атаків ужгородського нападу. За Чс.С.К. ворота здобули: Складал 2, Петржік 1, а 1 власні. За Королево Іванчо. Є бажаним, щоб наші провінціяльні клюби більше раз були запрошувані до Ужгороду, бо як вчора королівські футболісти доказали, рівень провінціяльного футболу нічим не різниться від рівня наших дивізійних клюбів.
***
Дальші успіхи молоді Русі.
В суботу були відограні на площі Русі три приятельські змагання між І. і ІІ. діточою дружиною й ІІ. доростом С.К. Русі з І., ІІ. діточою дружиною й доростом У.Т.К.Ш.Ц. Перші змагання обох дівочих дружин скінчилися перемогою Русі, а то І. діт. дружина перемогла У.Т.К.Ш.Ц. ґолами Очеретька 2, Данча 1 на 3:0, ІІ. діт. дружина виграла на 3:2, ІІ. доріст грав нерішено 0:0.
***
С.К. Русь І. доріст — Чс.С.К. І. доріст 2:3.
Грано як передзмагання на площі Чс.С.К. Доріст Русі з 2 резервами незаслужено програв проти Чс.С.К. Ворота за Чс.С.К. здобув Мелеґа 3 раз, а за Русь Паранич і Бакай» [«Нова свобода» за 30.08.1938].
«Польща мистцем С.Ч. з тенісу.
В Зліні докінчилося тенісове змагання між Чехословаччиною й Польщею за середньоевропейську чашу, що скінчилося нерішено 3:3. Тому, що Польща всі свої попередні змагання виграла, а Чехословаччина мала одною точкою менше як Польща, таким чином Польща є переможцем С.Ч. з тенісу в 1938 р.
***
К.Ш.Ц. мистцем М.Л.С. у футболу.
В неділю було розіграно в Кошицях рішаюче змагання між К.Ш.Ц. Кошиці й Рим. Суботою о мистецтво МЛС. Змагання виграло К.Ш.Ц. на 4:0, чим забезпечило собі гордий титул М.Л.С. у футболу.
***
Штрасбурґер митцем світа в стрільбі.
На днях відбулися в Лугачовицях змагання в стрільбі о світовий мистецький титул. Змагання виграв Штрасбурґер. Другим є чехословацький Гокке.
***
Латвія — «Львічата» Чехословаччина 2:1 (1:0).
Друге змагання наші «Львічата» програли проти Латвії наслідком слабої гри цілої дружини. Найліпшим грачом «Львічат» був Бокшай » [«Нова свобода» за 31.08.1938].
«Вітаємо шкільну спортову молодь!
Першим вереснем знову ожили наші школи нашою молоддю, яка після двомісячної вакації знову засяде до шкільних лавок, щоб приготовлятися до життя. Оживленням школи, ожиють і наші спортові площі, які протягом цілого шкільного року наповнені великим числом шкільної молоді, яка дає нашим спортовим клюбам найбільший кадер друкарів, а також і активних грачів і спортовців. Дуже добре знаємо, що студенти є найліпшим кадром спортових клюбів, дають клюбам найсвідоміших, найліпших і найсовісніших спортовців. Наша спортова редакція як і в минувшині, так і в будуччині буде своїх читачів інформувати про всі студ. спортові змагання й про спортове життя взагалі. Просимо нашу спортову молодь, щоб нас про свою спортову працю все своєчасно інформувала, зискала нам ще більший кадер студентів-співпрацівників, читачів та передплатників. Спортова рубріка нашого часопису стоїть все до диспозиції шкільної молоді.
Кличемо вас всіх до спортової співпраці!
***
Перший спортовий меценат приголосився!
На відозву нашого часопису з минулого тижня: «Глядаємо спортових меценатів», які допомогли б закупити С.К. Русь Ужгороду копачки для найменших футболістів, що через ціле літо грали босі, яко перший приголосився. Осип Медвідь, урядник ґуб. уряду, який дарував для найменших 120 Кч. Ця сума є для Русі тим більш цінною й дорогою, бо даровав її такий прихильник, який по довшім безробітті, тільки недавно дістав посаду. Велика жертвенність молодого ґуб урядника, най буде прикладовою вказівкою й другим прихильникам Русі. Коли хочете, щоб С.К. Русь був дійсно репрезентантом Підк. Русі, допоможте своїми дарами визброїти діточі дружини хочби копачками. Хто буде дальший?» [«Нова свобода» за 01.09.1938].
«Студенти — студентки.
Приголошуйтеся до волейбалової секції СК Русі. Вправи відбуваються в середу і в пятницю від 4 год. Приголоситися можна на площі в п. учителя В. Федака, або у п. К. Чапека, Каса хорих. Запис безплатний.
***
Перед новим річником С.П. дивізії.
В неділю 4. вересня розпічнеться 4. річник С.П. Дивізії, і то наступними змаганнями: Русь Ужгород — М.Ш.Е., АЦ. Нова Весь — Чс.СК. Кошиці, Славія Пряшів — КАЦ., БФТЦ — Чс.СК. Ужгород.
Переможцем першого й другого річників був С.К. Русь Ужгород, який в 1935 р. яко мистець східної округи грав кваліфікаційне змагання з Чс.СК. Братіславою, з якою грала аж 3 змагання, (в Ужгороді 3:1, в Братіславі 1:3 і 2:0) . В 1936 року Русь знову здобула мистецтво східної округи, виграла і над Філяковим і яко мистець Словаччини дісталася до ліґи. 1936/37 річник був граний без Русі (яка грала в лізі) і мистецтво виграв Чс.СК. Кошиці, а в 1937/38 р. виграв КАЦ Кошиці, а Русь була аж на третім місці. В новім 1938/39 сезоні Русь піде до тяжких змагань значно підсилена Чанчіновим, Філяком, Клічом, то надіємося, що Русь знову повторить свій бравур з 1936 р. і в наступному році знову буде в лізі.
Темпо СК Русь до нової дивізійної сезони.
***
СК. Русь ІІ. — СК. Залізничарі.
Одночасно з дивізійними змаганнями розпочнуться й жупні змагання. В першім колі грає ІІ. дружина Русі проти доброї дружини СК. Залізничарів. Оскільки згаданий клюб має добре зіграну дружину, очікується великий бій. Змагання грається на Русі, яко передзмагання.
***
Бізік суддює змагання СК. Русь — МШЕ.
Як довідуємося СК. Русь й М.Ш.Е. спільно просили Прагу, щоб делеґувала на недільне дивізійне змагання одного з найліпших чехословацьких суддів Бізіка. Оскільки є те можливим, то ужгородська публіка матиме можливості бачити одного з найкоректніших і найліпших наших суддів, який і цього року з великим успіхом суддював на декільки великих міжнародних змаганнях за С.Ч. Приготовляйтеся на недільне змагання С.К. Русь — МШЕ!» [«Нова свобода» за 02.09.1938].
«Шовіністи до спорту.
Підкарпатські Гласи в ч. 180. з дня 24. серпня під тилулом «Кеж не і в спорту» помістили довшу статтю, в якій якийсь великий наш «приятель» гірко заплакав над тим, що СК Русь Ужгород заоснував свою власну секцію «водних спортів» а не злучився з чсл. плавецьким клюбом, ліпше кажучи хоче виховувати своїх спортовців в українському, чи руському дусі, а не хоче, щоб наші сини в «чсл. плавецькому клюбі» де тільки чеське слово чують, зчехізувалися. СК Русь спорт уважає не тільки забавою для молоді, не тільки середником для вдержування здоровля, але вважає спорт дуже добрим національним пропаґатором, чим ми дуже добре можемо пропаґувати імя Русь не тільки в історичних землях, але і заграницею. Коли так багато речі про те славянство, чому панове не респектують нас, словянів, домашніх панів? Чому не вибрали іншу назву, наприклад: «Перший підкарпатський плавецький спортовий клюб», яка характеризувала б назву народу, землі де той клюб засновується. Для нас дорога наша назва, бо вона має тисячолітню традицію, видержала найстрогіші перзекуції, тому вона для нас дороща, як всьо інше на світі. Обвинувачує пан автор Русь Ужгород сепаратизмом. Та хто є сепаратистом, Русь, чи той чсл. плав. клюб? Русь на своїм засіданні, ще перед двома місяцями, рішила заложити секцію водних спортів, значить тоді, коли ще ані слова не було про заложення якогось «словянського» клюбу.
Мадяри гуртуються в клюбі УАЦ, жиди в жидівському клюбі, то чому русини-українці не можуть орґанізуватися в своїм клюбі? Схвалюємо поступовання ЧсСК Ужгород, що не заложує окремої секції, коли вже зорґанізувався чсл. плав. клюб, але чому не може заложити Русь своєї окремої секції для своїх плавунів, коли згаданий «чсл. плавецкі клюб» ані не запрошував Русь на свої основоюючі загальні збори, не дали жадної звістки про заложення такого клюбу до наших українських, чи русинських газет.
Панове мабуть думають, що наша молодь ще й сьогодні читає «А-Зет»-и і «Подк. Гласи», коли має свою щоденну рідну газету? Де була тактика й чемність ініціяторів, коли тільки чехів і словаків кликали на свої основуючі збори? Де є тепер конзеквенція, коли пустилися до Русі, що вона сміє орґанізувати синів свого народу? Можна за те обвинувачувати клюб так славної традиції сепаратизмом? Чи той «чсл. плавецкі клюб» боїться, що і у воднім спорті імя «Русь» буде пропаґувати наш Край і наш Нарід? Самі признаєте, панове, що на ваших загальних зборах повно було людей, навіть «великі почет русінскіх братжі», то чому завидите тим 15 плавунам Русі, які згуртовалися у водній секції, щоб і в тій галузі пропаґувати нашу милу й дорогу «Русь»?
Ви наводжуєте «джентлманстві» УАЦ-у, що не забороняє жадному своєму членові, щоб, не почував себе у вас добре, тож ані Русь не забороняє своїм членам, щоб вони у вас не почували себе добре. Думаємо, що є то природним ділом, бо ані ви не можете казати, що не почуваєте себе добре на «Русі»!
Панове! Читаючи вашу статтю, мимоволі прийде нам на гадку стара казка про вовка і барана — і ми не хочемо бути баранами.
Панове, жадного сеператизму й шовінізму до спорту! Русь не відкидає співпраці з жидами, мадярами, то чому б не співпрацювала й з чехословаками? Ведучі футб. клюбу ЧсСК Ужгороду, як і інші словянські клюби можуть потвердити, що з Руси можна співпрацювати. Віримо, що у воднім спорті так буде. Тільки жадного страху з Русі!
СК Русь своєї секції не розпустить !» [«Нова свобода» за 03.09.1938].
«Др. В. Комарниський другим жертводавцем Русі.
Як дальший приятель молоді Русі, др. В. Комарниський, голова Підк. суддів з Мукачова, який для визброєння діточої дружини дарував 100 Кч. Пан Медвідь, великий прихильник Русі зібрав дальших 17 Кч між урядниками. Таким чином дотеперішня сума виносить 237 Кч. Обидвом приятелям Русі щиро дякуємо. Хто буде дальший?
***
Русь в новім складі проти М.Ш.Е.
На перше дивізійне змагання Русі з МШЕ., ведення Русі поставить комплєтну першу дружину а то: Шашовець, Радик, Палинчак, Шкиряк, Карман, Кобзяр, Філяк, Криж І., Чанчінов, Фалес і Мозер. В складі нема ще Іванчова, який після поранення на вправах, другий тиждень відпочиває. На його місці з великим успіхом грає «старий» Шкиряк.
***
На недільні жупні мистецькі змагання
були делеґовані: СК. Русь ІІ. — СК. Залізничарі п. Ів. Мадарас. СК. Собранці — Чс.СК. Ужгород ІІ. п. З. Борош. Яко по сторонні судді на дивізійне змагання СК. Русь — МШЕ делеґовані: Шімак і Нейбавер.
***
Три мистецькі змагання Русі.
На площі Русі відбудуться в неділю аж три мистецькі змагання. Від 12:15 грає УТКШЦ проти МШЕ ІІ. о мадярське жупне мистецтво. Від 14. год. грає СК. Русь ІІ. проти СК. Залізничарі о жупне мистецтво, а від 15:30 г. грає СК. дивізійне змагання проти МШЕ.
Приятелі футболю за мало грошей мають можливості ціле пополудне видіти цікаві мистецькі змагання» [«Нова свобода» за 04.09.1938].
«Славія, Прага — Ференцварош 2:2
Русь, Ужгород — МШЕ, Мукачів 3:5 (0:4)
Заслужена поразка Русі, яка грала з Копчаєм замість Кармана й мала найслабше місце в помочі та обороні.
Подрібний реферат у наступному числі.
Русь ІІ. — Залізничники, Ужгород 4:1 (2:0)
БФТЦ, Берегово — ЧсСК, Ужг. 4:1
Славія, Пряшів — КАЦ, Кошиці 2:3
АЦ Нова Весь — ЧсСК, Кошиці 3:5
Батя — Кладно 3:4
Плзень — Лібень 2:1
Сл. Острава — Братислава 3:2
Жіденіце — Наход 1:1
УАЦ — УМТЕ 1:0 (1:0)
УТКШЦ — МШЕ ІІ. 3:1 » [«Нова свобода» за 06.09.1938].
«Публіка й «публіка»!
Хто був у неділю на змаганні СК Русь — МШЕ, певно здивувався, коли при наступу МШЕ велика часть публіки зачала кричати «Eljen az MSE» , а «Русь» на своїй площі привітали «фуй» і свистом. Сталося це перший раз, відколи Русь існує. Пояснення дуже легке. Вище 300 прихильників МШЕ не жаліло ні грошей, ні часу автами й автобусами прибуло до Ужгороду, щоб підбадьорити свою дружину, а замішати противником . Ця тактика в неділю вповні вдалася. Дуже часто ми чули: Huj, huj, hajra , Eljen az MSE, tempo MSE., але ані раз не було чути: «Темпо СК. Русь». Правда, дружина Русі дуже слабо грала, але якраз тому треба хлопців підбадьорувати! Публіка Русі тільки тоді й знає плескати, коли Русь виграє й дає ґола, а коли програє, що замісць помочі самі прихильники зденервують грачів насмішками й іронічними примітками .
Прихильники Русі! Беріть приклад від прихильників МШЕ.
***
В неділю Чс.СК Кошиці — СК. Русь!
Перше дивізійне змагання СК. Русі скінчилося повним неуспіхом. В неділю зіграє Русь одне з дальших найтящих змагань проти ЧсСК Кошиці. Оскільки Русь поправді аспірує на перше місце, то мусить виграти всі свої дальші змагання. Чи так буде, укаже недільне змагання, коли Русь правдоподібно наступить з Крайняком.
***
СК. Русь ІІ — СК Собранці.
Жупне мистецьке змагання, що грається на Русі, яко передзмагання, перед дивізійним змаганням СК. Русь — ЧсСК Кошиці.
***
Доріст СК. Русі до Сваляви.
Новозаложений спортовий клюб у Сваляві на своє перше публічне змагання запросив дуже добрий доріст СК. Русь Ужгород.
***
Хто суддює недільні дивізійні змагання?
На недільні дивізійні змагання делеґовані: Списька Нова Весь — Славія Пряшів, Швейда (Войташак), КАЦ — БФТЦ, Шпонер (Палко), СК. Русь — ЧсСК. Кошиці, Троян (Черногорський), МШЕ — ЧсСК Ужгород, Доляк (Пріґл).
***
Не маємо спортових меценатів?
В минулих числах згадали ми Осипа Медвідя, урядника ґуб. уряду і др-а А. Комаринського, які разом 220 Кч дарували наймолодшим СК. Русі, що через ціле літо грали «босі» і наступаючою студеною осінню не мають що взути. З народних грошей можна закупити тільки 4 пари копачок, а молоді діти й надалі «босі» грають, отже просимо наших щирих спортових прихильників, не забути на наймолодших. Чи поправді не маємо меценатів?
***
СТ Довбуш, Мал. Бичків — ЛСЦ (СК Студентів) Сігед 2:2 (0:1).
Дня 4. ц.м. грав Довбуш товариське змагання в Бичкові з доброю дружиною румунських студентів, яка в своїм складі мала 9 високошкільників з Букурешту. Це змагання було одним з найліпших, яке грав Довбуш цієї сезони. У його дружині відзначалася оборона, в помочі грав добре Й. Руснак, в нападі Черняхівський, Тафійчук і Пруць. Ворота для Довбуша здобули Черняхівський й Тафійчук. Перед численню публікою (біля 500 осіб), що була цілком вдоволена з гри обох дружин, добре сюжжював пан Агоштон.
Східний округ СПД після І. зустрічі:
БФТЦ, Берегово	1	1	0	0	4:1	2
МШЕ, Мукачів	1	1	0	0	5:3	2
АЦ Сп. Нова Весь	1	1	0	0	5:3	2
КАЦ, Кошиці	1	1	0	0	3:2	2
Славія, Пряшів	1	0	0	1	2:3	0
ЧсСК, Кошиці	1	0	0	1	3:5	0
Русь, Ужгород	1	0	0	1	3:5	0
ЧсСК, Ужгород	1	0	0	1	1:4	0
Поки ми послідні…» [«Нова свобода» за 07.09.1938].
«СК Русь Ужгород — МШЕ Мукачів 3:5 (0:4).
Вже в першому дивізійному змаганні дружина Русі принесла своїм прихильникам клопоти. Як то буде дальше, коли такий початок? Чи будемо здоганяти все ці «бракуючі» дві, одну, знова дві й т.д. точки, чи взагалі не будемо нічого здоганяти, а пійде все дальше так, як почалося?
До змагання з МШЕ Русь вийшла у складі: Шашовець, Палинчак, Радик, Кобзар, Копчай, Шкиряк, Мозер, Фалес, Чанчінов, Філяк, отож без Кармана, якого заболіли зуби, який всеж був присутній між видцями.
На жаль, відсутність Кармана, що вже став добрим і покищо незамінним середущім помічником, була причиною поразки Русі. Копчай взагалі ніколи не був для першої дружини надійним помічником, а тим більше середущим. Мимо технічної незрілості, цей грач не має амбіції, так необхідної для кожного спортовця. За ціле змагання не дав дружині нічого. Дефензивна гра Шкиряка довершила розірваність помочі, в якій один Кобзар не міг вистарчити й для оборони й для нападу. Блискавковий наступ нападу Русі в перших пятьох хвилинах не дав, на жаль, висліду, а вже перший наступ гостей, що скінчився здобуттям воріт Русі, вказав не лишень на слабкість помочі, а також й оборони господарів. Дальші успіхи гостей в 31, 37 та 40 хвилинах, це вже з певністю ствердили, а видці були свідками школярських хиб і оборонців і воротаря.
Друга половина гри розпочалася знова наступом Русі, з якого витяг «консеквенції» холоднокровний Чанчінов, вказуючи, як треба стріляти ґоли й тоді, коли програється на 0:4. Цей успіх підбадьорив дружину Русі, а гості допустилися одинокої хиби за ціле змагання, стягаючись до оборонної гри. Але знова наглий вибіг у 25. хвилині, вистарчив на здобуття пятих по черзі воріт Русі, правда, при помочі непомітної для судді п. Гейдекера, руки. Потім Кобзар вимінявся з Фалесом і з дальших акцій нападу Русі були здобуті ворота гостей ще двичі: Мозер о 27. хв. й Фалес о 37. хв. з одинадцятки. Для дальших успіхів часу забракло й Русь відійшла з грища переможеною.
Цією поразкою ще, самособою, не є все втрачене, але перед проводом Русі повстане питання не лише щодо складу дружини в дальших боях, але й щодо справи тренера, який одиноко може внести до дружини лад та звести її до цілості, бож зіграність дружини у футболі, це є найголовнішим» [«Нова свобода» за 08.09.1938].
«СК. Русь у зміненім складі проти Чс. СК Кошиці.
Останній неуспіх СК Русі проти МШЕ примушує ведення Русі зробити декілька змін у складі першої дружини. Так у нападі замісць Фалеса наступить Кобзар, поміч грає в заложенні Хома — Карман — Іванчов, а в обороні замісць Палинчака грає Криж ІІ. Надіємося, що новий склад більшим щастям буде боронити барви Русі, як останній проти МШЕ.
***
«Фаховець» (мк) в праці.
Хто читає А-Зет, напевно застановився над тенденційним писанням якогось «спортового фахівця», «редактора» (мк), який замісць підпорування ужгородської Чс. С.К. й «чеськословенського жівлу на П.Р.» все зачіпається до ведучих СК Русі, дає їм «фахові» ради й змагається зробити заколот між ведучими. Тому писакові — мк — радимо не мішатися до наших спортових вправ, бо інакше примушені будемо опублікувати, що де здобув «фахове» знання отцей спортовий «редактор» — мк.
***
Студенти-спортовці не марнують.
Тільки пару днів минуло, що студенти прибули до Ужгороду, а вже взялися до праці: вправляються в різних спортових дисциплінах. Цієї суботи вже мають і між собою футбалеве змагання. СК. Мус, яко репрезентант муж. учит. семінарії, зіграє приятельське змагання проти доброї футбалевої XI. місцевої ґімназії. Змагання грається на Русі, передзмагання заграє діточа дружина Русі проти БФК.
***
Грицов до Русі.
Грицов, молодий талентовий оборонець УАЦ-у на днях оголосить переступ до Русі.
***
Шандор знову в Русі.
Один з найкращих колишніх грачів Русі, учитель Шандор, оголосив переступ з КШЦ (Краль Хлумці) до Русі.
***
«Старий» Філяк до війська.
Чільний грач СК Русь Хуст, Михайло Філяк (брат ужгородського), 1. жовтня наступить до війська» [«Нова свобода» за 10.09.1938].
«Виграє Русь з новою поміччю?
Як ми вже вчора написали, Русь проти ЧсСК Кошиці наступить у сильно зміненім складі. З трьох помічників, які так слабо грали проти МШЕ, не грають Копчай і Шкіряк. Кобзар грає в нападі, а на його місці молодий Хома.
Змагання з ЧсСК-ою є для Русі екзістенційним, коли хоче грати провідну ролю в дивізії. Як програє Русь це змагання проти ЧсСК, вже немає ані найменшої надії до виграння мистецтва, бо майже всі свої весняні змагання грає на чужих площах.
СК Русь ІІ. — СК Собранці грається, яко передзмагання на Русі.
***
Сьогодні велике дербі на Русі!
Репр. XI. русь. ґімназії — Репр. XI. учит. сем.
Сьогодні, в суботу пополудні дійде до дуже цікавого змагання між ужгородськими студентами. В обох репр. XI. грають грачі ужгородських клюбів. Склад: Постоловський (УАЦ), Желтвай (Русь), Грицов (УАЦ), Кривач, Бакай, Повшик (Русь), Єндрек, Задор, Дару (УАЦ), Юхвид, Плиска (Русь). Склад сем. XI. ще невідомий. Передзмагання заграють дві дружини СК Русі.
***
Загальні сходини «Мусу».
В неділю перед полуднем від пів 10 год. відбудуться в учительській семінарії загальні сходини Сп. Кружка «Мус».
***
V. кл. — VI кл. руської ґімназі в Ужгороді 3:1.
Приятельське змагання грано на Русі в пятницю. Молоді студенти V. кл. указалися ліпшими від своїх старших колєґ. Ворота за V. кл. Пчолинський 2, Кцин 1. За VI кл. Мішко з 11-ки. — Добре суддював Буловчак.
***
Вступайте в члени СК Русі!» [«Нова свобода» за 11.09.1938].
«Ференцварош — Славія Прага 0:2.
Найціннішу нагороду Европи — середньоевропеську чашу здобула вперше в історії цих змагань празька Славія, у воротах якої наш талановитий земляк-спортовець Олекса Бокшай, колишній воротар СК. Русь, Ужгород. Його гра була настільки успішною, що успіх Славії у найбільшій мірі приписується його особі. Грачі Славії після змагання його прилюдно розцілували. Як бачимо, Славія найшла достойного наступника Планічки , чим не може похвалитися ужгородська Русь, яка з втратою Бокшая має за останніми вислідами мало не пусте місце у воротах.
***
СК. Русь, Ужгород — ЧсСК, Кошиці 3:4 (1:2).
Незаслужена поразка Руси, яка програла по вині безнадійно слабого воротаря. Ворота на Русь здобули Чанчінов, Філяк й Криж. Подрібніший реферат у наступнім числі.
Дальші висліди у дивизії:
МШЕ — ЧсСК Ужгород 6:1
АЦ Сп. Н. Весь — Славія Пряшів 4:3
КАЦ Кршиці — БФТЦ Берегово 5:1
[…]
Мистецтво МЛС:
УАЦ — УТКШЦ 5:1 (0:1)
УКМШЦ — УМТЕ 2:0 (1:0)
КТК — ЧШЕ 4:3 (2:3)» [«Нова свобода» за 13.09.1938].
«СК Мус — Ґімназійна XI. 2:2 (1:1).
В суботу, дня 10. на площі Русі відбулося змагання двох давних найзавзятіших суперників — дружини ґимназистів з друж. семинарістів. Змагання було дуже рушне, завзяте і високого рівня. Вище 200 глядачів, переважно студентів, було свідками красної і завзятої боротьби добрих молодих грачів, будучих великих спортовців і надій Русі. Вислід відповідає перебігу гри, яка була вирівняна, раз із перевагою одних, раз других. Технічно була ліпша дружина ґімназістів, але жертвенністю і скорістю визначалися семинарісти. Найліпшими грачами в СК Мусу були: Гаваш у воротах, Совґа в обороні, Федорішка з Куруцом в помочі і Мінчик в нападі. В XI.-ки ґимназистів визначилися: Щавницький в обороні, Бакай в помочі і Плиска із Задором в нападі. Ворота здобули за Мус Мінчик, за ґимназію Задор а одні власні.
Суддював п. Федак, добре.
СК Русь діточа ком. — Бачинського вул. 1:2
СК Русь ІІ. — СК Собранці 15:0
Висока перемога Русі в мистецькім змаганні над новим клюбом СК Собранці.
СК Русь доріст ІІ. — Собранецька вул. 6:0» [«Нова свобода» за 14.09.1938].
«Великий успіх ужгородських семинаристів.
Нераз вже писали ми про всебічну спортову й тіловиховну працю в нашій гр.-кат. учительській семинарії, де під веденням п. директора А. Волошина і під фаховим проводом проф. Еґрешія, наша спортова молодь все більше і більше слави здобуває нашій семинарії.
Так недавно наші атлети-орлісти із семинарії взяли участь на легко-атлетичних змаганнях в Кошицях, де здобули всі перші місця в наступнім порядку: 1. Ґашпар, 2. Білак, 3. Чейпеш, 4. Тімко, 5. Дімелч, 6. Костьо, 7. Оленич, 8. Ольчварій, 9. Гажлинський, 10. Товт, 11. Салай, 12. Валалик.
Коли уявимо собі, що спортова праця в нашій семинарії тільки другий рік заведена, то вповні мусимо признати велику і успішну працю дир. Волошина, проф. Еґрешія й студента Желтвая, які значно допомогли до розвою студентського спортового життя в Ужгороді.
Було б бажаним, щоб по приміру ужг. учит. семинарії й в інших ужгородських середніх школах більше пропаґували спорт й тілесне виховання.
***
VI. кл. — V кл. гімназії 4:0.
Ґоли дали Юхвид 2, Гавашій 1 і Пушкаш. Суддя Кривач (Плиска). За 6. кл. добре грали Паловчиц, Мішко, Медвідь, за 5. Богдан, Бойчо, Свереняк.
***
Дівчата, увага!
Приголошуйтеся до волейбалової секції СК. Русі. Хочемо заложити окрему жіночу секцію. Вправи щодня після умови. Голоситися можна у п. учит. В. Федака на площі СК. Русі. Запис безплатний !
Східний округ СПД:
МШЕ, Мукачів	2	2	0	0	11:4	4
КАЦ, Кошиці	2	2	0	0	8:3	4
АЦ Сп. Нова Весь	2	2	0	0	9:6	4
БФТЦ, Берегово	2	1	0	1	5:6	2
ЧсСК, Кошиці	2	1	0	1	7:8	2
Русь, Ужгород	2	0	0	2	6:9	0
Славія, Пряшів	2	0	0	2	5:7	0
ЧсСК, Ужгород	2	0	0	2	2:10	0
Іще нічого не втрачено!» [«Нова свобода» за 15.09.1938].
«Сензація на Русі.
У неділю, 18. вересня, загостять до Ужгороду славні кавказькі черкеси, які переведуть на площі СК Русі різні акробатичні штуки на конях. Приїде 12 правдивих черкесів, які виступають і у світовім фільмі «Білий чорт» (Гаджи Мурат), а тепер хотять представитися підкарпатській публіці.
***
Жонаті? Свобідні!
Хто є ліпшим футболістом Русі, жонаті чи свобідні? На це питання дістанемо в неділю, (18.9.) ясної відповіді, коли в рамках заїзду кавказьких черкесів, буде розігране ще рішаюче змагання. Минулого року ліпшими указалися жонаті футбалісти, які над свобідними виграли на 5:2, хоч у них був на воротах наш славний Бокшай.
В недільнім змаганні, окрім Бокшая, наступлять всі бувші грачі Русі, які живуть в Ужгороді, або в околиці.
Жонаті виступлять у такім складі:
Федак,
Криж ІІ.,	Куруць,
Кліч,	Карман,	Шкіряк,
Ковач,	Шандор,	Кобзар,	Криж І.,	Суковський.
Резерва: Роман і др. Ів. Бачинський.
Свобідні:
Шашовець,
Палинчак,	Товт,
Іванчо,	Копчай,	Хома,
Філяк,	Плеска,	Чанчінов,	Фалес,	Мозер.
Резерва: Кричко, Гладонік.
Як бачимо, у жонатих наступить декілька вже неактивних грачів, як Федак, Суковський, Куруц, Шандор і Роман, які хотять доказати широкій публіці, що «стара школа» ліпша, як нинішня.
Початок змагання о год. 2 (14). Всі в неділю на площу СК Русі.
***
Бокшай мадяром?
Хто із наших підкарпатських українців не тішився в неділю, коли почув із радія, що наш довголітній воротар СК. Русі, Олекса Бокшай, виграв Славії середньоевропейську Чашу, за яку Славія повних 12 літ боролася з «найліпшим воротарем світа» Планічкою? Всі европейські і світові часописи повні були великим успіхом Славії й в многих із них була і світлина (фотоґрафія) Бокшая, «героя» змагання. Ми, підк. українські спортовці тішилися цьому успіху Бокшая і тому, що своїм знанням буде пропаґувати і наш край, наш нарід і саму СК. Русь. Як ми здивувалися, коли в часописах ніде не читали про це, павпаки будапештський «Sport Hirlap» в інтервю з Бокшаєм пише: «A Magyar Boksay Sandor nyerte meg a Slavianak a serleget» . То указує, що із Бокшая, з нашого українського вчителя зробили мадяра. Очікуємо, що Бокшай ані в Празі, ані в Будапешті не забуде, з якої родини походить, а якої національності є. Віримо, що Бокшай сем найде спосіб, щоб часописи в будучині написали його правдиву національність руську-українську» [«Нова свобода» за 16.09.1938].
«Делеґування суддів на неділю.
На вівторок, 18 ц.м. слідуючі змагання були голошенні у філії Підк. Футб. Суддів, яка на основі оголошень перевела таку делєґацію: на мистецьке змагання С.К. Королево н. Тисою — С.К. Русь Хуст дел. Малий. На мистецькі змагання С.К. Собранці — С.К. Залізничники Мадарас. С.К. Гранічар Чоп — С.К. Русь Ужгород ІІ. Шімак. Чс. С.К. дор. ІІ. — У.М.Ш.Е. Мартінек.
***
С.К. Русь діт. дружина — ІІІ. кл. чсл. горож. шк. 2:0.
Дальший успій молоді С.К. Русі. Ворота здобули: Кордіяк і Ленарт.
***
Чехословаччина — Мадярщина — не буде?
В неділю, 18. ц.м. має грати Чехословаччина проти Мадярщини за Евр. Чашу. З огляду на заказ публічних зборів мабуть і ще змагання відпаде .
***
ІІ. дружина СК Русі до Чопу.
В неділю, 18. ц.м. поїде СК Русь ІІ. до Чопу, де зіграє мистецьке змагання з тамошнім СК Граничар.
***
ЧсСК доріст до Праги.
В неділю, 18. ц.м., грається в Празі міжнароднє змагання Чехословаччина — Мадярщина, то передзмагання заграє доріст ужгородської ЧсСК проти доросту СК Братислави за мистецтво Словаччини. Доросту ЧсСК. бажаємо до осягнення мистецтва, богато успіхів.
***
Кавказьку черкеси в Ужгороді.
У неділю, 18. вересня, загостять до Ужгороду славні кавказькі черкеси, які переведуть на площі СК Русі різні акробатичні штуки на конях. Приїде 12 правдивих черкесів, які виступали і у світовім фільмі «Білий чорт» (Гаджі Мурат), а тепер хотять представитися підкарпатській українській публіці » [«Нова свобода» за 17.09.1938].
«Що буде в неділю на площі СК Русі?
В неділю по обіді від другої години зіграється дуже цікаве змагання на площі СК Русі між жонатими і свобідними грачами Русі. — Потім повише 12 кавказьких черкесів укажуть даскілько гарних штук на конях.
***
Загальні сходини СК. Мусу.
В четвер, дня 15.XI., в поміщенні муж. учит. семинарії, відбулися загальні сходини СК Мусу. На сходинах, які відкрив голова Желтвай, були присутні майже всі члени кружка. По прочитанню протоколу з минулих сходин, слідували слова голови, який згадав минулорічну працю і успіхи кружка. Підчеркнув, що цього року праця має бути ще доцільніша, бо спорт. кружок стоїть перед рядом тяжких змагань, (спортовий день в Мукачові, атлетичний день в Пряшові, орелський здвиг в Празі і т.д.) в яких має гідно репрезентувати свою школу, і доказати, що першу ціну в цьогорічних змаганнях на спорт. дні в Ужгороді, одержав не випадково, але цілком заслужено. Хотя й кружок втратив багато своїх добрих змагунів, які цього року відійшли на посади, всежтаки при помочі обовязкових тренінґів, буде старатися належно підготовити своїх змагунів до цьогорічних змагань. По цім слідувало прочитання статуту, який всіма присутними одноголосно був принятий.
При кінці сходин була вибрана карна комісія, яка має на цілі уважати на порядок і дисципліну в кружку, а зокрема на послушність і добре поводження змагунів, яких у випадку непослушності, або лихого поводження буде гостро карати. Крім карної комісії був вибраний ще забавний комітет.
***
Не маємо дальших спортових меценатів?
Після дарів пп. О. Медвідя ґуб. урядника і др. Вол. Комаринського адвоката з Мукачова, які дарували для «найменших» СК. Русі разом 237 Кч не проголосився дотепер жадний дальший меценат. То указує на дуже смутний факт, бо щоб з 600.000 українського населення не найшлося декілька десяток матеріяльно так добре ситуованих людей, щоб змогли дарувати для нашої спортової надії декілька корон, прямо не хочемо вірувати.
Один із наших вищих урядників такими словами викинув одного нашого члена, що пішов до нього просити якийсь дар для молоді СК Русі: «Що туй ходите жобрати? — вон із канцелярії!» Поступовання того пана урядника ми добре собі запамятали на будучність» [«Нова свобода» за 18.09.1938].
«СК. Русь доріст — СК. Мус 3:4 (0:2).
Приятельське змагання між двома дружинами Русі закінчилося поразкою Русі. Доріст Русі мусив грати без своїх грачів Гаваша, Совґи, Паранича, які грали за «Мус» , яко ученики семінарії. Найліпшими грачами Мусу були Федоришка, Совґа, Гаваш і Минчик. У Русі добре грали Товт, Повшик, Томаш і Бакай. Ворота за Мус здобули Минчик і Чайкович по 2. у Русі Товт, Бакай і Беняк І. Добре сюдював Криж Йотьо. (Желтвай.)
***
Свобідні — Жонаті 8:0 (1:0).
Свобідні цим разом великим розділом воріт виграли над жонатими, які видержали тільки одну половину, а в другій половині із-за не достатку тренінґових вправ, зовсім відпали. Ворота здобули Чанчинов, Фалес, Філяк і Плиска по 2. Суддя др. Бачинський, хоч сам жонатий чоловік, присудив дві 11-ки проти жонатих, чим тяжко провинився проти солідарності жонатих. Жонаті цією прогрою самособою не є завдоволені й в короткому часі знов хотять грати з своїми переможцями. Цю перемогу вважають тільки «випадковою».
***
Делєґація суддів на недільні дивизійні змагання.
СК. Славія Пряшов — СК. Русь Ужгород, Палко (рез. Шпонер;) Чс. С.К. Ужгород — КАЦ Кошиці, Федак (р. Ґотліб) Чс.С.К. Кошиці — М.Ш.Е. Швейда (Черногорський), БФТЦ — АЦ. Нова Весь, Рес, (Комаринський).
***
СК. Братіслава дор. мистцем Словаччини й Підк. Русі.
В Празі розігране дорост. мистецке змагання закінчилося незаслуженою прогрою ужгородського доросту Чс.СК., який не видержав остре темпо гри. Доріст Братіслави виграв змагання на 5:3. Таким чином мистецький дорост. титул Словаччини здобув доріст СК. Братіслави. По прикладу Чс.СК Ужгороду мусить й доріст Русі позмагатися, щоб на слідуючий рік і він дістався до Праги.
***
Інші висліди:
Німеччина — Польща 4:1
Норвеґія — Данія 1:1
Заґреб — Будапешт 6:1
ІЧсСК, Кошиці — АЦ. Нова Весь 3:2
Земплін, Михайлівці — УАЦ 2:0
СК Залізничники — СК Собранці 2:2
ЧсСК, Ужгород ІІ. — СК Чинадієво 3:1
УКМШЦ — УТКШЦ 2:1
КТК — УМТЕ 3:2
СК. Русь ІІ. діт. дружина — Чсл. дорожня школа 2:1
СК. Русь І. діт. дружина — Собраницька вул. 2:2 » [«Нова свобода» за 21.09.1938].
«СК. Русь до Пряшова.
В неділю розіграє С.К. Русь своє перше змагання на чужій площі а то в Пряшові, проти тамошньої Славії. Русь правдоподібно мусить наступити без Шашовця, Радика і Крайняка, на місці яких грати будуть Кричко, Палинчак і Плиска. Оскільки СК. Русь ще є без точки, то престижним його інтересом є виграти змагання в Пряшові.
***
Чс. СК. Ужгород
гостить дома в Ужгороді найліпший мадярський клюб КАЦ Кошиці, мистця Словаччини. Тому що ослаблена Чс. СК. дотепер також ще є без точки, КАЦ правдоподібно легко виграє в Ужгороді. Знаємо ментальність Чс. СК-ки, котра тоді знає виграти, коли того ніхто не чекає.
***
СК. Русь дор. — СК. Мус 6:0.
Приятельське змагання, грано на Русі в середу перед другим виступом черкесів в Ужгороді. Обі дружини наступили з декілька резервами. Ворота за Русь здобули Товт, Плиска і Бакай по 2. Добре грали у Русі Юхвид, Плиска і Повшик. У Мусу: Кричко, Оленич і Пеленка. Русь цією перемогою відплатила Мусу недільну поразку 3:4.
***
Засідання Підк. Футб. Жупи
що мало відбутися вчора, з огляду на загальну заборону всяких зборів і засідань, не відбулося.
***
Чергове засідання Управи СК. Русі не буде?
В пятницю 23.9. мало бути чергове засідання управи СК. Русі в Асторії. Тому, що є загальна заборона всяких зборів і засідань, мабуть, і те засідання буде відложено. Про це наших читачів точно повідомимо в наступнім числі» [«Нова свобода» за 23.09.1938].
«Змагання Чс. СК. Ужгород — КАЦ Кошиці відложено?
Як один з ведучих Чс. СК Ужгороду проголосив, недільне дивізійне змагання ЧсСК з КАЦ полиція заборонила. Оскільки нам відомо, ведення Слов. Підкарп. Дивізії вповні згоджується з розпоряженнями влади й тому видало обіжник, в якім говориться о новонаставшій ситуації і проголошує, що конання слідуючих дивізійних змагань робить зависним від місцевих політичних обставин. Де поліція дозволяє влаштовання публічних спортових змагань, там можно й треба грати, а де так не є, то змагання є переложені на пізніші терміни.
***
Чергове засідання Управи СК. Русі не буде.
В пятницю 23.9. мало бути чергове засідання управи СК. Русі в Асторії. Тому, що є загальна заборона всяких зборів і засідань, не відбудеться. Час наступного засідання буде своєчасно опублікований.
***
Ліґа в неділю не грається!
Як голосять нам з Праги, всі недільні ліґові змагання відложенні на пізніші терміни.
***
Футболева гра повинним предметом на середніх школах в Мадярщині.
З Будапешту нам голосять, що міністерство шкільництва в Мадярщині завело футболь до всіх середніх шкіл, яко повинний предмет . Всі середні школи візьмуть участь в цілодержавних середньо-шкільних футбольних змаганнях. Коли ми цього дочекаємося!?
***
СК. Русь до Пряшова.
Оскільки те обставини позволять, поїде в неділю СК. Русь до Пряшова , де зіграє своє чергове дивізійне змагання проти тамошньої Славії. Правдоподібний склад Русі: Шашовець, Криж ІІ, Кобзяр, Хома, Карман, Іванчо, Товт, Фалес, Чанчінов, Плиска і Філяк. Дружину поведуть пп. А. Лавришин і Криж » [«Нова свобода» за 24.09.1938].
