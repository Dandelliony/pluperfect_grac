Позиція Туреччини
ДНБ. Будапешт. Кореспондент «Пестер Ллойд» в Стамбулі оголошує детальний огляд непорушної волі Туреччини щодо нейтралітету. Він пише: «Турецький народ не хоче війни ні за яку ціну, ні за яку винагороду, яка б йому могла бути обіцяна. Втягти Туреччину в війну, яка їй у всіх відношеннях є чужою, означало б ні що інше, як нав’язати їй ролю наймита, а Туреччина розуміється на тому, що малі наймити аліянтів стоять далеко від того, щоб одержати хоч найменшу платню. Через кілька днів після розмови Іненю, Рузвелта і Чсрчіля Туреччина почуває себе одинокою перед совєтською потворою; жах большевизму ще збільшується страхом перед ненажерливістю імперіялізму. Політика поступок, санкціонованих у Тегерані, результати якої уже очевидні на Балканах і в Північній Африці, викликали занепокоєння в масах турецького народу. Турки відмовились умерти і грати ролю першої жертви московської експансії.
