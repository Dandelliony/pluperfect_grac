Передові люди передового промислу
	Узькою стежкою прохідною для пішохода, ми круто підіймаємося вгору. Десь глибоко в надрах цієї гори залягає нафта. Про це свідчить багаточисленні вежі, до яких веде нас ця покручена стежка, що пересікає гірські струмочки та яри. Внизу розкинулося місто української нафти - Борислав, опоясаний півкільцем гірського ланцюгу - відрогами Карпат.
	Поки ми піднімалися вгору, наш супутник Констянтин Васильович Стукалов розповів нам історію виникнення цього міста, розказав, як добувається "чорне золото" - нафта. Бесіда непомітно перейшла на справи IX-го промислу, який очолює наш супутник.
	- Кажуть, ваш промисел на першому місці? - спитали ми.
	- Ні, - відповів Констянтин Васильович. - Наш промисел на видному місці. Бачите, як високо ми піднялися зі своїми вежами. - Супутник замовк, глянув на нас допитливим поглядом і додав:
	- Ми на самому видному місці і по нафтовидобутку і по своєму географічному положенні.
	Зрозумівши гру слів Констянтина Васильовича, ми попросили його розповісти, як він вивів свій промисел на видне місце в об'єднанні "Укрнафта".
	- Це зробив не я, - розповідає тов. Стукалов, - а цілий колектив - люди нашого промислу, їх золоті руки...
	І ми бачили цих людей, самовідданих трудівників промислу. З ними познайомив нас Констянтин Васильович.
	...Проць - це знамините прізвище сім'ї потомственних нафтовиків. Про неї знає весь Борислав. А на ІХ промислі Проці в особливій пошані.
	З іменем цих людей тісно пов'язана боротьба всього колективу за першість промислу, за збільшення нафтовидобутку на кожній свердловині. Коли 3 бригада промислу була в прориві і заборгувала Батьківщині 223 тонни нафти, сюди послали майстром Івана Олександровича Проця. Це було на початку травня.
	- Вся надія на вас,- сказав директор промислу Іванові Олександровичу. - Ви досвідчений нафтовик. Третя бригада повинна вийти з прориву...
	- Обов'язково виведемо, інакше нас і добрим словом ніхто не згадає,- відповів Іван Олександрович.
	Директор промислу знав, що Проці слів на вітер не кидають, і тепер, проводжаючи Івана Олександровича до бригади, був упевнений, що буде дійсно так, як сказав цей старий нафтовик, який проробив тут три десятки років.
	... Ось та свердловина, на якій п'ятнадцятирічним юнаком починав тяжку працю молотобійця Іван Олександрович. Багато часу мминуло відтоді. Посивілий нафтовик давно забув гучні назви дрібних капіталістичних фірм і імена своїх хазяїв, на кого працював, але добре пам'ятає ті свердловини, біля яких в непосильній праці провів свої юні роки.
	Свердловина "Юрій-9" я і раніше давала нафту, але дебітність її здалась низькою. Цілу годину провів тут Іван Олександрович, аналізуючи роботу свердловини, і прийшов до висновку: не всю нафту відбирають оператори, багато її залишається під землею. Причина цьому - нерівномірне чергування заїздів свабом - явне порушення режиму експлуатації. Іван Олександрович встановив тут точний графік заїздів і "Юрій-9" збільшив добову дебітність на цілу тонну.
	Твердий графік режиму був введений майстром на кожній свердловині, і крива видобутку нафти стала підніматися вгору.
	В кінці травня бригаді вручали перехідний Червоний прапор промислу за перевиконання плану нафтовидобутку.
	Слава третьої бригади зростала з дня-на-день, з місяця в місяць. В жовтні вона повністю погасила свою заборгованість і до великого всенародного свята -7 листопада видобула понад план 180 тонн нафти. Своєї першості колектив бригади не здасть, і в ці дні він, як і раніш, тримає в своїх руках перехідний Червоний прапор.
	Багато праці і енергії вложив на промислі Йосип Михайлович Мічек, за плечима якого 40 років виробничого стажу. З початку цього року кадровий нафтовик разом зі своєю бригадою відбудував 20 свердловин, які роками простоювали на промислі. Тепер вони дають нафту.
	В цій складній роботі старому кадровикові подає велику допомогу Юрій Олександрович Проць - помічник директора по технічній частині. Це він, Юрій Олександрович, розробив план побудови свердловини "Вільсон", яка знаходилась в аварії коло 5 років. Юрій Олександрович твердо вірив у те, що свердловину можна повернути до життя, недивлячись на всі сумніви спеціальної бригади капітального ремонту. На свердловині були обірвані труби, викривлений забій, зруйноване устаткування. Недовір'я викликала і сама вежа. Здавалося, штовхни її, і вона завалиться. Це і лякало, головним чином, бригаду капітального ремонту.
	- Не витримає вежа, треба будуувати нову, - говорили капітальники.
	Але на промислі знайшлися сміливі, ініціативні люди.
	- Не журись, Юрію Олександровичу,- оглядаючи вежу, сказав Йосип Михайлович Мічек, - вона ще й нас з тобою переживе. Відбудуємо свердловину своїми силами.
	Настали гарячі дні відбудовчих робіт. Йосип Михайлович Піднімав труби, розчищав забій, робив сплетіння канатів. Разом з ним самовіддано трудились ремонтники Ілля Бучко, Михайло Куриляк, Іван Ясевич. Цілими днями порався біля свердловини й Юрій Олександрович, а його син Володимир виточував на токарних верстатах потрібні деталі для устаткування свердловини.
	Через 10 днів свердловина "Вісльсон" дала першу нафту. В порівнянні з минулим її добова дебітність збільшилася на 125 проц.
	Відбудова свердловини своїми силами дала можливість зекономити державі коло 400 тисяч карбованців.
	Є на ІХ промисі люди, яких прийнято називати підземниками, хоча під землею вони ніколи не бувають. В цьому, по суті, вся складність і трудність їх роботи. Щоб оглянути труби і насоси, очистити їх від парафіну, різних солей і забруднення, їх піднімають часом з глибини до 1500 метрів. Ця робота потребує великого вміння і швидкості, тому що, поки підземники проводять ремонт, свердловини простоюють.
	Таку бригаду на промислі очолює "підземник" Йосип ясеницький. Вона забезпечує чітку роботу підземного ремонту, займається переводом свабових свердловин на глибокі насоси. Під керівництвом т. Ясеницького на дев'яти свердловинах запроваджено глибоконасосну експлуатацію. Днями спущений глибокий насос і на свердловині "Галяті-3".
	Дружною, єдиною сім'єю трудяться нафтовики ІХ помислу. Вони ревно слідкують за роботою один одного, показуючи приклад високої продуктивності. Змагання йде буквально за кожний кілограм нафти. І це дає благодатні результати. Промисел не тільки вийшов в передові по об'єднанню "Укрнафта", але й зайняв третє місце у Всесоюзному соціалістичному змаганні нафтовиків південно-західних районах нашої країни. Колективу промислу присуджена премія в розмірі 30 тисяч крб.
