Депутатські групи і їх робота
Велика і різноманітна робота міської Ради депутатів трудящих, особливо тепер, у післявоєнний час. Тим більш складні завдання стоять перед місцевими органами радянської влади в західних областях України. Знайомити населення з радянськими законами, наполегливо проводити їх в життя, бути справжнім організатором трудящих мас на відродження господарства і культурного життя, на боротьбу за здійснення величних планів, накреслених четвертою сталінською п'ятирічкою, завдання міської Ради депутатів трудящих. I ці відповідальні завдання Міськрада зможе успішно виконувати, лише залучаючи до всієї роботи широкі верстви населення, вирощуючи і виховуючи радянський актив. Однією з найкращих організаційних форм залучення населення до роботи є постійно-діючі комісії міської Ради. При Бориславській міській Раді депутатів трудящих є 7 постійно-діючих комісій, які затверджені X сесією: торговельна, бюджетна, оздоровча, культурно-побутова, промислова та земельна. Як же працюють ці комісії? На жаль, не всі вони працюють задовільно. Непогано працюють лише культурно-побутова комісія, яку очолює депутат тов. Лантнер, і земельна комісія на чолі в тов. Стемпицьким. Тов. Лантнер, наприклад, за короткий час провела обслідування міського готелю. Крім цього, тов. Лантнер провела обслідування умов, в яких знаходиться мати-геpoіня тов. Бакланова. Також регулярно працює і т. Стемпицький. Торговельна комісія, яку очолює депутат тов. Крилова, не раз перевіряла роботу робітничих їдалень, хлібзаводу, крамниць і т. д., сигналізувала про незадовільну роботу міської торговельної сітки, проте, ні з боку виконкому Міськради, ні з боку міськторгвідділу нічого не було зроблено для усунення цих недоліків. Погано працює бюджетна комісія (очолює її тов. Банахевич). План мобілізації коштів не виконується, але треба сказати, що завідуючий міськфінвідділом т. Ненько не залучає членів цієї комісії до активної роботи. Такий же стан і в комунальній комісії, яку очолює тов. Плоскодняк. Треба сказати, що незадовільна робота окремих постійно-діючих комісіц Міськради є наслідок недостатнього керівництва з боку міськвиконкому, який майже не працює над вихованням низового радянського активу в місті. Такий підхід до цього важливого питання необхідно змінити, головам постійно-діючих комісій та головам і секретарям квартальних комітетів потрібна бути надана дійова допомога, це позитивно позначиться і на роботі самих комісій.