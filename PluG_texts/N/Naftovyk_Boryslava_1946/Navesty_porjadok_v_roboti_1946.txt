Навести порядок в роботі Змішторгу
Нова сталінська п'ятирічка ставить основним своїм завданням покращення добробуту трудящих нашої країни. Особливе місце в цій справі займає радянська торгівля. Як же виконують це завдання торговельні організації міста Борислава, говорять самі факти. В минулому місяці Змішторг відкрив чайну та їй не довелось довго працювати, через декілька днів її закрила санінспекція. І так всюди. У великому, темному залі стоїть багато столів, покритих брудними скатертями. Цілу годину можна чекати, поки тобі подадуть вечерю, чи обід, а в магазинах ще гірше. Завжди темно, брудно, великі черги. Bci продукти лежать денебудь, на брудних прилавках, на ящиках, продавщиці працюють в брудних халатах. А керівники Змішторгу директор Літвиненко і його заступник Клим досі не поцікавились чи є в Борислазі м'ясний магазин, чи добре обслуговують покупця. Змішторг мало цікавиться заготівлею овочів, хоча і був у них наряд на одержання в Дублянському районі 25 тонн картоплі. Літвиненко подумав: "Наряди є, буде і картопля". Але сталося зовсім інакше: наряди є (причім вже недійсні), а картоплі й досі немає. Таке ж положення і з тарою. Усі магазини завалені порожнью тарою, на бази вона не здається. Не хвилює Літвиненка і те, що в Змішторзі порожньої тари зібралося вже на 50 тис. карбованців. Треба в найкоротший строк поліпшити роботу Змішторгу, перевірити магазини, їдальні, чайні і налагодити в них культурне обслуговування споживача.