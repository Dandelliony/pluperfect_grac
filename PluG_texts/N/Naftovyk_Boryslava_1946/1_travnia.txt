1-ше Травня — день огляду бойових сил трудящих усього світу
У цьому році своє традиційне свято 1 Травня трудящі всіх країн відзначають в умовах миру, завойованого в тяжкій війні проти фашистських агресорів, що загрожували всьому прогресивному людству.
День міжнародної солідарності трудящих 1 Травня пройде під знаком згуртування всіх демократичних, прогресивних сил і мобілізації їх на боротьбу проти недобитків фашизму, за цілковитий його морально-політичний розгром, за зміцнення єності і співробітництва народів.
Радянський народ зустрічає 1 Травня в обстановці кипучої творчої роботи, що розгорнулася на всьому неосяжному просторі нашої Бітьківщини під лозунгом виконання нової сталінської п'ятирічки.
П'ятирічний план відбудови й розвитку народного господарства СРСР на 1946-1950 р.р. Є величною програмою боротьби за дальше зміцнення військово-економічної могутності нашої Батьківщини, за поліпшення матеріально-побутових і культурних умов життя нашого народу — переможця.
Нова п'ятирічка втілює в собі проворливу і мудру політику партії Леніна-Сталіна, що забезпечила всесвітньоісторичну перемогу радянського народу в битвах другої світової війни. Новий п'ятирічний план перейнятий піклуванням про благо нашої вітчизни, про щастя народу. В ньому відбиті найзаповтніші прагнення і помисли радянських людей бачити сввою Батьківщину ще більш могутньою, багатою і квітучою.
Горді свідомості своєї сили, х непохитною впевненістю в перевазі соціалістичної системи нашого господарства і з твердою вірою в реальність наших планів трудиться багатоміліонний колектив радянських людей.
Цифри нової п'ятирічки яскраво відбивають всеперемагаючу силу переваги соціалістичного ладу. Обсяг продукції всієї промисловості країни має перевищити в 1950 році довоєнний рівень на 48 проц. Радянські люди боротимуться за те, щоб у 1950 році дати країні 19,5 міліона тонн чавуну, 25,4 млн. тонн сталі і 17,8 млн. тонн проката, тобто на 35 проц. більше довоєнного. Наприкінці п'ятирічки в країні видобуватиметься 250 млн. тонн вугілля, тобто на 51 проц. більше довоєнного, вироблятиметься 82 міліарди кіловат-годин електроенергії, на 70 проц. більше довоєнного виробництва і видобуватиметься 35,4 млн. тонн нафти. Машинобудівельна промисловість повинна вдвоє перевищити довоєнний рівень.
За п'ять років будуть відбудовані і побудовані 5.900 державних підприємств, народний прибуток перевищить довоєнний ріень більше як на 30 проц.
У 1950р. Витрати на культурно-побутові обслуговування трудящих становитимуть 106 міліардів карбованців, проти 40 міліардів карбованців в 1940 р. - тобто в два з половиною рази більше.
Такі грандіозні завдання може ставити перед собою тільки радянська, справжня демократична влада, яка відбиває спільність докорінних інтересів держави і народу.
Широкі, захоплюючі перспективи господарського і культурного розквіту розкриває п'ятирічний план перед кожною радянською республікою, перед кожним народом.
Український народ бачить у новому п'ятирічному плані втілення своїх помислів і сподівань. Обсяг капітальних робіт по УРСР на п'ятиріччя затверджений в розмірі 49.500 міліонів карбованців. Ця будівельна програма приблизно в два з половиною рази перевищує програму, передбачену по Україні третьою п'ятирічкою.
У 1950 р. Радянська Україна повинна дати 9,7 млн. тонн чавуну, 8,8 млн. тонн сталі, 86,1 млн. тонн вугілля, 325 тис тонн нафти, 13,690 млн кіловат-годин електроенергії, 25 тисяч автомобілів, 25 тисяч тракторів. Протягом п'ятирічки будуть відбудовані металургійні заводи Донбаса і Придніпров'я, відродиться красень Дніпрогес і будуть введені в дію 30 доменних, 76 мартеновських печей і 58 прокатних станів.
Завдяки повсякденному піклуванню ЦК ВКП(б), союзного уряду і особисто товариша Сталіна, братній допомозі великого російського народу, господарство Радянської України значно просунулося вперед шляхом відродження і розвитку. В Донбасі на відбудованих і новозбюудованих шахтах середньо-добовий видобуток вугілля досягає половині довоєнного рівня. Заводи Харкова, Сталіно, Дніпропетровська, Запоріжжя, підняті з руїн, забезпечуть відбудоване народне господарство металом і устаткуванням.
По всій республіці розгортається могутня хвиля соціалістичного змагання за виконання і перевиконання завдань в 1946р.
Зі всіх кінців України, з соціалістичних будівництв, заводів і фабрик, з колгоспних полів надходять повідомлення про нові виробничі перемоги на честь 1 Травня і Дня Перемоги.
Віра нашого народу в реальність і здійсненність сталінської п'ятирічки, це віра в радянський суспільний лад.
Радянський суспільний лад забезпечив розкріпачення раніше скутих капіталізмом виробничих сил країни, відкрив безмежні простори для їх розвитку, зробив міліони трудящих героями і творцями нового соціалістичного життя, перетворив працю з ганебного і важкого тягала, якою вона вважалася раніше, на справу честі, слави, доблесті й геройства. Радянський суспільний лад перетворив нашу країну з відсталої на передову, з аграрної на індустріальну. Цей лад забезпечив нашу перемогу над найсильнішими ворогами у великій Вітчизняній війні.
Народи нашої країни на власному досвіді переконались, що тільки в єдиній, братній сім'ї, в могутній союзній державі, з допомогою великого російського народу, їм забезпечений вільний державний, економічний і культурний розвиток. Це яскраво відбито в цифрах нової сталінської п'ятирічки, у великому плані економічного і культурного розвитку всіх республік, що входять до складу СРСР.
Радянські люди готові подолати всі труднощі, бо вони знають, що боротьба за здійснення нової п'ятирічки — це боротьба за закріплення здобутої над фашистськими агресорами перемоги. Це боротьба за те, щоб гарантувати нашу країну від усяких випадковостей, забезпечити благополуччя і процвітання любимої вітчизни.
Радянський народ вірить у реальність і здійсненність п'ятирічного плану, бо наші плани — це наукові плани, основані на законах економічного розвитку суспільсьтва. Соціалістичне планування спирається на велику силу ленінсько-сталінського наукового передбачення.
Тісно згуртовані навколо рідної більшовицької партії і радянського уряду, навколо свого великого вождя і учителя товариші Сталіна, всі народи нашої країни, не покладаючи рук трудяться втілюючи в життя сталінську програму дальшого розквіту могутньої радянської багатонаціональної держави.