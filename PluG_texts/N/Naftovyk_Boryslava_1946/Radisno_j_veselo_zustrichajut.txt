Радісно й весело зустрічають Новий Рік
Старий 1945 рік передає справи новому 1946 року. Від юних громадян м. Борислава тобі, старий 1945 рік. Славно ти попрацював на нас, невмирущою славою покрив ти нашу Батьківщину. Скільки разів в тому році радісна дітвора виходила на площі, щоб своїм щирим "ypa" привітати успіх рідної Вітчизни. В сонячні травневі дні незабутні переживання - Червона Армія там, закінчила розгром фашистських військ. 1945 рік славний ще й тим в умовах нашого міста, що ваші учні навчались в ньому значно краще, ніж в минулому році. Понад 600 учнів-піонерів, комсомольців закінчили 1-ше півріччя 1945/46 навчального року тільки з оцінками 5 i 4. Це подарунок новому 1946 року. Новорічні свята навколо ялинок розпочались ще 31 грудня. Новий рік з дідом-морозом прийшов в дитячі садки. Скільки тут радості учасникам свята і гостям, і не тільки тому, що добрий дід-мороз приніс подарунки, радість наповнює дитячі серця й тому, що вони сьогодні виступлять на сцені перед своїми батьками, гостями, щоб танцями, піснями, фізкультурними вправами продемонструвати свої здібності. Підемо в дитячий будинок ім. Франка. Тут живуть і виховуються діти-сироти, батьки більшості яких віддали життя за Батьківщину. Вони проводять зустріч нового року маскарадом, масовими виступами художньої самодіяльності. Тут проведено конкурс на кращу прикрасу на ялинку, маску, маскарадний костюм. Серйозно приготувались до зустрічі Нового року слухачі Педучилища. Додатньою стороною роботи педшколи - висока успішність, особливо добре поставлена підготовка слухачів до практичних занять, показових уроків. 1 січня 1916 року в школах справжнє море радості. Біля 9-ти ялинок проводять свято 2050 дітей. Понад 30 різних гуртків покажуть свое досягнення в гімнастиці, художньому слові, співах, малюванні. Всюди весело, привітно, приходьте в гості!