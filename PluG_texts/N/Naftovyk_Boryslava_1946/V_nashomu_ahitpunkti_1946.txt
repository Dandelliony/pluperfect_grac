В нашому агітпункті
Я коротко розкажу про роботу агітпункту при нашій виборчій дільнині N 3/29. Приміщення агітпункту ми обладнали непогано. Завдяки допомозі парторганізації Бориславського рудоуправління "Укрозокерит" ми придбали достатню кількість столів, стільців і інше. Стіни прикрашені лозунгами, художніми плакатами, портретами вождів партії і уряду. Для кращого обслуговування виборців ми встановили радіо, придбали виборчу літературу та газети. Сюди у вечірню пору поспішають жителі вулиць К. Маркса, Міцкевича, щоб не тільки вивчати виборчі матеріали, але й почути цікаву лекцію, почитати свіжі газети, прослухати радіопередачу. При нашому агітпункті працює 18 агітаторів, які проводять серед виборців широку агітаційно-пропагандистську роботу в 12 гуртках. Великою повагою серед слухачів користується агітатор т. Черепанова, яка провадить бесіди з своїми виборцями жваво і цікаво. Розділ за розділом вона докладно пояснює Конституцію СРСР, Положення про вибори, розповідає про права й обов'язки громадян радянської держави. Гарно працює і агітатор т. Шуменкова, яка, закінчивши вивчати Сталінську Конституцію, тепер глибоко проробляє, "Положення про вибори до Верховної Ради CPCP".