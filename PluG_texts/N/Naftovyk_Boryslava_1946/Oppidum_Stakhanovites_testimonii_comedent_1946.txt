Міська нарада стахановців
	23 серпня в приміщенні парткабінету МК КП(б)У відбулася міська поширена нарада стахановців нафтопромислів. Зал переповнений, сюди прийшли майстри нафтовидобутку, оператори, помоператори для того, щоб обговорити підсумки виконання державного плану 7 місяців 1946 р., поділитися своїм досвідом роботи і накреслити дальніші завдання для успішного виконання і перевиконання державних планів по нафтовидобутку пероого року сталінської п'ятирічки.
	З доповіддю про виконання плану за 7 місяців і взяті зобов'язання у Всесоюзному соціалістичному змаганні виступив начальник об'єднання "Укрнафта" тов. Галустов.
	- План по видобутку нафти і газу за 7 місяців виконано лише на 97, 2 проц. Отже взяті зобов'язання у Всесоюзному соціалістичному змаганні - ми ганебно провалили. З Бориславської групи нафтопромислів, - продовжує доповідч, - лише з місяця в місяць успішно виконує і перевиконує державні плани ІХ нафтопромисел (директор т. Стукалов). Останні нафтопромисли плани не виконують. Особливо ганебно провалює викоання державного плану ІІ промисел (директор тов. Трубніков), заборгувавши країні 1620 тонн нафти. Тут відсутня будь яка боротьба з аварійністю.
	- Де ж причини ганебного зриву виконання державних планів? Ці причини криються в тому, що з боку технічних відділів об'єднання "Укрнафта" відсутнє належне оперативне керівництво. По нафтопромислах немає боротьби за зміцнення трудової дисципліни, за підвищення продуктивності праці, не ведеться боротьба з аварійністю. Нічна зміна керівниками нафтопромислів пущена на самовплив. Ніхто ночью не контролює роботу нічних змін В наслідок цього видобутку нафти за нічні зміни занадто мізерний. Ось той неповний перелік причин, що привели до невиконання державного плану. 
	В кінці своєї доповіді тов. Галустов закликав стахановців, ударників нафтопромислів ліквідувати відставання, ще ширше розгорнути соціалістичне змагання, щоб не відставати від передового колективу нафтовиків міста Баку - нафтового арсеналу Вітчизни.
	По доповіді тов. Галустова розгорнулися пожвавлені дебати.
	Першим виступив тов. Шахлазов - буровий майстер контори буріння, який сказв: 
	- Ті труднощі, які бувають у роботі, здебільшого являються наслідком від сутності оперативного технічного керівництва. Я працюю на буровій Пом'ярки 3" і треба сказати, що керівники "УКрнафти" бувають тут надзвичайно рідкими гостями. Не вникають глибоко в роботу бурової, не створюють належних умов робітникам. Адже досить сказати, що відповідного гуртожитку і їдальні ми і до цього часу не маємо, що відбивається на продуктивності праці. Великим гальмом у роботі є відсутність належного інструменту.
	Майстер по нафтовидобутку 2 бригади IV нафтопромислу тов. Шевчук в своєму виступі поділився досвідом роботи.
	- Наша комсомолько-молодіжна бригада, - говорить тов. Шевчук, - шляхом зміцнення трудової дисципліни, розгорнутого дійового соціалістичного змагання та запровадження передових методів праці державний план за 7 місяців виконала на 101,5 проц. Зараз ми ідемо в перших рядах серед всіх бригад нафтопромислу і зобов'язуємося ще вище підняти прапор Всесоюзного соціалістичного змагання.
	Хвилюючим був виступ майстра по нафтовидобутку першої бригади VIII нафтопромислу тов. Фрайліха, який докладно розповів, яким шляхом бригада вийшла з прориву і які заходи вживає для того, щоб з дня на день підвищувати нафтовидобуток.
	Змістовий був виступ тов. Стукалова - директора передового ІХ нафтопромислу, який розповів про досвід роботи колективу ІХ промислу в боротьбі за успішне виконання державних планів.
	В великою промовою на нараді виступив секретар міськкому КП(б)У тов. Даниленко. Проаналізувавши роботу нафтопромислів за 7 місяців 1946 року, він поставив рядж практичних завдань, щодо успішного використання державних планів, звернувши особливу увагу на дальше розгортання дійового соціалістичного змагання і систематично контролю за його нічних змін. 
	По закінченню роботи учасники наради прийняли рішення, спрямоване на ліквідацію відставання нафтопромислів по виконанню державних планів.
