Відновлення традиційної дружби
Делегація українських нафтовиків уклала договір на соціалістичне змагання між об'єднанням "Укрнафта" і трестом "Сталіннафта". На мітинг, присвячений підписанню договору, прийшли стахановці, робітники, керівники підприємств Сталінського району міста Баку. - Ми впевнені, - заявив на мітингу керівник делегації нафтовиків України, директор четвертого об'єднання "Укрнафта", депутат Верховної Ради СРСР Тов. Щепанік, - що соціалістичне змагання і виробнича дружба між нафтовиками Дрогобиччини і Баку допоможуть швидшому відродженню нафтової промисловості нашої області, ширшому запровадженню нової техніки і передових методів нафтовидобутку. Відновлення перерваного війною змагання сприятиме достроковому виконанню плану нової сталінської п'ятирічки. Нафтовики "Укрнафта" зобов'язуються виконати річний план видобутку нафти до 25 грудня, знизити собівартість тонни нафти на 5 процентів, ввести в експлуатацію 25 недіючих свердловин, перевксти 75 свердловин на глибоконасосну експлуатацію. Завідуючий першим промислом тресту "Сталіннафта" тов. Делак'ян заявив на мітингу, що колектив промислу зобов'язується видобути в серпні - першому місяці змагання з нафтовиками України - 5.100 тонн нафти понад план. На мітингу виступили також знатний майстер контори турбінного буріння тов. Найматулла, майстер восьмого промислу Клавдія Кагіна, голова Сталінського райкому спілки нафтовиків тов. Велічко та інші, які палко підтримували ініціативу відновлення соціалістичного змагання між нафтовиками України і Баку. Бакінці зобов'язалися виконати річний план до 1 грудня, видобути понад план 49 тисяч тонн нафти, ввести в експлуатацію після капітального ремонту 223 свердловини, перевести з компресорної експлуатації на глибоконасосну 70 свердловин. Договір на соціалістичне змагання між нафтовиками братерських реслублік - України і Азербайджана - підписаний. Змагання за виконання і перевиконання п'ятирічного плану почалося!