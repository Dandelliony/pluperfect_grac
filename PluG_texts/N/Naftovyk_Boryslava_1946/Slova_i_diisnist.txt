Слова і дійсність
Якщо запитати парторга ЦК ВКП(б) рудоуправління тресту “Укрозокерит” тов. Бороздіна про створення побутових умов і про стан політ-масової роботи серед репатрійованих робітників в гуртожитку, то відповідь можна одержати таку: гуртожиток побілений, білизна випрана, створені навіть прекрасні умови. До послуг робітників є газети, журнали, червоний куток, спеціально розкріплені агітатори по кімнатах, регулярно проводять агітаційно-масову роботу і таке інше, і тому подібне.
Дійсність показує, на жаль, зовсім протилежне.
23 березня рейдовою бригадою редакції газети “Нафтовик Борислава” вставлено, що гуртожиток по вулиці Лімановського №11, де живуть репатрійовані робітники не побілений, правда, поли помиті, на ліжках білизна брудна, рушники майже чорні. Жодного портрета теж рідкий гість в кімнатах робітників.
Запитуємо у робітників, чи бувають у нас агітатори, то лише в 2-х кімнатах відповіли, що 1 раз був агітатор, читав виступ Черчілля, а в інших кімнатах ніхто з агітаторів ще не був. Не чули робіники про комюніке товариша Сталіна з кореспондентом “Правди”, що до промови Черчілля, про історичні рішення Першої Сесії Верховної Ради СРСР — Доповідь тов. Вознесеньського про п'ятирічний план відбудови і розвитку народного господарства СРСР на 1946-1950р.р.
Є червоний куток, який завжди, як кажуть робітники на замку і на цей раз він був теж закритий. Розповідають, що там висів список агітаторів-комсомольців, які повинні були щоденно чергувати, але й список хтось зірвав і агітаторів немає.
Не використовується і газетна вітрина, яка стоїть обдерта, немає й ознаки, що на ній колись висіла газета.
Ось вам красномовні слова парторга і неприваблива дійсність. А висновок з цього повинен зробити парторг ЦК ВКП(б) тов. Бороздін.
