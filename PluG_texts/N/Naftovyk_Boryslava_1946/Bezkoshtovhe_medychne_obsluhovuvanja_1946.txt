Безкоштовне медичне обслуговування
В законах Радянської держави золотими літерами, поряд з іншими правами, записане нерушиме право радянського громадянина на безкоштовне медичне обслуговування. Це право забезпечується наданням в користування трудящих широкої мережі лікарень, поліклінік, жіночих та дитячих консультацій і багато інших лікувальних установ, а також курортів, будинків відпочинку. Що ж мали трудящі нашого міста за часів існування панської Польщі? Тяжка була доля робітника в ті часи. Якщо він захворював, хазяїн звільняв його з роботи, як непрацездатного, і робітник мусів лікуватися за свій рахунок. Взагалі медична допомога надавалася населенню лише за плату. Hi лікарні, ні таких медичних установ, як туберкульозний і венеричний диспансери, дитяча й жіноча консультації та інш., в Бориславі зовсім не було. В 1939 році, коли Червона Армія звільнила Борислав, як і багато міст, з ярма польських панів, радянською владою була негайно відкрита в місті лікарня, туберкульозний і венеричний диспансери, жіночо-дитяча консультація, поліклініка, було обладнано рентген-кабінет, лабораторію та цілий ряд інших лікувальних установ. Щоб повністю забезпечити хворих медичною допомогою, було закликано 54 лікарі різних спеціальностей та 93 чол. середніх медичних працівників, які вперше почали обслуговувати громадян безкоштовно. Багато сил і праці було докладено в цей час в боротьбі з різними інфекційними захворюваннями. І в цьому було досягнуто великих успіхів. Для ілюстрації можна навести такі дані: на 1 червня 1941 р. в місті не було жодного випадку висипного та черезного тифу. Гітлерівські мерзотники віроломно напавши на нашу землю, вдерлись до Борислава і звели нанівець всю величезну роботу радянських медпрацівників, Вони розграбували і зруйнували всі медичні заклади міста, найцінніше лікувальне устаткування, як рентген-кабінет, фізіо-терапевтичний кабінет, лабораторії і т. д. вивезли до Німеччини, а все інше по-варварському знищили. Радянська влада, яка відновилася в Бориславі після звільнення його від німецько-фашистських загарбників, відбудувала всі зруйновані медичні заклади і відкрила багато нових. На сьогоднішній день в місті працює лікарня, поліклініка, інфекційна лікарня, дитячі лікувальні установи (поліклініка, молочна кухня, ясла і т. інш.), туберкульозний і венеричний диспансери. Крім цього, до послуг населення відкриті амбулаторії на околицях міста - в Мражниці, в Тустановичах, в Східниці: на всіх нафтопромислах, шахтах озокериту та в інших місцях відкриті й працюють медичні пункти і т. д. В місті широко розгорнута профілактична робота, завдяки чому зникли всі інфекційні захворювання. Громадяни Борислава знову вільно користуються своїми правами на безкоштовне медичне обслуговування.