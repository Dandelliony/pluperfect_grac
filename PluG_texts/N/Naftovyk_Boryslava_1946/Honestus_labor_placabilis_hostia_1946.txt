Чесною працею спокутую свою провину
	Народи радянської землі вже давно свобідно і радісно працюють на благо своєї Батьківщини, розгромивши вщент німецьких фашистів і японських імперіалістів.
	Але де-не-де нашу рідну, визволену українську землю поганять огидні покидьки Гілерівських агентів-українсько-німецькі націоналісти. Це рештки так званих ОУНівців та учасників УПА і УГВР. Ця мерзенна купка бандитів викликає презирство і ненависть у кожного радянського громадянина.
	Bci їх намагання даремні, український народ у великій братній сім'ї всіх радянських народів, йде під проводом комуністичної партії до нових вершин розквіту Батьківщини.
	Намагались ці жалюгідні охвістя перешкодити виборам до Верховної Ради, але возторжествувала правда- одностайним голосуванням за блок комуністів і безпартійних, український продемонстрував свою відданість радянському Урядові, комуністичній партії i, презренну ненависть тим, хто ще намагається нам перешкоджати.
	В нашому селі Довгому, Підбужського району, де я народився і виріс, бандюги теж творили свої темні криваві діла. Я зараз, пригадуючи всі ці жахливі злочини, переконуюсь в зрадництві націоналістів той час, коли я став на цей шлях.
	3і мною трапилось так, як із багатьма-мене обдурили. Говорили про те, що треба зі зброєю в руках боротися проти німців за "самостійну Україну", а насправді ми губили, знищували чесних радянських людей, які своєю чесною працею служили, на користь радянській владі, яка дала нам землю, принесла свободу.
	Працював я на V нафтопромислі бурильщиком. Спочатку (кінець 1944 р.) я виконував лише окремі доручення, був як би зв'язковим. Мене було заарештовано, але я втік з тюрми і з листопада 1945 р. знаходився в цій презренній всіма людьми організації".
	З кожним днем я все більше переконувався, що це відверті гітлерівські агенти. Але потрапивши у їх лігво, на вимоги ватажків я вимушений був виконувати огидні і злочинні іх доручення. Вість, що населення терпить від нас таких страхітливих переживань, ми не давали можливості їм мирно і спокійно жити, і я не раз мріяв про те, щоб кинути банду, але за мною слідкували, і я не мав змоги це зробити.
	Жили ми в лісі в землянці, їсти не було чого, бо селяни нічого не давали, всюди нас зустрічали з презирством. І в лютому 1946 року я втік і з'явився до органів радянської влади.
	Я покаявся і прощений, мені даровано життя, дали можливість працювати, створили умови.
	Я буду чесно працювати, щоб спокутувати свою провину. Звертаюсь сьогодні до тих, хто ще ховається по лісах і схронах: кидайте банди, вас простять і дадуть змогу чесною працею стерти чорну пляму.
