Справа великого значення
На початку 1946 року в нашому місті було понад тисячу неписьменних та малописьменних громадян. Навчання з ними в минулому році проводилося дуже погано. Більше ніж три чверті них або не скінчили курсу, або зовсім не були охоплені навчанням. Так працювати і в цьому навчальному році - неприпустимо. Успіх навчальної роботи обумовлює якісна підготовка до цього. Необхідно в найближчий час уточнити іменні списки громадян, яких треба навчати, підібрати і підготовити вчителів і культармійців, підготовити приміщення, придбати підручники, учбові приладдя, забезпечити можливість навчання робітникам, незалежно від змінної роботи. Для деяких, зокрема для одиноких матерів, що мають малих дітей, — організувати індивідуальне навчання або догляд за дітьми на час занять. Bci ці питання необхідно добре продумати вже зараз з тим, щоб навчання малописьменних та неписьменних громадян можна було б розпочати вчасно - 1 жовтня (а допризовників 1929 року на родження — з 1 вересня) і провести його успішно.