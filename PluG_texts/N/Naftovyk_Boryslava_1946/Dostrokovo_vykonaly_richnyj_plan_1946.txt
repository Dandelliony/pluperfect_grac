Достроково виконали річний план
Включившись соціалістичне змагання на честь дня виборів до Верховної Ради УРСР, колектив нафтовиків IX промислу взяв на себе зобов'язання - достроково закінчити перший рік четвертої сталінської п'ятирічки. Своє слово вони з честю дотримують. Так, 18 грудня VII бригада (майстер т. Василевич) закінчила виконання річного плану видобутку нафти на 100,7 проц. Шоста бригада (майстер T. Літушенко) виконала річний план на 100,1 проц. До кінця року ці бригади зобов'язались дати країні понад план десятки тонн високоякісної нафти. Дні підготовки до виборів до Верховної Ради Української Радянської Соціалістичної Республіки колектив шахтоуправління №2 відзначив новими виробничими перемогами. В результаті дружної, наполегливої роботи всіх працівників шахтоуправління 20-го грудня завершило річну програму по видобутку озокериту на 100,2 проц. Соціалістичне змагання на честь виборів з кожним днем стає все завзятішим. Змагається робітник з робітником, дільниця з дільницею. В цьому змаганні великих успіхів добилися колективи дільниць №2 i 3. Так, колектив дільниці №2 (начальник тов. Ступін) за 19 днів грудня свій план виконав на 152 проц., дільниці №3 (начальник тов. Пінігін), - на 132 проц. Кращі забійшики дільниць т.т. Шумський, Білик, Оверкін, Балацький щодня виконують норми виробітку на 135 проц. Знатний забійщик тов. Мартинюк за 7 місяців роботи дав 14 місячних норм.