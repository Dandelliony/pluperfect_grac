Працювати ритмічно, нарощувати темпи нафтовидобутку
	Народне господарство нашої країни вступило в другий місяць другого півріччя, що є вирішальним у виконанні плану першого року сталінської п'ятирічки.
	Працювати ще краще, перевиконувати план день-у-день і з місяця-в-місяць - таке тепер завдання.
	І радянський народ, сповнений єдиним прагненням швидше залікувати рани, завдані війною, ще вище піднести економічну могутність рідної Батьківщини, з великим політичним і виробничим піднесенням бореться за перетворення в життя грандіозних планів нового пятиріччя.
	Разом з усіма трудящими Радянського Союзу борються за дострокове виконання плану першого року четвертої п'ятирічки нафтовики Борислава.
	Підхопивши заклик нафтовиків Баку про розгортання Всесоюзного соціалістичного змагання за дострокове виконання і перевиконання плану видобутку нафти 1946 року, за виконання плану нової п'ятирічки, нафтовики Борислава досягли певних успіхів.
	Гарних успіхів добився також колектив ІХ нафтопромислу. Успішно завершивши державний план 1-го півріччя, нафтовики з кожним днем нарощують темпи нафтовидобутку, перевиконують державні плани. Значні успіхи одержав колектив і в липні, і зараз тримає першість серед нафтовиків Борислава, одержавши перехідний Червоний прапор міськвиконкому, МК КП(б)У та обкому спілки нафтовиків.
	На промислі немає жодної бригади, яка б не виконувала державних планів. Керівництво промислу, майстри і стахановці борються за те, щоб працювати ритмічно, день-у-день виконувати державні плани і разом з тим втілювати нову техніку, удосконалювати нафтовидобуток.
	Вийшов на рівень виконання плану за липень місяць IV нафтопромисел. Але колективові треба ще багато працювати. Промисел працює не ритмічно, ривками, не всі бригади виконують свої плани.
	Можна навести ще приклади стахановської роботи окремих бригад, але на жаль навести приклад хорошої роботи промислу, в цілому не можна, бо II, V, VII промисли у другому півріччі працюють погано, не виконують державних планів видобутку нафти. Керівники цих промислів слабо організували роботу по втіленню нової техніки, бракує у них ініціативи і наполегливості у використанні внутрішніх резервів, допускаються в роботі аварії і простої.
	Так, лише на VIII промислі (7 бригада, де майстром тов. Пономарьов) допустили аварію на свердловині "Сталелянд 11", і 7 днів свердловина стоїть, втративши тим самим 1500 кгр нафти за добу. В наслідок безвідповідального ставлення майстра бригади підземного ремонту тов. Козакевича вже 2 тижні в аварійному стані стоять дві свердловини, що привело до великої втрати нафти - поанд 30 тонн.
	На VIII промислі за останній час аварії стали дуже часті. Це безумовно пояснюється послабленням трудової дисципліни і масово-політичної роботи. Секретарові парторганізації тов. Сиросєву треба мобілізувати парторганізацію, комсомольців, кращих стахановців на роботьбу з аварійниками, які тягнуть промисел назад, розгорнути дійове соцзмагання, широко популяризувати досвід роботи кращих, ганьбити аварійників, по-більшовицьки розгорнути пропаганду п'ятирічного плану. Промисел в минулому був одним з передових і він має всі можливості іквідувати свій прорив.
	Нафтовики Борислава звернулись з листом до бакінців про встановлення постійної та міцної дружби і виробничого зв'язку. Цей обов'язок буде сприяти відродженню нафтової промисловості. Але для цього треба краще організовувати змагання, боротися за ритмічну роботу - виконання державного плану щодня кожним промислом, бригадою, робітником.
	Бориславські нафтовики мають всі можливості не лише виконати, але й значно перевиконати державні плани видобутку нафти. Командирам промислів необхідно сміливіше втілювати нову техніку, ширити досвід роботи новаторів виробництва, підхоплювати і підтримувати робітничу ініціативу, оперативно керувати соціалістичним змаганням.
	У нас є всі можливості з честю виконати і перевиконати план нафтовидобутку 1946 року і цього ми повинні досягти. 
