До навчального року готові
Добре підготувалася до навчального року середня школа 3 (директор тов. Соколенко). Школа цілком готова до прийому учнів, і в цьому велика заслуга її шефів - колективу контори буріння (директор тов. Петрякін). Шефи капітально відремонтували весь шкільний інвентар — парти, столи, дошки, відремонтували і побілили приміщення школи, зробили необхідну покраску і т. інш. Багато зроблено і по влаштуванню спортивного майданчика, який буде готовий до 25 серпня. Зошити діти одержать в перший же день 1-го вересня. Що стосується підручників, то значну кількість їх школа вже має i, крім цього, підручники продовжують надходити. Отже, дітям забезпечена повна можливість приступити до нормальної роботи з першого ж дня занять. Але школа потребує уваги з боку міськкому ЛКСМУ: школі необхідні комсторг, і досвідчений піонерватажок. Колектив школи впевнений, що в цьому міськком комсомолу їм вчасно допоможе.