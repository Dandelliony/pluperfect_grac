Борислав виконає п'ятирічний план
	11 квітня відбулися міські збори партійного активу. З доповіддю про підсумки роботи Першої Сесії Верховної Ради СРСР і завдання партійної організації міста по виконанню п'ятирічного плану виступив секретар МК КП(б)У тов. Даниленко.
	Партія більшовиків і радянський уряд - говорить тов. Даниленко, поставили перед нами завдання перетворити місто Юорислав в культурний нафтовий центр України. До кінця 1950 р. ми повинні ввести в дію 6 нових нафтових родовищ, що дасть змогу в 3-3,5 рази збільшити рівень видобутку нафти. Велику увагу треба приділити розвідці і бурінню. В 1946 р. повинно бути введено в експлуатацію: не менше 22 свердловини з експлуатаційного буріння, 95 свердловин з фонду недіючих, а також механізація видобутку нафти.
	- Великі завдання, - продовжує далі доповідач стоять і перед озокеритовою промисловість. На кінець 1950 року видобуток озокериту збільшиться в 7,5 раза, для чого необхідно провести величезні капітальні роботи по спорудженню і вводу в експлуатацію нових шахт, побудувати потужний екстракційний завод.
	За роки сталінської п'ятирічки газолінова промисловість міста буде значно реконструйована і видобуток газу збільшиться на 25 проц. Великими новобудовами в місті в новому п'ятиріччі єє електростанція потужністю в 25 тис. квтг., вокзал, реконструкція і закінчення будівництва міського театру, середньої школи, бані, розширення і корінне покращення роботи місцевої промисловості і промкооперації, значне поширення асортименту і збільшення кількості випуску товарів широкого вжитку.
	Далі доповідач підкреслює необхідність якнайшвидше навести порядок в комунальному господарстві міста, по благоустрою водопостачанню, освітленню, озелененню вулиць, упорядкування житлового фонду.
	- В боротьбі за виконання цих завдань ще більше зростає організуюча і керівнича роль партійних організацій. Доповідач ставить ряд практичних завдань щодо покращення внутрішньопартійної роботи, пропаганди - п'ятирічного закону і наших завдань серед широких трудящих мас, підвищення авангардної ролі комуністів.
	В обговоренні доповіді взяли участь 9 чоловік. Головний інженер об'єднання "Укрнафта" тов. Анісімов розповів, як нафтова промисловість протягом п'ятирічки. Основним завданням нафтовиків України - добитися проросту нових площ, поглиблювати старі свердловини, перевід свердловин на глибокий насос. Колектив нафтовиків має всі можливості виконати свої завдання на п'ятиріччя за 2/2 роки. Таким повинен бути девіз наших нафтовиків.
	Директор бориславського рудоуправління шахт озокериту тов. Меліхов, присвятив свою промову питанням механізації і впровадження в дію нових шахт, що головним чином кладеться на перший рік п'ятирічки. Озокеритчики Борислава, говорить тов Меліхов, - набрали високих темпів роботи, значно перевиконують державні плани, і це піднесення колективу будемо підтримувати і на далі, щоб достроково виконати наш п'ятирічний план.
	Секретар міськкому КП(б)У тов. Жушман піддав різкій критиці роботу місцевої промисловості і промкооперації, а також роботу міського комунального відділу і вніс ряд цінних пропозицій щодо покращення роботи цих галузей міського господарства.
	Збори прийняли резолюцію, в якій намітили конкретні міроприємства по здійсненню завдань першого року четвертої Сталінської п'ятирічки.
