Важлива партійна справа
	"Вважають, - казав тов. Жданов в доповіді про журнали "Звезда" і "Ленинград", - що коли... не виконана виробнича програма ширвжитку або не виконаний план заготівель лісу, то оголосити за це догану природна річ, а от якщо допущено брак у виховнні людських душ,... то тут можна і потерпіти. Тим часом хіба це не тяжча вина, ніж не виконання виробничої прорами?.."
	Чітко і ясно сказано.
	Що ж робиться з цього приводу у нас в Бориславі по ліквідації малописемності і неписьменності?
	Місяць тому бюро МК КП(б)У винесло рішення по питанню ліквідації неписьменності і запропонувало всім партійним організаціям енергійно розпочати роботу з 1700 чол. неписьменними. Пройшов місяць. Але тільки декілька партійних організацій почало роботу з неписьменними. А на таких великим підприємствах, як шахтоуправління №1 (секр. парторганізації т. Булгаков), шатоуправління №2 (секр. парторганізації т. Богданов) зовсім нічого не роблять і цілком байдужі, що на двох шахтах налічується 250 неписьменних.
	Таке ж становище на промислах. Досі не розпочали занять на IV, V, IX нафтопромислах (секретарі парторганізацій т. т. Щербина, Назаров, Мушенко), на електростанції (секретар т. Саєчніков) і т. д.
	Але на жаль таких організацій більше ніж тих, хто почав заняття. Таких лише 5-6 організацій: школи ФЗО №3, ІІ VII нафтопромисли, УРС "Укрнафта", лісозавод, міліція і все.
	Але і в цих організаціях мало відвідують заняття. Керівники VIII нафтопромислу не створивши нормальних умов, зірвали заняття. 15-20 осіб, які розпочали відвідувати заняття, примушені були кинути його саме тому, що досі не дають в класи електроламп.
	Секретар парторганізації шахтоуправління №1 т. Булгаков призначає заняття з неписьменними на той саме час, коли ці люди мають бути на політзаняттях.Через це зриваються заняття з групами неписьменних.
	Не краще становище і в роботі директорів шкіл міськВНО. Кандидат в члени партії т. Соколенко (директор школи №3) практично ще нічого не домігся. Соколенко не по-партійному ставиться до ліквідації неписьменності, не забезпечує явки учнів-культармійців школи на семінари, не проводить належної організаційної роботи щодо навчання неорганізованого населення.
	Комсомол міста стоїть зовсім осторонь від цієї важливої справи. Незважаючи на власні ухвали МК ЛКСМУ, і на ряд нарад секретарів первинних комсомольських організацій, комсомольці ще не включились в цю роботу.
	Таких фактів можна привести дуже багато. Партійні, комсомольські, профспілкові, радянські організації повинні усвідомити собі, що виконання державних контрольних завдань в галузі культурного будівництва так само обов'язкове, як і виконання господарчих планів. Лише тоді, коли ми зрозуміємо, що ліквідація неписьменності є державне, а значить, і партійне завдання, ми дійсно повернемо в цілому усі наші партійні, комсомольські, профспілкові організації лицем до ліквідації неписьменності і позбудемось ганебної спадщини панської Польщі - неписьменності в нашому місті.
