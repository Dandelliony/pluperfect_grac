Внесемо свою частку у виконання Сталінського завдання
3 великим ентузіазмом трудиться робітничий колектив 6-ої бригади IX промислу. На заклик великого Сталіна - довести щорічний видобуток нафти до 60 млн. тонн - ми, нафтовики, відповідаємо посиленою працею. Ми розуміємо, що виконання Сталінського завдання вимагає запровадження нових методів експлуатації свердловин. Тому, зараз ми намагаємось якнайскоріше перевести свої свердловини на глибоконасосний спосіб експлуатації, який дає не лише істотне підвищення видобутку нафти, а й велику економію в робочій силі та матеріалах, що можуть бути використані на інших роботах. Так, освоюючи свердловину "Павел-5", яка недавно вступила в дію, ми одночасно провадимо підготовчі роботи для переведення її на глибоконасосний метод експлуатації. В цьому ж місяці в нашій бригаді були проведені випробування нового насосу "ВВН-25", які дали повитивні результати. Всі ці міроприємства допоможутть колективові нашої бригади значно збільшити загальний видобуток нафти. Наближається велике Міжнародне свято - 1 Травня. А 9 травня вся країна відзначатиме Першу річницю одержання великої Перемоги над фашистськими катюгами. До цих знаменних днів бригада готується наполегливо. Робітники, змагаючись між собою за гідну зустріч свят, вже зараз показують чудові зразки в роботі, перевиконуючи свої зобов'язання. Так, наприклад, оператор тов. Чихрай Г., який обслуговує 8 свердловин, домігся щоденного виконання норм на 108-110 проц. замість 105 проц., як було зазначено в його соцзобов'язанні. На тов. Чихрая рівняються всі інші члени бригади. Так працюючи, колектив нашої бригади впевнений, що він внесе значну частку у виконання почесного завдання нафтовиків, поставленого перед ними великим Сталіним.