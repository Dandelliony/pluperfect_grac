Агітатори роз'яснюють виборчий закон
3 кожним днем все ширше розгортається робота по підготовці до виборів. Важлива й відповідальна роль належить в цій роботі агітаторам. Вони повинні добитися того, щоб кожний виборець мав чітке уявлення про великі принципи Радянської Конституції, про суспільний і державний устрій СРСР, знав свої права і обов'язки, ясно бачив в чому перевага соціалістичного ладу, радянської народної демократії. Цього і добивається в своій роботі агітколектив контори буріння і VIII промислу (керівник агітколективу т. Тетерін). В агітколективі 28 агітаторів. Всі вони працюють на 9 виборчій дільниці. По своїх десятихатках агітатори вже провели організаційну роботу: ознайомились з виборцями, тепер вже закінчують списки виборців. Bci агітатори серйозно і наполегливо взялись до роботи. Комсомолець-агітатор тов. Козаченко Федір провів дві бесіди по вивченню "Положення про вибори до Верховної Ради УРСР". У тов. Оліара на десятихатці 17 виборців, з якими він регулярно провадить індивідуальні бесіди. Також добре працює комуніст-агітатор тов. Анісімов О., у якого всі його 37 виборців занесені в списки і зараз вивчають Радянський виборчий закон. У відкритому днями агітпункті для виборців проведена лекція на тему: "Суспільний лад СРСР", яку читав лектор МК КП(б)У тов. Зайцев. Комсомольці готують наглядну агітацію: пишуть лозунги, плакати. В агітпункті на столі завжди свіжі газети, журнали, брошури. Агітпункт працює щоденно. Один раз на неділю агітаторами провадиться семінар, на якому вони можуть з'ясовувати всі неясні питання, порадитися з керівником агітколективу. Раз в декаду ariтатори звітують за проведену роботу. Так по-діловому, організовано працює агітколектив контори буріння і VIII промислу.