Керувати змаганням - найперший обов'язок профспілок
	Нафтовики, озокеритчики, газолінники за чудовим прикладом металургів, м. Макіївки, нафтовиків Бакі, вирушили в історичний, трудовий похід. На прапорі Всесоюзного соціалістичного змагання - один лозунг, що визначає почуття і прагнення всіх трудящих нашого міста:
	- Новий сталінський п'ятирічний план виконати достроково!.
	Нині, коли вже відомо, хто змагається і за які показники, необхідно лише добре організувати змагання, щодня керувати ним, зробити його дійовим. Такий обов'язок лягає насамперед на профспілкові організації трудящих, для яких немає і не можу бути інших турбот, ніж турбота про працю робітників, про їх умови, про те, щоб праця кожного робітника була високопродуктивною.
	Хто повинен дбати про те, щоб були повноцінні виробничі норми і, щоб система зарплати найкраще стимулювала високопродуктивну працю? - профспілка. Хто повинен щодня й щогодини будити раціоналізаторську і винахідницьку думку? - Профспілка. Хто повинен без перерви роздмухувати вогонь соціалістичного змагання? - Профспілка.
	У нас є чимало прикладів такої діяльності профспілкових організацій.
	До таких профорганізацій слід віднести профорганізацію ІІ нафтопромислу (голова тов. Заріцький), VIII нафтопромислу(голова тов. Бориславський). Тут всі робітники охоплені не лише колективним, а й індивідуальним соціалістичним змаганням.
	Профорганізації цих промислів разом з партійними організаціями щомісяця проводять підсумки ходу соціалістичного змагання, широко пропагують досвід кращих робітників, пробуджують в них винахідницьку і раціоналізаторську думку.
	Але треба сказати, що не всі ще професійні організації по-справжньому керують змаганням.
	нещодавно проведена міськкомом партії нарада голів профспілкових організацій по питанню керівництва соціалістичних змаганням, показала, що окремі профспілкові організації соціалістичним змаганням керують вкрай незадовільно.
	Так, наприклад, профорганізація відділку тресту "Укргаз" (голова тов. Хом'як), по суті соціалістичним змаганням займається від випадку, в наслідок чого жоден робітник індивідуальним змаганням не охоплений, а колективним змаганням охоплено лише 60 проц. робітників.
	Профорганізація не займається і таким життєвим питанням, як питання нормування та запровадження відрядної системи оплати праці. Тільки цим можна пояснити, що кількість відрядників по газолінових заводах не збільшується, а зменшується.
	Тов. Хом'як місяцями не буває на газолінових заводах, цехах, не знає свого виробництва, не бореться за створення робітникам відповідних умов праці. Такий "керівник" не вартий довір'я членів профспілки.
	Не задовільно керує змаганням і профорганзація контори буріння ( голова тов. Крючков).
	Робітники завжди повинні відчувати плече своєї профспілкої організації. Це значить, що керівники профспілкових організацій над усе повинні ставити контроль за здійснення заходів, від яких залежить нормальна праця робітника, а звідси і успіх в соціалістичному змаганні, всебічно боротися за створення робітникам матеріально-побутових умов, і боротись не словами а ділом, пам'ятаючи, що від поліпшення матеріально-побутових умов робітника в значній мірі залежить його продуктивність праці.
	Перед профспілковими організаціями завжди повинен стояти кожен учасник соціалістичного змагання. Треба знати його успіхи, причини, що заважають тому чи іншому робітникові виконувати взяті зобов'язання. Профспілкові організації повинні щодня доводити кожному робітникові, що від його праці, не залежно від того, яке місце займає він на виробництві, залежить успішне здійснення п'ятирічного плану. Вони повинні як найширше популяризувати досвід кращих стахановців, так, щоб цей досвід став надбанням всього робітничого колективу.
	Перше півріччя закінчилося, підприємства міста вступили у вирішальні дні другого півріччя. Щоб плоди змагання були ще кращими ніж в першому півріччя, необхідно, щоб всі профспілки під керівництвом партійних організацій як слід взяли в свої руки справу змагання. А це - їхній найперший обов'язок.
