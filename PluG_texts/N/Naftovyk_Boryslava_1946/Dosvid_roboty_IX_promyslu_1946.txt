Досвід роботи IX промислу
Колектив IX нафтопромислу об'єднання "Укрнафта", вступивши в соціалістичне змагання за дострокове виконання плану 1-го року IV сталінської п'ятирічки, зобов'язався план 25 грудня 1946р. Взяті на себе зобов'язання нафтовики виконують з честю - починаючи з квітня план видобутку нафти систематично перевиконується. В червні за 105;9 процентне виконання місячного плану промислу було присуджено перехідний Червоний прапор міськкому КП(б)У, міської Ради депутатів трудящих та обкому спілки нафтовиків. Не послабили ми темпів роботи і в липні, виконавши план на 107 проц. і тим самим перехідний Червоний прапор держимо дальше в своїх руках. Що обумовило успішну роботу промислу? Перш за все ми покращили технічне керівництво бригадами та цехами. Крім бригад по видобутку нафти і підземного ремонту, організовано спеціальні бригади: по пуску недіючих свердловин, по установці верстатів, качалок для переводу свердловин на глибокий насос, по ремонту парових машин і автолебідок, по ремонту котлів та котельної арматури і по ремонту та перевірці справності глибоких насосів. Ці міроприємства дали нам змогу піднести відповідальність кожної бригади за виконання робіт в точно зазначені строки і високоякісно. В результаті такої організації праці ми ввели із простою 14 свердловин, перевели на глибокий насос 8 свердловин, відремонтували 21 і змонтували нових 3 парові машини, привели в належний стан запущене парове господарство, добились високоякісного підземного ремонту свердловин. Ось той неповний перелік проведених робіт, які забезпечили нам успішне виконання робничих планів. Величезне значення в досягненні успіхів відіграє широко розгорнуте соціалістичне змагання між бригадами, цехами і окремими робітниками за першість, за перехідний Червоний прапор промислу. Перше місце в змаганні держить вже 2-ий місяць колектив 3 бригади (майстер тов. Проць I.), виконуючи місячні плани 110 — 112 проц. Гарно працюють нафтовики 6 бригади, майстра тов. Літушенка і 2 бригади, майстра т. Стромецького, які кожного місяця перевиконують свої завдання. Але на ряду з передовими бригадами є у нас і така, як 5 - відстаюча бригада, (майстра т. Крижанівського), де в наслідок послаблення трудової дисципліни за останній час видобуток нафти з 104 проц. знизився до 95 проц. Треба сказати, що погано нам допомагає об'єднання "Укрнафта" щодо оперативного керівництва і технічного постачання промислу. Немає сумніву, що нафтовики нашого промислу, встановивши тісний виробничий зв'язок з нафтовиками Баку, ще вище піднесуть продуктивність доб'ються безумовного виконання плану першого року нової сталінської п'ятирічки.