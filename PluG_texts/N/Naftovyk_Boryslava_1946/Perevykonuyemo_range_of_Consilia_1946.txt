Перевиконуємо плани всіх асортиментів
	Робітники нашого заводу не відстають від трудового походу радянських людей за виконання і перевиконання плану нової п'ятирічки. Змагаючись між собою, кожен цех, майстер і працівник намагаються працювати так, щоб не тільки перевиконати норму, але й дати високоякісну продукцію.
	За перше півріччя ми виконали план по валовому випуску пиломатеріалу на 114,4 проц. Крім того завод відвантажив у червні 450 куб. метрів готової продукції.
	Чітка і ритмічна робота заводу-результат правильної організації праці та злагодженності всіх виробничих процесів. На увагу заслуговує головний механік заводу т. Клебович, який не дивлячись на неробочий час ремонтуе станки, механізми, своїм дбайливим доглядом за машинами забезпечує безперебійну роботу заводу.
	Значно перевиконують виробничі завдання рамщики т. т. Шишко, І., Шемеляк I. та Сушко В. Їх циркулярна пила не знає простою, працюе вона все на повну потужність, перепилюючи півтора рази більше деревини, ніж дається за нормою.
	Не погані успіхи і в роботі сортировщиків т. т. Паніва, Деленіва, які за зміну подають 40-45 куб. м. сировини до станків, виконуючи тим самим норму на 140 — 150 проц,
	Стахановською роботою відзначається також циркулярщик т. Ключак С., виготовивши за червень 4 вагони високоякісної тари.
	Але здобуті успіхи не заспокоюють лісопильників, вони розгорнули нову хвилю соціалістичного змагання за гідну зустріч другої річниці визволення нашого міста від фашистських загарбників і взяли на себе такі зобов'язання:
	Виконати річний план до 5 грудня-річниці Сталінської Конституції ; підвищити продуктивність праці на 10 проц.; виконати липневий план випуску лісоматеріалу на 110 проц. і підготовити з числа молодих робітників: 1 механіка, 2 шоферів, 3 рамщиків i 1 електромонтера.
