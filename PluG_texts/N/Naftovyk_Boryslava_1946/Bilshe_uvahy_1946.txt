Більше уваги фізичному вихованню школярів
10 i 11 липня в м. Дрогобич відбулася обласна спартакіада школярів, в якій взяли участь також учні окремих шкіл нашого міста. Не дивлячись на те, що школи Борислава по командних показниках зайняли третє місце, на спартакіаді виявилось чудове прагнення молоді нашого міста до фізичних вправ і спорту. Слід відмітити, що окремі учні шкіл №1, 2, 3 i 8 зайняли навіть перші і другі місця в області з таких видів спорту, як: плавання, метання гранати, біг, стрибання вгору і ін. 3 числа учнів цих шкіл, 4 чол. удостоїлися того, що їх командирують на республіканську спартакіаду, яка відбудеться в цьому місяці. Ці досягнення свідчать про те, що керівники згаданих шкіл, зокрема директор школи №3 тов. Соколенко та військовий керівник тов. Джеджелій і директор школи №8 тов. Грушка приділяють належну увагу фізичному вихованню дітей. Але на жаль, цього не можна сказати про керівників інших шкіл, які не підготували зовсім дітей до змагань. А директор школи №2 тов. Качан із-за своєї байдужості до цієї важливої справи не спромігся навіть зібрати і вислати на спартакіаду тих учнів, які добре були підготовлені до змагань. 3 таким станом треба покінчити. Директорам шкіл, військовим керівникам, комсомольським і піонерським організаціям шкіл треба врахувати всі недоліки, мають місце в фізичному вихованні молоді і негайно усунути їх з таким розрахунком, щоб у слідуючих змаганнях школярів, які відбудуться у вересні, молодь всіх шкіл нашого міста могла прийняти активну участь.