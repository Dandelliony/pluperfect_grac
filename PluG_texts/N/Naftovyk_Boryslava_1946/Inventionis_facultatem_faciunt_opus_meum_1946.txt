Моя винахідницька робота
	Наш народ дуже здібний. I часто бувають випадки, коли інші раціоналізаторські пропозиції і навіть винаходи роблять рядові робітники, яким допомагає в цьому їх багаторічний досвід роботи.
	Над різними винаходами раціоналізаторськими пропозиціями я працюю давно, ще з 1923 року. Але найбільш вдоволений я одним із своїх останніх винаходів - безштанговим насосом. Думка про сконструювання безштангового виникла в мене ще декілька років тому. Працюючи над цією конструкцією, я і спочатку уважно вивчив усі відомі досі подібні конструкції. Я зважив усі їх позитивні і негативні сторони, визначив дефекти, які давали можливості ефективно застосовувати ці насоси і безперебійно експлуатувати свердловини великих глибин.
	І ось, в кінці 1940 року, безштанговий уперше зроблений в майстерні IV нафтопромислу, де я працював на той час старшим механіком. Насос був випробуваний на свердловині "Синдикат" і показав гарні результати.
	Але, на превеликий жаль, широкого застосування безштангового насосу тоді так і не вдалося зробити. Вибухла війна.
	...До нашого міста наближався ворог-фашистські катюги. Не бажаючи, щоб мій винахід потрапив до їх рук, я розібрав насос на частини і кожну з них переховував окремо під час окупаці.
	I лише з поверненням наших військ, з встановленням радянської влади, я, за допомогою головного інженера об'єднання "Укрнафта" тов. Mішанова, начальника відділу видибутку об'єдння тов. Багдосарова, а також при великому сприянні і підтримці з боку директора IV-го нафтопромислу, депутата Верховної Ради СРСР тов. Щепаніка, мав змогу знову виготовити і 9-го лютого ц.р. випробувати свій безштанговий насос на одній з свердловин IV промислу. Результати були чудові. Випробування показало, що насос може бути успішно застосований на великоглибинних свердловинах наших промислів.
	Взагалі безштанговий насос використовується здебільшого на свердловинах кривих, або з піщаним грунтом, там, де звичайні насоси працювати не можуть через швидке спрацювання (перетинання) тру, штангів. Інша річ - безштанговий насос. Він має спеціальні запобіжні частини, які на кривих сверловинах, а також при роботі в піщаному грунті охороняють насос і запобігають тертя та засипання його піском. Ось ті переваги, що їх має мій безштанговий насос. В подальшого він буде застосований на ІІ нафтопромислі, зокрема на свердловині "Прем'єр-2", яка зараз не експлуатується через те, що звичайними насосами тут працювати неможливо. Я впевнений, що безштанговий насос дасть можливість якнайкраще експуатувати цю багату на нафту свердловину.
	Тепер я працюю над подальшим виготовленням таких насосів. Анезабаром настане той час, коли ми приступимо до виробництва безштангових насосів у великому масштабі.
