Я голосую за наші права
Кожному відомо, як жилося нам, жінкам, за панської Польщі. Скажу про себе. Було нас у батька 12 дітей, жили ми в селі, де батько сяк-так господарював. Що то за гірке життя було, видно вже з того, що змалку я, як і мої брати та сестри, мусіла йти в найми, щоб хоч чим-небудь допомогти сім'ї. Де вже тут було думати про навчання, освіту! Так і залишилась я неписьменною. Мало не шістдесять років прожила я на світі, з них сорок — в Бориславі, і прямо скажу: ніколи ще так радісно не жили ми, як тепер. Радянська влада в 1940р. дала змогу моїй старшій дочці закінчити своє навчання, і тепер вона працює вчителькою в Тустановичах. Працюють і інші мої діти дочка Анна і син Володимир. Не відстає від дітей і чоловік мій - Петро Матвійович, який бурильщиком на 8-у нафтопромислі. I не раз мені спадає на думку: а чи могла б вся моя сім'я працювати, як би не було в нас радянської влади? І сама собі відповідаю: ні! Цим ми вдячні лише радянській владі, такій рідній нам, яка справді захищає наші інтереси, інтереси всього трудового народу. Сталінська Конституція дала нам всім вільні, рівні права. I мене, жінку, як і багатьох таких, як я, вона поставила нарівні з чоловіками, зрівняла наші права. Тому я з радістю, з щасливою гордістю, разом з усією своєю сім'єю, - бо всі в нас мають право обирати, — голосую наших кандидатів Івана Павловича Щепаніка і Івана Юрковича Кравчука. Я голосую за всі права, дані нам, радянським людям, Великою Конституцією Соціалістичної держави, нашим любимим вождем, батьком рідним Йосифом Віссаріоновичем Сталіним!