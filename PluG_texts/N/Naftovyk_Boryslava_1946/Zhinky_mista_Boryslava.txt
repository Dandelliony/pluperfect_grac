Жінки міста Борислава
В МІжнародний Жіночий День радянські жінки підводять підсумки своєї праці в тилу, самовідданої боротьби на фронті. Вони і цей день приносять клатву Вітчизні, партії більшовиків і любимому Сталіну - віддати всі свої сили для найшвидшої відбудови народного господарства і культури, для покращення добробуту трудящих.
Безприкладною в історії славою відзначили себе радянські жінки в Великій Вітчизняній війні проти чорних сил німецько-фашистських загарбників. Вони, як вірні дочки великого народу, разом з батьками, синами, чоловіками, безстрашно йшли в бій, героічно захищали свої міста, самовіддано працювали в тилу, куючи перемогу над ворогом.
Трудова і військова доблесть радянських жінок, їх стійкість, вміння переборювати всі труднощі війни, мали джерелом палкий радянський патріотизм.
У Вітчизняній війні жінки захищали свою рідну владу, яка дала їм свободу, всі політичні права і можливості для творчої праці і щасливого материнства.
В західних областях України, в тому числі в м. Бориславі, радянська влада існує з 1939 року. Але не дивлячись на такий короткий, порівняно, час, великі зміни сталися в житті трудищх Прикарпатської землі, особливо в житті жінки-трудівниці.
Тяжкою, безперервною була доля жінок Прикарпаття за часів панської Польщі. Це були безправні, затуркані, "холопки", які за шаматок хліба, за клаптик землі, за декілька грошів гнули свої спини на панських ланах, працювали служницями у пань.
Гіркого життя зазнали жінки нашого міста за часів німецької окупації. Понад 2600 жінок, дівчат, підлітків було загнано в неволю до Німеччини, близько 13 тисяч було закатовано, повішано, і розстріляно жінок, стариків і дітей.
Тепер за роки радянської влади величезні зміни відбулися в житті жінок Борислава. Понад 2000 жінок працюють на підприємствах, установах, 970 жінок зайняті на нафтопромислах, шахтах озокериту, газолінових заводах, які оволоділи складними професіями і стали майстрами по видобутку нафти, озокериту газоліну тощо.
Молода робітниця 5 нафтопромислу Ніна Озринська - оператор обслуговує 25 свердловин і значно перевиконує виробничі завдання. Кращі стахановки шахт озокериту т.т. Бабич, Рудавець, Дробиняк і інші.
209 жінок міста працюють інженерами, лікарями, вчителями і інші.
Яскравим доказом великого піклування більшовицької партії, радянського уряду про матерів і дітей свідчить Указ Президії Верховної Ради СРСР від 8 липня 1944р. про збільшення державної допомоги вагітним жінкам, багатодітним і поодиноким матерям.
Урядом встановлені почесні звання багатодітним матерям: - "Мати-Героїня" і орден "Материнська слава", "Медаль Материнства". Лише по Бориславу 25 жінок одержали "Медаль Материнства". Виплачено багатодітним і поодиноким матерям 247.817 карбованців. 
Відмічаючи Міжнародний День, жінки нашого міста докладуть всіх сил для того, щоб в найкоротший строк перетворити Борислав в промисловий, нафтовий центр, ширше розгорнути соціалістичне змагання за виконання державних планів, за дальший розквіт промисловості і культури нашої Батьківщини.