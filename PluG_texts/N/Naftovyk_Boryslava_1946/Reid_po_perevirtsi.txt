Рейд по перевірці виконання підприємствами міста замовлень сільського господарства
За рішенням Дрогобицького обкому КП(б)У, 26 лютого редакціями обласної газети "Радянське слово" і міської газети "Нафтовик Борислава" був проведений рейд перевірки виконання міськими промисловими підприємствами замовлень сільського господарства, в першу чергу - посівних замовлень (запасні частини для тракторів, сільськогосподарських машин і т. д.)
Як виявилося під час перевірки, становище з виконанням замовлень сільського господарства дуже невтішне. Ось як конкретно виглядає ця справа.
Протягом першого кварталу ремонтно-механічна контора об'єднання "Укрнафта" (начальник тов. Перебаєв. головний інженер тов. Іонов) повинна була виготовити 700 лемешів для тракторних плугів. В дійсності ж на 26 лютого виготовлено всього лише 50 шт. А втулки поршневих пальців і зовсім не виготовляються, хоч замовлення на це є.
Свою бездіяльність, легковажне ставлення до виконання таких важливих замовлень керівники ремонтно-механічної контори намагаються прикрити, звалюючи все на різні об'єктивні причини. Однією з таких причин, за заявою цих керівників, є відсутність бронзи. Але т.т. Перебаєву й Іонову слід було прямо сказати, що вони її й не шукали, сподіваючись, що вона сама якось "потрапить" до них; в той же час цей необхідний для виготовлення деталей до сільгоспмашин матеріал можна було б відшукати на місці, використавши для цього місцеві ресурси, але для цього треба було виявити більше ініціативи і поворотливості.
Таку ж картину виявила комісія по перевірці і в рудоуправлінні тресту "Укрозокерит". Тут треба було виготовити і дати сільському господарству 350 компресорних і поршневих кілець. Але виконання цього замовлення і до цього часу ще не розпочате, не дивлячись на те, що в майстерні є досить токарних верстатів і кваліфікованих робітників. Гірше того, головний механік тов. Борисевич відмовився від виготовлення колець, ссилаючись на недостатню кількість токарів і тому інше.
Такому безвідповідальному ставленню до виконання замовлень нашого сільського господарства необхідно покласти край. Виявлені недоліки повинні бути усунуті найближчим часом. Село повинно зазадалегідь одержати необхідні запасні частини до сільгоспмашин і т. д. з тим, щоб весняну посівну кампанію розпочати вчасно, в кращі агротехнічні строки.
Це-основа майбутнього багатого врожаю.