Збільшимо видобуток нафти
Розвиткові нафтової промисловості комуністична партія і радянський Уряд завжди приділяли і приділяють велику увагу. В наслідок цього, став можливий той стрибок, що його зробила радянська нафтова промисловість за роки Сталінських п'ятирічок.
IX нафтопромисел в минулому 1945 році з цілого ряду причин відстав у видобутку нафти, недодавши країні біля 230 тонн нафти. Нині, коли перед робіниками нафтової промисловості товариш Сталін поставив великі, творчі завдання — дати країні 60 міліонів тонн нафти в рік, колектив IX - го нафтопромислу на 1946 рік намітив ряд конкретних міроприємств, спрямованих на виконання і перевиконання державних планів.
Переглянувши весь фонд свердловин на промислі, ми три свердловини підібрали для углублення на продуктивні горизонти, 11 недіючих свердловин пустимо в експлуатацію і 12 свердловин переведемо на глибоко-насосну експлуатацію.
На всі ці свердловини розроблені вже графіки робіт, затверджені строки і відповідальні особи на кожний цикл роботи. З метою прискорення пуску недіючих свердловин, організували спеціальну бригаду. Бригади відземного ремонту свердловин переведені на відрядну роботу, що значно збільшило продуктивність праці. 
Натхненні історичною промовою товариша Сталіна, бригади по видобутку нафти широко включились в передтравневе соціалістичне змагання за гідну зустріч дня 1-го Травня і 9-го травня — першої річниця Перемоги радянського народу над гітлерівською Німеччиною, з кожним днем підвищують продуктивність праці.
Так, бригади 6 і 7, де майстрами по видобутку нафти тт. Літушенко, Василевич, щоденно перевиконують виробничі норми.
Значних успіхів добилась комсомольсько-молодіжна бригада (майстер тов. Перчинський) та 1,2 і 3 бригади.
Колектив IX-го нафтопромислу поставив перед собою першочергове завдання — в найближчі роки підвищити видобуток нафти в декілька раз. Немає сумніву, що це завдання ми з честю виконаємо. Запорукою цього є виробниче піднесення всього колективу.