Жінки в підготовці до виборів
Вибори до Верховної Ради СРСР - це велика всторична і політична подія в житті нашої країни. Як ніколи згуртований навколо більшосицької партії, навколо генія людства, батька, друга і вчителя Йосифа Віссаріоновича Сталіна, йде радянський народ до наступних виборів соціалістичного Парламенту. В цій політичній кампанії, поряд з чоловіками, активну участь беруть і радянські жінки.
Трудящі жінки міста Борислава провадять велику агітаційно масову роботу в підготовці до виборів. 112 жінок-агітаторів несуть в маси полум'яне слово більшовицької правди. Вони вивчають з виборцями Сталінську Конституцію, "Положення про вибори до Верховної Ради СРСР", розповідають їм про виборчу систему в буржуазних країнах, про права жінок в Радянському Союзу, про щастя, волю й радість, яку забезпечила нам радянська влада, більшовицька партія на чолі з великим Сталіним.
Найкраще провадять роз'яснювальну роботу серед домогосподарок агітатори т.т. Косюхніч Ганна, Крісько Катерина, Смірнова Ольга (виборча дільниця №12/38), Ситуліна, Гармурар, Голубнікова (виборча дільниця №10/36) і багато інших. Крім цього, 48 передових наших жінок працюють членами дільничих виборчих комісій.
З великим патріотичним натхненням працюють жінки-трудівниці наших підприємств. Озокеритчиці, робітниці нафтопромислів, готуючи гідну зустріч радісному дню - 10 лютого, ознаменовують ці дні новими виробничими досягненнями, набагато перевиконують свої завдання. Це можна сказати про стахановок шахт озокериту т.т. Бабіч, Рудавець, Дробиняк і інш., 2-го нафтопромислу - т.т. Лиса, Грінчак, 9-го нафтопромислу - Стажинська, Жакова і багато інших.
Робітниця Ніна Озринська, оволодівши складною професією оператора, стала майстром по видобутку нафти, обслуговує тепер 25 свердловин. Готуючи гідний подарунок дню виборів, Ніна зобов'язалася дати понад план до 30 тонн нафти.
В радісний день виборів до Верховної Ради СРСР трудящі жінки міста Борислава, разом з усім радянським народом, ще раз продемонструють свою відданість рідній партії більшовиків, любимому Сталіну. Всі вони, як одна, з радістю віддадуть свої голоси за кандидатів Сталінського блоку комуністів і безпартійних, які поведуть нашу країну по шляху дальшого розквіту.