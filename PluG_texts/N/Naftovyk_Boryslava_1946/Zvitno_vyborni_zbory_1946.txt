Звітно-виборні збори в комсомольських організаціях
Починаючи з 17 вересня, в багатьох первинних комсомольских організаціях міста відбулися звітно-виборні збори. Так, наприклад, звітно-виборні збори пройшли вже в первинних комсомольських організаціях IV-го, VIII-го, IX-го нафтопромислів, ремісничого училища №4, контори буріння, механічної майстерні ім. Сталіна і багатьох інших. Перші дні звітів і виборів показують, що комсомольці з почуттям високої відповідальнності посталися до цієї важливої події, з усією серйозністю обговорюють найважливіші питання ідейно політичного виховання молоді, з усією рішучістю викривають і критикують недоліки, вносять ділові, змістовні пропозиції щодо піднесення дальшої діяльності комсомольських організацій. В усіх первинних комсомольських організаціях, де вже відбулися звітно-виборні збори, вони пройшли при майже повній присутності комсомольців, що перебувають на обліку, без порушень інструкцї ЦК ВЛКСМ. Рівно в призначену годину почалися збори в ремісничому училищі №4. Секретар комітету т. Безлюдко М. підготував і виступив із змістовною доповіддю, в обговоренні якої взяло участь 10 чоловік. Комсомольці гостро критикували комітет, який не забезпечив роботу агітколективу, відмічали погану роботу комсомольської організації з несоюзною молоддю, а також недисциплінованість і низьку успішність окремих комсомольців. Збори прийняли ділове рішення, в якому намічено конкретні заходи щодо ідейно-політичної і культурно-масової та середспілкової роботи в комсомольській організації. Так само організовано, по-діловому, під знаком більшовицької критики і самокритики прошли звітно-виборні збори і в інших первинних комсомольських організаціях. До складу нових комітетів ЛКСМУ обрані кращі активісти, передові комсомольці. Проте, не мітити одного недоліку, який виник в результаті недостатньої роз'яснювальної і виховної, роботи з боку міськкому ЛКСМУ. В склад нових комітетів ЛКСМУ і секретарями комітетів обрані в більшости не місцеві комсомольці. Таким розв'язанням питання задовольнитися не можна. Треба, навпаки, висувати на керівну роботу місцевих комсомольців, давати їм широку можливість політичного росту і, керуючи ними та допомагаючи їм в їх роботі, виховати нові керівні кадри, Це повинен обов'язково врахувати міськком ЛКСМУ.