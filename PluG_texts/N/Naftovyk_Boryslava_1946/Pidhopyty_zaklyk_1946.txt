Підхопити заклик нафтопереробників
Соціалістичне змагання за успішне виконання і перевиконання нової сталінської п'ятирічки розгорнулось широким фронтом по всій неосяжній країні Рад. Заклики передових колективів країни знайшли гарячий відгук, соціалістичне змагання розгортається, як масовий всенародний рух за нове могутнє піднесення народного господарства, за підвищення продуктивності праці, за дальший ріст добробуту і культури радянського народу. Пройшло півроку нової сталінської п'ятирічки. Радянський народ з честю виконує накреслені плани, впевнено йде вперед до нових виробничих перомог. В лави змагаючихся вливаються нові і нові виробничі колективи. Всесоюзним соціалістичним змаганням охоплені вже міліони радянських трудівників. У нашого народу є прекрасна традиція зустрічати свої свята новим могутнім виробничим піднесенням, новими подарунками своїй Батьківщині. Наближається день свята трудящих Дрогобиччини - день 2-ої річниці визволення нашого міста від німецько-фашистських загарбників. 2 роки тому, 7-го серпня 1944 року, доблесні воїни Червоної Армії, продовжуючи могутній наступ, розбили німецько-фашистські полчища в Прикарпатті і визводили наше рідне місто. Щоб гідно зустріти і відзначити другу річницю визволення Дрогобиччини від німецьких окупантів, робітники і робітниці, інженерно-технічні працівники і службовці передового в змаганні нафтопереробного заводу N2 вступили в соціалістичне змагання на честь дня визволення міста Дрогобича, взяли на себе нові соціалістичні зобов'язання і звернулись з закликом до всіх нафтовиків, газовиків, гірників, до всіх залізничників та робітників, інженерно-технічних працівників і службовців підприємств Дрогобицької області. В зверненні говориться: "Ми звертаємося до Вас з закликом наслідувати наш приклад і розгорнути соціалістичне змагання за гідну зустріч дня 2-oї річниці визволення міст і районів нашої області від фашистської неволі". Постановою бюро Дрогобицького обкому КП(б)У схвалена ініціатива і звернення колективу 2-го нафтопереробного заводу міста Дрогобич про організацію соціалістичного змагання, присвяченого дню визволення Дрогобиччини від німецьких загарбників. Обласний комітет КП(б)У закликає всі партійні, профспілкові, комсомольські організації, області всіх трудящих ширше розгорнути соціалістичне змагання по виконанню і перевиконанню планів першого року четвертої сталінської п'ятирічки, і гідно зустріти день визволення Дрогобиччини від німецько-фашистської навали. Трудящі Борислава, як і трудящі Дрогобиччини з гордістю і радістю підведуть підсумки своєї двохрічної роботи. Підсумок цей буде значний. Зроблено багато, досягнення величезні. 3 руін і попелу встали підприємства Дрогобиччини, які разом з усіма підприємствами Радянського Союзу включились на боротьбу за виконання сталінської п'ятирічки. Підхоплюючи заклик колективу 2-го нафтопереробного заводу, трудящі Борислава гаряче його схвалюють і на своїх робітничих зборах беруть на себе конкретні зобовязання. Так, колектив V нафтопромислу у відповідь на заклик нафтопереробників включився у соціалістичне змагання за гідну зустріч 2-ої річниці з дня визволення міста Борислава і взяв на себе конкретні зобов'язання: виконати план видобутку нафти в липні місяці на 101 проц. до другої річниці дати понад план 80 тонн нафти, продуктивність праці на 3 проц. Справа честі трудящих Борислава одностайно пілхопити ініціативу нафтопереробників і на всю широчінь розгорнути соціалістичне змагання за гідну зустріч 2-ої річниці з дня визволення нашого рідного міста від фашистської чуми. Партійні, профспілкові, комсомольські міста повинні очолити і керувати виробничим піднесенням трудящих мас. Повсякденно керувати змаганням, перевіряти виконання зобов'язань, популяризувати досвід передовиків і добитися загального виробничого піднесення. У другому півріччі нафтовики, озокеритчики, газолінники тримають серйозний екзамен перед країною. По їх ділах, по результатах їх роботи Батьківщина буде судити, наскільки уміло вони боряться за втілення в життя великих сталінських переднакреслень. Для цього треба уже зараз розгорнути боротьбу за виконання і перевиконання липневого плану та річного плану, це й буде одним із кращих подарунків другій річниці визволення нашого міста від німецьких окупантів.