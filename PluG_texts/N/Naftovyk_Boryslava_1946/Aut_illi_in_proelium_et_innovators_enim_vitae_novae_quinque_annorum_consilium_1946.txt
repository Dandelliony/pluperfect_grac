Винахідники і раціоналізатори в боротьбі за виконання нової п'ятирічки
	Раціоналізаторами і винахідниками об'єднання Укр- нафта" за 6 місяців 1946 року внесено 57 пропозицій. Втілено в виробниитво за цей же час 36 пропозицій. Умовна річна економія лише по 16 пропозиціях становить 345,7 тис. крб. Винахідникам і раціоналізаторам виплачено 19 тисяч крб. авторської винагороди.
	В єдиному прагненні забезпечити дострокове виконання завдань четвертої сталінської п'ятирічки, винахідники і раціоналізатори глибоко вникають в процеси виробництва, критично аналізують роботу людей і механізмів, вишукуючи невикористані резерви виробництва.
	Терміст ремонтно механічної контори тов. Саберзянов сконструював і виготовив піч для термічної обробки деталей, чим значно спростив процес термообробки і покращив якість цілого ряду деталей та інструментів, які випускаються майстернями.
	Електрозварник контори буріння тов. Пеліхов сконструював і виготовив пристосування для регулювання амгерансу електро-зварного апарату, що значно покращило якість зварюнальних робіт.
	Слюсар транспорткої контори т. Чукалов придумав оригінальне пристосування для перевірки правильності зборки шатуну з поршнем, яке має велике значення для - експлуатації автомашин.
	Слюсар 8-ї бригади VIII нафтопромислу т. Мазурак шляхом реконструкці нафтових ліній добився ліквідації однієї насосної станції на свердловині "Стателянд 27", чим спростив внутрі- промислове транспортування нафти, висвободив один паровий насос і скоротив витрату пару.
	Свердловина "Кароль" довгий час знаходилась в аварійному стані через те, що долото, яке було залишено в забої, відхилилось від осі свердловини і привалилось до стінки свердловини. В такому стані долото не можна було взяти жодним з відомих- ловильних інструментів. Винахідник т. Петришин, ознайомившись становишем швидко сконструював і виготовив спеціальний інструмент, який був спущений в свердловину із першого разу аварійне долото було піймане і витягнуте. Аварія була ліквідована.
	Начальник механічних майстерень т. Скольський сконструював пристосування для розточки циліндрів на фрезерному верстаті. Раніше циліндри розточувались на токарному верстаті за 32 години, після втілення пристосування Скольського ця робота виконується лише за 16 годин. Лише на одній зарплаті економія за рік складатиме 10500 крб.
	Багато ініціативи і кмітливості проявляє у своїй роботі директор IV нафтопромислу - депутат Верховної Ради СРСР тов. Щепанік. Разом з своїми працівниками він являється автором б пропозицій. Тов. Щепанік разом з тов. Зозуляниць сконструював і виготовив пристосування, яке дозволяє безпечно і швидко будувати дерев'яні вишки. Цей засіб вже примінюється на інших промислах і в конторі капітального ремонту.
	Таких прикладів можна навести ще кільки. Але все ж таки раціоналізаторів і винахідників у нас ще мало. Це можна пояснити недостатньою масовою роботою з винахідниками і тяганиною при розгляді робітничих пропозицій.
	Завданням керівників підприємств і особливо головних інженерів, а також профспілкових організаціях на місцях є максимальне поширення лав винахідників і раціоналізаторів, пожвавлення роботи комісій по робітничому винахідництву, швидкий розгляд пропозицій і втілення їх в життя, звертаючи увагу на "дрібні" пропозиції, які мають величезне значення в економії державних коштів. 
