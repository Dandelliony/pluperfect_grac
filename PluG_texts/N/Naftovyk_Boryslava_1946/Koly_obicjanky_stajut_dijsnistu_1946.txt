Коли обіцянки стають дійсністю?
Дві бурові свердловини - "Пом'ярки-2" і "Пом'ярки 3" знаходяться від контори буріння на віддалі 12 кілометрів. Але, не зважаючи на таку віддаленість, сполучення зовсім не налагоджене. Гірше того, немає навіть телефонного зв'язку. Все це дуже позначається на роботі бригади. Невистачає, наприклад, якого-небудь інструменту, - доводиться чекати на якунебудь випадкову машину, щоб дістатися до міста, а бурові весь цей час простоюють. До цього часу не організоване і постачання робітників. Правда, приміщення для магазину збудоване, але на цьому справа й покінчилась.Хліб же на бурові возять транспортне знову ж таки випадковими автомашинами, без дотримання найелементарніших правил санітарії. Багато разів обіцяли директор контори буріння і керуючий нафтооб'єднанням виділити для обслуговування бурових автомашину, підводу, встановити телефон, але віз, як кажуть, і досі там. Коли ж ці обіцянки перетворяться в дійсність?