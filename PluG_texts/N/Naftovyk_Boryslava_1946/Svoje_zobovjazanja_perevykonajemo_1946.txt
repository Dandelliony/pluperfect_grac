Своє зобов'язання перевиконаємо
Третя бригада IX-го нафтопромислу довгий час була відсталою: щомісяця ми не додавали державі кількість нафти, виконуючи свій план по видобутку лише на 80 — 90 проц. Основною причиною цього відставання була відсутність в бригаді міцної трудової дисципліни, не було відповідальності у робітників за доручену роботу, не було тієї напруженої боротьби колективу за збільшення продуктивності надавалася нам також допомога з боку технічних працівників промислу. Все це разом узяте і привело нас до такого ганебного становища. Настав квітень місяць. По всіх промислах, заводах, шахтах широко розгорнулося соціалістичне змагання на честь міжнародного свята. Перше Травня та річниці Перемоги радянського народу над Німеччиною. Не бажаючи відставати від своїх товаришів, наша бригада вирішила шляхом розгорнутого соціалістичного змагання вийти з ганебного прориву. Перш за все, ми взялися за налагодження міцної трудової дисципліни, без якої досягти виробничих успіхів не можливо. На зборах, виробничих нарадах ми детально обговорювали роботу кожного робітника, зокрема визначали недоліки і намічали шляхи до їх усунення. Домоглися ми повного забезпечення гумовими кільцями, канатами та іншими матеріалами, а також технічною допомогою, що дуже допомогло нам в нашій боротьбі за виконання і перевиконання виробничих планів. Тепер бригада щодня виконує своє завдання на 103 проц. Гордимося ми своїми стахановцями: Попель Іван і Сеньків Степан - оператори, Пегичка Микола - кочегар, Гамбуз - маніпулянт, виробіток яких щодня становить 102 — 104 проц. Так ми працюємо. I певні, що своє зобов'язання, взяте в соціалістичному змаганні за гідну зустріч свята-виконати план на 101 проц. ми перевиконаємо.