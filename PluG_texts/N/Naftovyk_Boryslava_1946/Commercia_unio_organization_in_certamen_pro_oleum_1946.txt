Профспілкова організація в боротьбі за нафту
	Всі робітники нашого промислу наполегливо борються за виконання і перевиконня плану нової сталінської п'ятирічки.
	Завдяки правильно організованого соціалістичного змагання між бригадами, цехами і окремими робітниками, яким керує партійна і профстілкова організації, допомагають актив і стахановці, промисел з місяця в місяць перевиконує виробничі плани.
	На чолі змагання наші профактивісти, які разом з майстрами бригад кожного дня перевіряють виконання взятих зобов'язань. Результати змагання щоденно заносять на дошки пошани, про них пишуть в стінних газетах, бойових листках, які виходять періодично в кожній бригаді. Крім того, досвід кращих робітників-стахановців обговорюються на виробничих нарадах.
	На увагу заслуговує профгрупорг 7 бригади-кочегар тов. Кіцман, який організував змагання між окремими робітниками - операторами, мотористами, машиністами кочегарок. Він щотижня проводить з робітниками бесіди, виробничі наради, читки газет, на яких, підводячи підсумки змагання, пропагує досвід кращих робітників, пробуджує в них раціоналізаторську і винахідницьку думку, в результаті чого брагада працює злагоджено і систематично першою на промислі перевиконує виробничі плани.
	Особливо треба відмітити корисність виробничих нарад, які проводяться по бригадах за ініціативою цехових комітетів. Свердловина "Марія Тереса" від певного часу почала зменшувати видобуток нафти. Це питання було обговорено на виробничій нараді в 3 бригаді, де вирішено перевести свердловину на глибокий насос. Цей захід дав позитивні результати. Тепер свердловина не тільки дає попередню продукцію, але й збільшився її дебет до 30 проц.
	Немалу увагу профспілкова організкація приділяє росту кваліфікованих кадрів. В другому кварталі на курсах техмнімуму побувало 60 робітників, 30 новаків підвищили свою квадіфікацію і тепер самостійно працюють.
	В нашій роботі ми добилися не поганих успіхів, але на них ми ні в якому разі не заспокоюємося. В другому півріччі ми ще міцніше візьмемо в свої руки справу змагання, будемо боротися не лише за перевиконання виробничих планів, але й за те, щоб кожний робітник став стахановцем.
