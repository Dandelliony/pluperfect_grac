Використовуємо всі форми і методи агітації
Наша виборча дільниця N7 повністю підготувалася до дня виборів; дільнична виборча комісія провадить останні звірки по виборців. Зараз на агітпункті, в гуртожитках, на квартирах виборців ми розгорнули дійову агітацію за наших славних кандидатів Сталінського блоку комуністів і безпартійних т.т. І. П. Щепаніка і I. Ю. Кравчука. В бесідах, розмовах з виборцями агітатори розповідають біографії кандидатів, знайомлять виборців з їх життям, трудовою і політичною діяльністю. Ariтаторами вже проведено 104 бесіди, якими охоплено 2134 виборців. В 23 гуртках агітатори вивчають з виборцями Положення про вибори, Сталінську Конституцію. Найбільш ретельно, вдумливо готуються до занять з виборцями агітатори т.т. Стуліна (домогосподарка), Циховляс (технік), Осипов- комсомолець, Кузанов-інженер-репатрійований і інші. Їх бесіди проходять жваво. Вони захоплюють своїх слухачів, розповідаючи про кандидатів - роз'яснюють виборцям про ріст людини за радянської влади, відданого служіння Батьківщині, перевагу радянського демократизму. Організовано і жваво проходять у нас збори виборців, де ми ставимо заздалегідь підготовлені лекції і доповіді. Так, в січні місяці проведено 3 зборів. На зборах виборці прослухали такі лекції: "Сталінська Конституція - найдемократичніша Конституція в світі" (читав кандидат партії інженер т. Сітулін), "Права жінок і їх роль в підготовці до виборів" (провадив член ВКП(б) інженер тов. Іпатов), "22 роки без Леніна під проводом Сталіна ленінським шляхом" (читав міськвоєнком тов. Колодяжний). В дні, які залишились до виборів, ми ще ширше розгорнемо агітацію за кандидатів Сталінського блоку комуністів і безпартійних т.т. І. П. Щепаніка, І. Ю. Кравчука, всі, як один, віддамо свої голоси за вірних синів нашої Батьківщини.