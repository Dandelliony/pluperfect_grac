Воїн з Борислава
Хто це так влучно стріляє?
Командир батальйону запитував батарейну прислугу. Ніхто не відповідав. Гармата продовжувала стріляти. Горіли два німецькі танки. Загорівся третій. Німці не видержали, завернули і скрились в яру.
Телефонний зв'язок був порушений. Зв'язковий повзком пробирався до батареї. Він побачив гармату і бійця, який склонився на лафет і важко віддихав.
Підемо, - зв'язковий доторкнувся до плеча бійця, - майор викликає.
Як вас звуть? Прізвище?, - міцно стискаючи руки бійцеві, - запитав майор.
Людвиг Духнич, з Борислава.
Спасибі, товариш!..
Поблизу розірвався снаряд. Всіх присипало землею. Німці вже втретє йшли на горстку артилеристів, що обороняли підступи до важливої дороги. 
Людвиг повернувся до гармати. Гармата замовкла. Снарядів нема. Артилерист схопив автомат. Після першої черги упали пости ворогів. Потім щось мигнуло в очах. Потемніло... Людвиг втратив свідомість.
Було це в 1941 році. В госпіталі Духнич не затримався. Він довго шукав свою частину, але в ці дні тяжко було. Армія відступала. В одному з українських сіл, Людвиг зустрів земляка: 
Ти коли з Борислава?
Виявилось, що земляк вийшов з міста разом з останніми солдатами. Він розповів про бомбардування рідного міста.
Згадав Людвиг сім'ю: дружину, і двохрічну Аліцію. Тільки два роки прожили вони щасливо. За панів Духнич не працював. Українцеві майже неможливим було дістати працю. Коли Червона Армія звільнила Західну Україну, по-новому зажили люди. І працю, і хліб одержали вони. Потім почалась війна. Духнич не став чекати повісти з Військомату. Він пішов добровільцем відстоювати право на труд і щастя. - Куди поспішаєш, інші ще дома, - заплакала на груді дружина, пригорнулась дочка. Суворіше стало лице. Людина, у якої віднімають щастя, ненавидить ворога.
Біля Львова Людвиг вперше побачив трупи невинних: жінок з перекривленими від жаху обличчями, дітей, які простягали ручки до вбитих матерів, стариків. Зрозумів Духнич ще в ті дні, що шлях до повернення щастя важкий, тернистий. Він порівняв цей шлях з запорошеними дорогами, які ведуть в Борислав. Скільки разів він, змучений спекою і втомлений голодом, ходив тут, шукаючи якої-небудь роботи, - все життя. І лише за два роки до війни наступив перший світлий день в його житті.
Від болю стискалося серце солдата в дні відступу. Чи скоро знову побачу рідні гори, покриті чудовими лісами, свердловини, які почорніли від нафти і часу? Чи скоро знову притисну до грудей дружину і дочку?
Глибокі морщини з'явились на лиці 30-ти річного солдата. Бориславський робітник боровся у стін Сталінграду, щоб повернутись в Борислав. Він звільняв рідну Україну.
І чим ближче ставало до Прикарпаття, тим сильніше стискалось серце Духнича від хвилювання. Що з сім'єю, що з рідним містом і промислами? Тепер Людвиг став механіком — водієм бронемашини. Він діяв в розвідці.
Одного разу розгорівся бій за важливу переправу через водний рубіж. В нервіній схватці, розвідники добивались одного: не дати німцям зірвати міст. Духнич залишив машину в укритті і разом з групою бійців відкрив вогонь по німцях. Навколо рвались міти, снаряди. Не злякались радянські воїни. Дружнім натиском відбили вони у ворога гармату і відкинули фашистів на протилежний берег річки.
Людвиг підскочив до німецької гармати. Снарядів було багато. Не встигли німці вистріляти їх. У солдата — золоті руки майстра. Може й тому, Духнич за декілька хвилин освоїв гармату, і відкрив вогонь по німцях.
Бій тривав декілька годин. Розвідники утримували міст. Коли наші частини підійшли до річки, Духнич все ще вів вогонь, не підпускаючи німців до переправи.
Хто це стріляє з німецької гармати? 
Людвига покликали до полковника.
Я десь вас бачив, - усміхнувся офіцер, - як вас звуть?
Людвиг Духнич, з Борислава. 
Вони впізнали один одного — полковник і старший сержант. Три роки не бачились. Але не забув офіцер відважного солдата.
Представляю вас до нагороди.
І коли Духничу вручили “Червону зірку”, він згадав весь шлях, пройдений від Борислава до Сталінграда і від Сталінграда до Берліна. В Берлін український солдат увірвався разом з першими загонами. На підступах до рейхстагу він був поранений, але, побачивши Червоний прапор на криші, який водрузили його товариші, він забув про біль. Те, про що він мріяв в тяжкі воєнні роки, збулося.
В дні боїв за Берлін партбюро частини прийняло відважного розвідчика кандидатом в члени комуністичної партії.
Зимою 1946 року, Людвиг повернувся додому. Дома він застав листи від фронтових товаришів. Із Куйбишева писав Михаїл Кирилов, з Вороніжа — Іван Кокін, з Білорусії — Микола Куросевіч. Здружились вони на фронті, в боях, де разом добували перемогу, в після війни поїхали відбудовувати свої рідні краї — Русь, Україну, Білорусію.
З Людвигом Івановичем Духничем ми познайомились на VIII промислі. Він ще не вспів замінити військову форму. На груді орден і чотири медалі. Він прижмурюючи добродушні очі, широко усміхається.
Як приємно після тяжкої боротьби знову дихати рідним повітрям...
Далеко за пагорбами видніють старі рощі. Вітер колише верхами дерев. Куди не глянеш оком — вишки, цілий ліс вишок, і високих труб, які мов упираються і блакить неба.
Тут я виріс, став робітником, - говорить Людвиг Іванович. Батько навчив мене любити працю. Старий котельщик був щасливий лише в години праці. Але праці було мало. Так було за панів...
Якось мимоволі я повернувся в прохідну. Великий плакат відкривав вхід на промисел. “Потрібні робітники — оператори, машиністи, токарі, і слюсарі. Потребуються учні, різноробочі...”
Нове життя. За це життя ми боролися і повернули його.
Над Бориславом, промислами і пагорбками спускався вечір. Десь здалека спалахнули і загасли вогники. Потім все яркіше і яркіше загорілися тисячі лампочок. Промисли освітлились. Свіжий, як весняний ранок, прикарпатський вітер приніс прохолоду. Так і перемога повернула щастя всім, хто її вистрадав. 