Нарощуємо темпи нафтовидобутку
З кожним днем нарощує темпи роботи колектив ІІ-го промислу. Не задовольняючись досягнутими вже успіхами, нафтовики весь час добиваються нових ще більших. Так за 14 днів бравня план по видобутку нафти виконано на 106,7 проц.
Цей високий показник досягнуто напруженою роботою всього колективу. Ми своєчасно ліквідували аварійний стан свердловин. Крім цього, при активній допомозі старшого геологі тов. Скворцової досліджено 15 свердловин, що дало приріст нафти в цілому по промислу на 1,5 тонн за добу.
В процес роботи ми ввели також деякі технічні удосконалення, завдяки чому продуктивність праці, в порівнянні з квітнем місяцем 1945 року, зросла на 6 проц., а з березнем — на 13 проц.
Такий виробничий успіх промислу — результат, перш за все, чіткої, злагодженої роботи всіх бригад. Серед них немає відстаючої, всі вони виконують і перевиконують план. Серед колективів бригад триває напружена боротьба за першість. І якщо в квітні переможцем була 7-а бригада майстра тов. Піцикевича, то в травні їй довелося поступитися місцем колективові 6-ої бригади майстра тов. Годіва.
Соціалістичне змагання на честь Дня Перемоги, яке розгорнулося серед робітників цієї бригади, це вище піднесло тут продуктивність праці. Кращі оператори т.т. Купчик, Сетко, Сенюта виконують свої норми на 110-115 процентів. В цілому ж 6-та бригада двохтижневий план травня виконала на 110 процентів.
Безперервно покращують свою роботу і цим самим збільшують видобуток нафти й інші бригади промислу.
З метою закріплення досягнутих успіхів, нині промисел проведе такі міроприємства. Поперше, заплановано провести на 4-й і 6-й бригаді перфорацію труб, з таким розрахунком, щоб можна було провадити одночасну експлуатацію свердловин на декількох горизонтах. Подруге, на всіх свердловинах будуть проведені дослідницькі роботи і, потретє, протягом травня і червня 5 свердловин будуть переведені на експлуатацію глибоким насосом.
Роботи вже провадяться. І всі ми певні, що досягнемо гарного успіху. Запорукою цього є палке прагнення, яким охоплені всі наші нафтовики, - виконати і перевиконати п'ятирічний план.