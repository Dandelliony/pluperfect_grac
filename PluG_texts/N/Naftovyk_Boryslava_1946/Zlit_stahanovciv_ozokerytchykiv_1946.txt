Зліт стахаровців-озокеритчиків
24 серпня в приміщенні клубу озокеритчиків відбувся перший зліт стахановців озокеритної промисловості. Кращі люди шахт озокериту зібралися обговорити підсумки роботи за 7 місяців, викрити недоліки і поділитися досвідом передових методів праці. 3 доповіддю про підсумки роботи за 7 місяців виступив керуючий трестом "Укрозокерит" тов. Сопін. В дебатах виступив стахановець — забійщик шахтоуправління №1 тов. Бакланов і поділився досвідом своєї роботи. - Для того, щоб перевиконувати норми, - говорить тов. Бакланов, - я здалегідь готую забій, добре кріплю, тримаю в порядку інструмент, не роблю зайвих рухів. Свої методи я вже передав 4 молодим гірникам, які виконують свої норми на 180 проц. Я виконав річний план за 6 місяців і п'ятирічний план виконаю за 2 роки. Тов. Попов - топляр звернув увагу на те, що соцдоговори перевіряються лише в кінці місяця, а необхідно їх перевіряти через кожних 5 днів з тим, щоб своєчасно вживати заходів у виконанні планів. Стахановець-забійщик шахтоуправління №2 тов. Аверкін піддав різкій критиці роботу начальника шахти №2 тов. Мігдал, який не цікавиться питаннями організації робочих місць, не чуйно ставиться до запитів робітників. Шахта №2, - закінчує свій виступ т. Авербула передовою і ми зробимо все, щоб вона знову завоювала першість. Секретар МК КП(б)У тов. Даниленко поставив ряд практичних завдань перед озокеритчиками і висловив впевненість, що колектив озокеритчиків, який завжди був передовим і ініціатором змаганні, знов здобуде своє право на першість. В дебатах виступило всього 14 чоловік. Зліт стахановців прийняв звернення до всього колективу озокеритчиків, в якому взяті нові соціалістичні зобов'язання, дострокове виконання річного плану. В урочистій обстановці були вручені цінні подарунки стахановцям-учасникам зльоту.