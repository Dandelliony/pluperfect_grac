Кровна справа комсомольців Борислава
В 1920 р. Володимир Ільїч Ленін на I з'їзді РКСМ говорив: "Ви знаєте, що в країні неписьменній побудувати комуністичне суспільство неможливо...Комунізм полягає в тому, щоб та молодь, ті юнаки й дівчата, які перебувають в союзі молоді, сказали: це наша справа, ми об'єднаємось.., щоб ліквідувати неписьменність! Як же виконують цей ленінський заповіт комсомольці Борислава? На жаль погано. Лише про окремі комсомольські організації можна сказати, що вони щось роблять в тій справі. Так, почалися заняття з неписьменними в школі ФЗН N3, на II нафтопромислі (секретар тов. Яцичанко,) VIII нафтопромислі (секретар тов. Козирева). В проведенні обліку неписьменних взяли діяльну участь управбудинками комсомольці т. т. Усеїнов і Мулярська К. Щождо останніх комсомольців і в цілому комсомольських організацій, то треба сказати, що вони просто ухилилися від цієї роботи і стоять осторонь, в ролі спостерігачів. Секретар комсомольської організації IX нафтопромислу тов. Васильєв місяць тому провів силами комсомольців рейд перевірки стану роботи по ліквідації неписьменності. Але на цьому й скінчилося. Таке ж становище у відділку тресту "Укргаз" (секретар комсомольської організації тов. Страхова), де, до речі, коло 200 чол. неписьменних, на IV нафтопромислі (секретар комсомольської організації тов. Полковникова) і в інших організаціях. Велику роботу по ліквідації неписьменності могли б провести комсомольські організації наших середніх шкіл. Але й тут нічого не робиться. Мало того, на комсомольських зборах це на питання ні разу навіть не обговорювалось. А секретарі шкільних комсомольських організацій, як т. Конрад (школа N3), тов. Коцюбинський (школа N 1), нічого не зробили, щоб залучити учнів-старшокласників до участі в справі ліквідації неписьменності. В цьому році охоплено навчанням покищо 12 проц. Всієї кількості неписьменних. Ці цифри показують, наскільки погано ми працюємо. Ліквідація неписьменності - кровна справа комсомолу. Комсомольці Борислава по- винні по-справжньому взятися за цю справу і виконати її з честю.