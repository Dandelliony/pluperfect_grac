VIII-й нафтопромисел повинен вийти з прориву
3 поганими показниками підходить до закінчення господарського року колектив VIII-го нафтопромислу. Вже півроку промисел знаходиться в ганебному прориві; результати роботи за листопад місяць також мало втішні: державний план по видобутку нафти на 88,0 проц., газу - на 98,4 проц., по валовій продукції - на 91,5 проц. 37 бригад по видобутку нафти 5 далеко не виконують своїх планів. Наприклад, в листопаді 3-тя бригада майстра т. Харченка дала показник - 82,2 проц., 6-та бригада майстра т. Когута — 75,4 про., 4-та бригада майстра т. Пліхти - 59,4 проц. і інш. І лише дві бригади йдуть на рівні виконання і перевиконання виробничих планів. Це — 7-ма бригада майстра тов. Пономарьова, місячний показник якої 102 проц., і 8-ма бригада майстра тов. Саса, яка в листопаді домоглася 108,8 проц. виконання завдання. Причин, які довели промисел до такого стану, далеко шукати не треба. Це, перш за все, низька трудова дисципліна в колективі, що на кожному кроці приводить до частих аварій і простоїв свердловин. Так, нещодавно на 6-й бригаді з вини оператора Квашиняка була виведена з дії високодебітна свердловина "Герцфельд-1". Особливо часті аварії трапляються на 1-й бригаді (майстер т. Фрайліх) та на 4-й, де трудова дисципліна знаходиться на дуже низькому рівні. Треба сказати, що рівень трудової дисципліни знизився в значній мірі в результаті послаблення політично-масової роботи серед робітників, для яких читки газет і бесіди влаштовуються надзвичайно рідко. Погано і з соціалістичним змаганням, яке, по суті, існує лише на папері: cоцдоговори лежать під сукном, дошок показників роботи кращих людей промислу немає, не провадиться і обмін досвідом стахановців. Погані результати роботи бригад пояснюються ще й недотриманням встановленого режиму експлуатації невикористанням всіх можливостей для підвищення нафтовидобутку, а також дуже слабим технічним керівництвом. Так, наприклад, на 4-й бригаді часто порушується режим періодичних свердловин; чистка забою тут не провадиться, що приводить до втрати нафти. 3 таким станом далі миритися ніяк не можна. Адже промисел в результаті свого прориву заборгував країні сотні тонн нафти! Перед нашим колективом — велике, складне, але в той же час і почесне завдання: ліквідувати цей борг, вивести промисел з прориву і до дня виборів до Верховної Ради Радянської України прийти в рядах передовиків нафтової промисловості.