Більше уваги клубній роботі
	Культосвітні заклади-будинки культури, червоні кутки, клуби-могутнє знаряддя, з допомогою якого партійні, комсомольські та профcniлкові організації провадять роботу з найширшими масами населення, здійсноючи ті, чи інші завдання, поставлені партією і урядом.
	Великі і почесні завдання стоять, зокрема, і neред промисловими клубами, а їх у нас має кожний промисел, завод, шахта.
	Подивимося, що ж робиться по наших клубах, яку вони ведуть культ-масову роботу серед своїх робітників?
	Клуб шахти озокериту почав дійову niдготовку до Міжнародного дня-1 Травня. Тут вже написано понад 20 лозунгів, 2 схеми по п'ятирічному плану, малюються для сцени декорації. Завідуючий клубу тов. Пікало є дійсним керівником клубу, він про все турбується скрізь вникає в роботу: придбав юіюліотеку, зробив картотеку, відвів приміщення для читального залу, де є багато журналів та газет, які підшиваються і використовуються, як допоміжний матеріал.
	Комсомольська організація рудоуправління організувала драматичний гурток з 19 чоловік-комсомольців та молоді. Керівником його є комсомолка Спринська Наталія, Члени гуртка готують п'еcy .Сватання на Гончарівці".
	Але таких клубів, на жаль, мало. Є й такі клуби, де до Свят зовсім не готуються. Для прикладу візьмемо клуб IX нафтопромислу. Велике і світле приміщения. Ззовні щось подібне до клубу, але зайдіть в середину приміщення, і ви побачите купи сміття - підлога підміталася мабуть, ще до дня виборів, стіни тут обдерті, вікна побиті. Але така неприваблива картина зовсім не турбує дирекцію промислу, ні партійну, комсомольську та профспілкову організації. Гірше того, дирекція зовсім відмовилась ремонтувати клуб, мотивуючи це недостачею робітників та матеріалів.
	Є в клубі і завідуючий тов. Чікригін, але він нічогісінько не робить та й не дивно, бо сюди ніхто з керівників не заглядає,
	А, як би й був організований якийсь гурток, то навряд, чи пішов би хто в таке багно? Даремяо витрачати час.
	Не в кращому стані знаходиться і клуб відділку тресту "Укргаз". Цей клуб навіть не має свого керівника. Є придбана бібліотека, але бібліотекар відсутній, немає кому і видати читачені книжку. От, як задовольняють культурні запити робітників. Про робітничу самодіяльність забули, в клубі незатишно і непривітно.
	Такий стан створився тому, що ні партійні, ні комсомольські, ні профспілкові організації не надають керівникам клубів ніякої діяльної допомоги. Самі ж керівники клубів, без цієї необхідної допомоги не можуть і не зможуть впоратися з тим великим завданням, що стоїть перед клубними закладами.
	Нині наша країна широким фронтом розгортає трудовий наступ- боротьбу за виконання Сталінського плану відбудови і розвитку народного господарства на 1946-1950роки, і тут завдання наших клубних закладів особливо почесні й відповідальні. Вся їх робота повинна базуватися на пропаганді серед трудящих тих грандіозних завдань, які стоять тепер перед нами. Цьому повинна бути підпорядкована вся робота промислових клубів.
Краще обслуговувати трудящих
	Питання культурного обслуговування трудящих піднімалося пресою не раз. Зокрема, в газеті "Правда України" за 12 березня ц. р. в статті Міністра торгівлі УРСР наводився ряд фактів нечуйного ставлення місцевих торговельних організацій деяких міст до потреб споживача. В статті зверталася увага на неправильне розміщення торговельних точок: велике скупчення їх в центрах міст і майже повна відсутність на околицях.
	Проте, як з цієї статті, так і з ряду інших керівники Бориславського змішторгу не зробили для себе ніяких висновків: мовляв, про нас не згадують, значить нас це і не стосується.
	Хочеться розказати про "роботу" магазину №14, який обслуговує працівників науково-дослідницького інституту та електростанції.
	Приміщення магазину - грязне, темне. На полицях товстим шаром лежить пил (це, мабуть, замість краму). На ці ж полиці складається хліб, який привозять на зовсім непристосованому для цього візку, дуже брудному, до речі.
	Немає в магазині розпорядку робочого дня - невідомо, коли починається в ньому торгівля, коли перерва та і т. д. Немає й книги скарг, а вона потрібна, тому що підстав для писання в ній є дуже багато.
	Працівник прилавку (вона ж і завідуюча магазином) Карпога вихідні дні влаштовує за своїм власним бажанням. В звичайний же робочий день магазин відкритий періодами.
	Таке обслуговування трудящих нікуди не годиться. Керівникам змішторгу час вже серйозно займатися цим питанням і налагодити справу культурного обслуговування трудящих.
,
