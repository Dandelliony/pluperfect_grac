Забезпечити робітників гарними гуртожитками
Питання про створення нормальних побутових умов для робітників, особливо для тих, що живуть в гуртожитках, тепер, в післявоєнний час, з кожним днем набирає все більшого й більшого значення.
Проте, на жаль, не всі ще керівники наших підприємств по-справдньому підійшли до розв'язання цього питання. В даному випадку мова йде про керівників рудоуправління тресту "Укрозокерит", які зовсім не піклуються про своїх робітників, не створюють їи необхідних житлових умов. 
Так, більша частина робітників шахт озокериту проживають в гуртожитку по вулиці Лімановського, № 11. Цікаво, чи бували тут хоч раз керівники шахт, профспілкової організації? Можемо з впевненістю сказати, що ні.
А треба було це зробити і побачити, в яких умовах доводиться жити робітникам. А умови ці дуже погані. Поперше, повітря в цьому приміщенні та павколо нього таке затхле, що його чути ще здалека. В самому гуртожитку надзвичайно брудно. Підлога коридору засмічена лушпиннями картоплі, заллята помиями, а прибирати всю цю брудність нікому й на думку не спадає.
Вмиваються робітники в цьому ж таки коридорі, зливаючи собі кухликом, бо немає й досі умивальників.
Так само погана справа із забезпеченням робітників постільною білизною. Наявна ж білизна настільки брудна, що важко навіть визначити, якого вона була кольору. Про прання ж її немає й мови. Комнати гуртожитку зовсім не обладнані. Не вистачає такої, на перший погляд здавалося б дрібниці, а насправді дуже важливої речі, як стільці, табуретки. Робітник, прийшовши з роботи, мусть в брудному одязі сідати просто на ліжко. Столи брудні, нічим не покриті. Плити обідрані, стіни кімнат "прикрашені" багаточисленним павутинням.
Виникає питання: що ж роблять вбиральниці? Чому такий ганебний стан ніяк не турбує коменданта гуртожитку тов. Паршін? І само собою напрошується відповідь: і комендант, і керівники профспілки ставляться до своїх обов'язків формально, бездіяльничають, не беручи до уваги основного - турботу про людину, про нашого робітника.
Адже, при бажанні, можна було б створити для робітників зовсім інші житлові умови. Для цього рудоуправління має всі можливості. І якщо до цієї роботи візьмуться по-справжньому, по-господарському, то будуть і гарні результати. Необхідно в найближчий же час зробити так, щоб озокеритчики жили в культурних побутових умовах.