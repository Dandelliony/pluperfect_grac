Нарада культосвітніх працівників міста
	Днями відбулася нарада культурао-освітних працівників Борислава, на якій було присутніх понад 200 чоловік,завідуючі клубами, червоними кутками, художньої самодіяльності, редактори стінних газет, працівники кіно, радіо, кращі агітатори підприємств установ та ін.
	3 доповіддю про п'ятирічний план відбудови і розвитку народного господарства на 1946-1950-роки і найближчі завдання культ-освітних працівників міста виступив завідуючий відділом пропоганди і агітації міськкому КП(б)У тов. Харлан.
	 — Культурно-освітня робота завжди була могутнім засобом в справі комуністичного культурного виховання трудящих, - говорить доповідач. - З допомогою преси, літератури, лекції, кіно, радіо, художньої самодіяльності, через клуби, червоні кутки, бібліотеки партійна організація міста проводила ідеологічну роботу, виховувала і виховує населення в дусі любові і відданості соціалістичній Батьківщині, великому вождю й учителеві товаришу Сталіну.
	- Тепер, — продовжує далі доповідач,- коли країна вступила в новий історичний період свого розвитку, а найближчі завдання наші яскраво визначені новим пятирічним планом,- нафтопромислу, ідеологічна робота, робота культурно-освітних установ, повсякденна політична агітація серед населення має особливо велике значення. Далі тов. Харлан відмітив цілий ряд недоліків в роботі міських культосвітних закладів, зокрема міського відділу зв'язку (начальник т. Уколов) і "cоюздруку", як вкрай незадовільно постачають населення газетами, журналами: погано також поставлена справа з радіофікацією міста, особливо робітничих клубів, червоних гуртків, гуртожитків і т.д.
	Різкій критиці піддав також доповідач роботу відділу культ-освітних установ міськради (завідуючий відділом т. Жашков).
	Визначивши конкретні завдання найближчого часу, що стоять перед культосвітніми установами і агітаторами, та шляхи піднесення культурно-освітньої, політично-масової роботи, які виходять з завдань нової п'ятирічки рішень Х пленуму ЦК КП(б)У, доповідач закликав всіх культосвітніх працівників, агітаторів серйозно взятися за підвищення свого ідейно-теоретичного рівня.
	Після доповіді розгорнулися жваві дебати.
	У своєму виступі заступник нач. об'єднання "Укрнафта" тов. Малютін яскраво, на цікавих прикладах розповів про піднесення матеріально-культурного рівня трудящих в четвертій п'ятирічці, про те, як втілюється в життя Закон нової п'ятирічки в нафтовій промисловості в зв'язку із збільшенням заробітної плати.
	З різкою критикою недоліків роботи культосвітніх закладів виступили т. т.: Фрайліх-агітатор VIII-го нафтопромислу, Яковлєв- голова обкому спілки нафтовиків, Халавка-голова міської Ради депутатів трудящих та інші.
	Про роль і значення стінної преси та завдання її в справі мобілізації трудящих на виконання і перевиконання пятирічного плану розповів у своєму виступі редактор міської газети т. Борокило.
