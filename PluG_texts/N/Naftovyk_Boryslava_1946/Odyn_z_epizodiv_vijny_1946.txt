Один з епізодів війни
Це було в Угорщині. В жовтні 1944 року я одержав призначення в гвардійський полк, який в той час провадив наступальні бої з про-тивником. ...Чим ближче до місця розташування полку, тим виразнішою стає картина недавньої битви: розбита ворожа техніка, воронки від снарядів, убиті.. Все частіше зустрічаються поранені. Від одного з них дізнаємось, як можна дістатися до КП полку, але до нього вже довелося пробиратися перебіжками. Після представлення командирові полку, я одержав від нього наказ відправитися в розпорядження командира 3-го батальйону, що займав позиції коло висоти. Через деякий час я прийняв командування взводом однієї з рот. Перед нами було село, зайняте противником, який вів безперервний вогонь по наших позиціях. Справа бив ворожий кулемет, який не давав нам просунутися. Вечоріло. Наш наступ тимчасово припинено. ...Вже спадали сутінки, коли німці раптом пішли в контратаку. По їх диких вигуках і по характеру самої атаки можна було зрозуміти, що хоробрість свою вони підживили спиртом. Підпустивши їх ближче до наших позицій, ми, за наказом командира роти, відкрили суцільний вогонь автоматів, кулеметів. Німці на мить розгубились, деякі кинулися назад, інші залягли. Наші бійці приготувалися до атаки. В цей час зліва докотилося гучне "ура", - це сусідня рота перейшла в атаку. 3 вигуками: "За Батьківщину!", "За Сталіна!", кинулися ми в бій... Не витримали фріци нашого навального натиску, не прийнявши багнетного бою, в паніці кинулися вони назад. Небагато хто з них залишився живий, та й ті поздавались нашим бійцям. Батальйон захопив швидко очистив його від німців, закріпившись на другому його боці. При допиті полонених виявилося, що всі вони п'яні, перед атакою кожному з них видали спирт для хоробрості"... Помилилося німецьке командування. Не зважило воно найголовнішого: хоробрість, основана на спирту, то не є хоробрість. Справжня ж хоробрість, відвага, героїзм, що властиві нашим радянським бійцям, виробляється свідомістю і вірою в своє праве діло, любов'ю до своєї Вітчизни.