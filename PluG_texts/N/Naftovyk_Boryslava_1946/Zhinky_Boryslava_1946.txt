Жінки Борислава - активні учасниці соціалістичного будівництва
Тяжке, безправне було життя жінок в царській Росії. За царськими законами жінка перебувала в повній залежності від чоловіка. Без дозволу чоловіка жінка не мала права влаштуватися на роботу по найму. Жінки були позбавлені виборчих прав, обмежені в правах на громадську роботу і державну службу, в правах на освіту навіть в своїх майнових правах. В особливо тяжкому становищі знаходилися жінки з трудящих класів. Заробітна плата у робітниць була в два рази нижча, ніж у чоловіків. Ніяких законів про охорону материнства й дитинства не існувало. Велика Жовтнева Соціалістична революція повністю звільнила трудящу жінку. Радянська влада зразу ж встановила цілковиту рівність в правах жінок з чоловіками, чого немає більше нігде, в жодній країні. Сталінська Конституція закріпила за жінками рівні права з чоловіками в усіх областях державного, господарського, культурного, громадсько-політичного життя. Жінки нарівні з чоловіками мають право обирати і бути обраними в усі органи влади. Всі ці права одержали і трудящі жінки західних областей після возз'єднання їх з Радянською Україною. Тепер жінки західних областей разом в усіма трудящими нашої Батьківщини є активними учасницями здійснення сталінського п'ятирічного плану відбудови й розвитку народного господарства СРСР i 29-i роковини Великого Жовтня зустріли чудовими досягненнями. Зокрема значних успіхів домоглися жінки-трудівниці Борислава. В переджовтневому соціалістичному змаганні виросло багато стахановок, які систематично перевиконують свої виробничі норми. Достроково, 28 жовтня виконала свій місячний плак пшоновар шахтоуправління №2 Бабіч Теодора, давши 146 проц., Ганна Радлицька - пшоновар цього ж шахтоуправління, виконала план на 107 проц., в той же час навчаючи одну ученицю. 140 процентів норми - незмінний показник Скшипець Франціски - помічниці оператора 3-oї бригади IX нафтопромислу, На 105 проц. виконує завдання оператор газолінового заводу №10 Шургут Наталія. Від нафтовичок, озокеритниць, газолінниць не відстають і робітниці міських артілей. Гордиться своїми стахановками колектив артілі "Більшовик". Шевці Ганна Кузнецова і Ольга Руди виконують свої норми 130-150 проц. B артілі "Індпошив" загальною пошаною користується бригадир швацького цеху тов. Малиняк Єва. Її бригада виконала план на 180 проц. Швачка цієї бригади тов. Флюнт Марія дала 150 проц. норми. Такі успіхи наших робітниць. Активну участь приймають також жінки і в громадсько-політичному житті міста. Лише на відбудові міста працювало 2.500 домогосподарок. Велику роботу проводять жінки-культармійки, ліквідуючи тяжку спадщину панської Польщі - неписьменність населення. Так живуть і працюють жінки Борислава - рівноправні члени великої сім'ї народів нашої соціалістичної Вітчизни.