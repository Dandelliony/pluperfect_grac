Завдання стінної преси в новій п'ятирічці
	Більшовицькі газети є найважливішим центром політичної роботи в масах. Пристрасна партійність, глибока ідейність завжди була і є характерними рисами нашої преси, створеної піртією Леніна - Сталіна. Великого значення зажди надавала і надає коміністична партія також низовій пресі, як знаряддя для виховання трудящих мас в комуністичному дусі, мобілізації їх на виконання завдань, що стоять перед Батьківщиною.
	Стінні газети - перші помічники партійних і господарських організацій на виробництві. Пропагуючи завдання п'ятирічки СРСР і УРСР та досвід кращих новаторів, розгортаючи на своїх шпальтах гостру більшовицьку критику, висміюючи ледарів і допомагаючи відсталим піднятися до рівня передових робітників,- стінгазети цим самим мобілізовують робітників на виконнаня річних, квартальних, місячних планів.
	Але з стінгазет наших міських підприємств та організацій видно, що не скрізь ще члени редколегій правильно розуміють свої завдання. Тому часто трапляється такий стан, коли редколегії звертають увагу лише на зовнішній вигляд стінної газети, на її чистоту, охайність, художнє оформлення і поверхово ставляться до змісту вміщуваних статтей, до їх цілеспрямованості. Від таких статей користі мало, і прочитавши їх, ні робітник, ні службовець не зробить для себе необхідних висновків, які б допомогли йому в роботі.
	Саме такою виглядає стаття "Зниження собівартості - запорука виконання п'ятирічки", що її в вмістила в своєму 15-му номері стінгазета "Нефтяник" (орган партйної і профспілкової організації "Укрнафта"). Питання, яке хотіла підняти стінгазета, - дуже важливе, особливо, якщо нагадати, що якраз із зниенням собівартості продукції в об'єднанні далеко не все гаразд. Але вся згадана нами стаття - це перелік по пунктах існуючих недоліків у цьому питанні. Що ж саме робиться, як об'єднання "Укрнафта" бореться за зниження собівартості, або що передбачається в найближчий час, - про це в статті не згадується.
	Гарне враження залишає в читача стінгазета "Озокерит - Родине" (орган парторганізації і профспілки тресту "Укрозокерит", №7). Газета вмістила 8 статтей, цікавих і своїм змістом, і оформленням. Матеріал різноманітний, весь він підпорядкований цілям і заданням озокеритчиків у новій п'ятирічці. Про це говорять і назви статтей: "завдання інтелігенції в четвертій сталінській п'ятирічці". "Партійно-технічна конференція на допомогу виробництву". "Наші соцзобов'язання" та інші.
	Але зовсім протилежне враження робить стінгазета "Нафтовик" (VIII- го промислу) Поперше, неохайна, з погано обробленим матеріалом, де майже в кожному слові зустрічаються грубі граматичні помилки (напр. "тереторія", обиспичение", "брегада", "нифтяники" і багато інш.) , -вже цим газета ніяк не приваблює читача, а вона ж покликана мобілізувати нафтовиків промислу на виконання виробничих завдань!
	Про те, що промисел знаходиться в ганебному прориві, не виконує державних планів по видобутку нафти, згадується лише в одній (з п'яти) статті. А як організоване соцзмагання робітників, що робиться для ліквідації прориву,- про це газета мовчить.
	Наведені факти говорять, що не всі стінні газети включилися в активну боротьбу за виконання завдань, поставлених четвертою п'ятирічкою, а залишаються осторонь повсякденного виробничого життя робітничих колективів.
	Зараз по наших підприємствах, шахтах, як і по всій країні, розгорнулося переджовтневе соціалістичне змагання. Заклики ініціаторів цього змагання пройняті великою патріотичною ідеєю - відзначити славні роковини створення першої в світі радянської держави новими успіхами в роботьбі за виконання і перевиконання післявоєнної сталінської п'ятирічки. Тут для стінгазет дуже багато роботи. Вся їх увага повинна бути приділена розгортанню ї ходові соціалістичного змагання.
	Агітувати і мобілізувати трудові колективи на виконання і перевиконання виробничих планів, соціалістичних зобов'язань, допомагати їм в цьому шляхом обміну досвідом передовиків на сторінкахстінних газет, бути в гущі трудового життя підприємства - основні і невідкладні завдання низової преси.  
