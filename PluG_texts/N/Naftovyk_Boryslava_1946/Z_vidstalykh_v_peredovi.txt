З відсталих в передові
Протягом всього минулого року бригада № 7 не виконувала виробничих планів по видобутку нафти і була найвідсталішою бригадою на VIII промислі. Багато для цього було причин: недотримання технологічного режиму роботи свердловин, наявність великих простоїв, аварійність, відсутність обліку в видобутку нафти, а також і недисциплінованість членів бригади.
І ось тепер показники роботи цієї бригади разючо відмінні від минулорічних. Починаючи з січня цього року, колектив 7-ої бригади систематично не лише виконує, але й перевиконує свій план. Так, показник січня - 100,17 проц., лютого - 107,81 проц., І декада березня - 106 проц.. В чому ж причина такого переродження бригади?
Перш за все, причина ця полягає в зміні керівництва. В кінці грудня на чолі бригади став майстер по видобутку нафти тов. Пономарьов Ф., який зразу ж взявся за основне - організаційне зміцнення колективу, і за зміцнення дисципліни.
Другою не менш важливою причиною успіху було проведення перегляду і відповідної перестановки робочої сили. До кожної групи свердловин були виділені кваліфіковані робітники і до них прикріплені заново прибулі з числа репатрійованих. Вже через місяць ці нові робітники, після практичного навчання і теоретичної підготовки, стали самостійно обслуговувати виробничі агрегати і верстати. Кращі з них - т.т. Савенов А., Іванов М., Коваленко Н. та інші не лише справляються з своїми завданнями, але й перевиконують норми виробітку. Так було розв'язане питання з підготовкою кадрів. Правильна розстановка сил дала можливість скоротити число робітників бригади з 75 чол. до 54 чол.
Простої, які траплялися раніше з різних причин, приводили до значного недобору нафти і тягли бригаду вниз. Застосування методу членово-попереджувального ремонту привело до цілковитого усунення цих простоїв і різкого збільшення видобутку. Особливо багато попрацював у цій справі машиніст тов. Харченко, який що найменше двічі на добу буває на кожній свердловині і поточним ремонтом підтримує нормальну роботу всіх парових машин. Непогано налагоджено і обслуговування парових котлів у кочегарках, де за роботу і стан кожного котла відповідає спеціально прикріплений кочегар.
Раніше в бригаді погано був поставлений облік видобутої нафти і дуже часто виробіток як денної, так і нічної вахти був невідомий. Зараз облік організований таким чином, що кожна здає помічникові майстра видобуту нафту по заміру. Великим стимулом в підвищенні видобутку стала дошка показників, на якій відмічається щоденний виробіток кожної зміни.
Велику увагу звертає бригада проведенню технічних міроприємств. Не менше двох разів на місяць скликається виробнича нарада, на якій обговорюються досягнення і накреслюються технічні заходи до покращення роботи. Так, наприклад, було запропоновано довантажити глибокий насос на свердловині "Стфтулянд-11".
Після цього дебет свердловини виріс на 300-350 проц. За рахунок збору нафти з колодця свердловини "Стателянд-25" до дня виборів у Верховну Раду СРСР бригада дала понад план більше 25 тонн нафти. За пропозицією членів бригади, в зв'зку з поганим станом канату, на свердловині "Стателянд-24" була наполовину зменшена кількість виїздів без зниження дебету свердловини. Ці і подібні заходи допомагають зберігати устаткування і підвищити видобуток нафти.
Так працює колектив бригади № 7. І в цьому полягає весь секрет його успіху в роботі.
Зараз бригада настійливо бореться за виконання поставлених перед собою завдань - щомісяця виконувати норми на 105 проц., не допускати затоварення нафти і вчасно здавати її транспортній конторі. Цим бригада бореться і за виконання почесного завдання, поставленого великим Сталіним перед всіма нафтовиками, - щорічно давати країні не менше 60 міліонів тонн нафти.