Для кращого майбутнього
Натхненні першотравневим Наказом товариша Сталіна, нафтовики IV промислу з великою радістю зустріли Декрет уряду про випуск позики на відбудову і дальший розвиток народного господарства СРСР.
У своїх виступах нафтовики одностайно схвалили заходи уряду, спрямовані на дальше змцнення економічної могутності Радянського Союзу, на відбудову і розквіт народного господарства великої країни Рад.
Виступаючи на зборах, директор промислу, депутат Верховної Ради СРСР тов. Щепанік сказав: - Передплачуючи нову позику, ми вносимо свій вклад у велику справу дальшого розвитку країни, дальшого піднесення життєвого рівня нашого багатоміліонного народу. Я позичаю державі 3.000 крб і з цієї суми вношу готівкою 500 крб.
Майстер комсомольсько-молодіжної бригади тов. Шевчук Мирослав, підписавшись на 1.500 крб., сказав: - Ми продемонструємо свою любов і відданість нашій соціалістичній батьківщині не тільки працею на виробництві, але й своїми коштами допоможемо країні відбудувати та відродити наші рідні міста й села, зруйновані під час війни німецько-фашистськими варварами. З підписаної суми тов. Шевчук вніс готівкою 500 крб.
Щоб скоріше залікувати рани, нанесені нашій країні війною, і щоб життя наше стало ще красивішим і заможнішим, сказав оператор тов. Савчин, - я підписуюсь на свій півторимісячний заробіток — 1000 крб. і з цієї суми вношу готівкою 200 крб та закликаю всіх робітників підписатись не менше, як на місячний заробіток.
Один за одним підписуються робітники в службовці, за перших 2 години сума підписки по промислу склала 279.050 крб, з цієї суми внесено готівкою 18 тис крб.