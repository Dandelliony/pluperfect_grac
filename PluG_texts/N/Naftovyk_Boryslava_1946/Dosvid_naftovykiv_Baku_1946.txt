Досвід нафтовиків Баку - на промисли Прикарпаття
Нафтова промисловість Прикарпаття переживає дні технічного прогресу, які у свій час пережили бакінські нафтовики. На зміну допотопним методам видобутку нафти і буріння йде нова техніка - глибоконасосна експлуатація, обертове буріння, передова організація праці на промислах і в бригадах. 3 кожним роком буде збільшуватися кількість свердловин, оснащених сучасними механізмами нафтовидобутку. Здійснення завдань реконструкції і механізації нафтовидобутку вимагає від всіх нафтовиків і в першу чергу від керівників наполегливої, творчої праці. Поруч з цим треба рішуче збільшити темпи буріння і особливо швидкості глибокого розвідувального буріння. У світлі цих завдань великого значення набуває ініціатива нафтовиків Дрогобицької області, які звернулися через газету "Радянське слово" з листом до бакінців, в якому закликають відновити соціалістичне змагання і встановити міцну виробничу дружбу. Лист нафтовиків Прикарпаття до робітників і інженерно-технічних працівників Баку пройнятий великою і щирою любов'ю до старшого брата російського народу і є яскравим проявом братерства і дружби між народами нашої краіни. А як відомо "Дружба між народами СРСР - велике і серйозне завоювання, Бо, поки ця дружба існує, народи нашої країни будуть вільні непереможні". (Й. Сталін). Соціалістичне змагання між нафтовиками Прикарпаття і Баку безумовно сприятиме швидкому відродженню нафтової промисловості Радянської України, допоможе якнайскоріше виконати завдання механізації і реконструкції нафтових промислів Борислава, Східниці, Чорної і інших нафтових районів області. Міністерство Нафтової Промисловості Південних і Західних областей СРСР вітає і підтримує чудовий почин нафтовиків Прикарпаття і подасть всебічну допомогу українським нафтовикам в здійсненні їх прагнень - перенести багатий досвід нафтовиків Баку на свої промисли і заводи. Я впевнений також, що і робітники та інженерно-технічні працівники Баку зроблять все можливе для того, щоб допомогти нафтовикам Прикарпаття застосувати їх досвід роботи. Швидко запровадити на промислах нову техніку, перевиконати план буріння і видобутку нафти в першому році нової п'ятирічки. Вже в цьому році з нафтових промислів Прикарпаття для підвищення кваліфікації і вивчення досвіду роботи нафтовиків Азербайджана у Баку і Грозний буде надіслано 260 кращих робітників об'єднання "Укрнафта". Хай міцніє братерська дружба між українськими і азербайджанськими нафтовиками! Бажаю нафтовикам Прикарпаття нових успіхів у здійснені плану сталінської п'ятирічки, у благородній справі відродження нафтової промисловості Радянської України.