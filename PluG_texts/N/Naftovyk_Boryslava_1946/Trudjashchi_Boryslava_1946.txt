Трудящі Борислава схвалюють Звернення ЦК ВКП(б)
3 великим піднесенням, з почуттям глибокої вдячності, зустріли трудящі Борислава Звернення Центрального Комітету Комуністичної Партії (більшовиків) До всіх виборців, До робітників і робітниць, До селян і селянок, До воїнів Червоної Армії і Військово-Морського Флоту, До Радянської інтелігенції. По всіх нафтопромислах, шахтах озокериту, газолінових заводах, виборчих дільницях проводяться збори, мітинги, на яких зачитується Звернення - величний документ політичної ваги. 3 лютого відбулись збори виборців 5 виборчої дільниці, на яких було понад 300 виборців: текст Звернення зачитав виборчої комісії тов. Халавка. По закінченню читки Звернення ряд виборців виступило з промовами, в яких гаряче схвалили Звернення ЦК ВКП(б) і закликали всіх виборців віддати свої голоси за кандидатів блоку комуністів і безпартійних. Тов. Флюнт Іван сказав: - Ми вільні громадяни великої Країни Рад, самі висуваємо кандидатів до Парламенту, цього ніколи не було раніше - за часів панської Польщі. Я, - говорить далі т. Флюнт, - піду на заклик більшовицької партії і в день виборів віддам свій голос за т.т. Щепаніка і Кравчука. Голосуючи за них, я буду голосувати за дальший розквіт нашої Батьківщини. Далі з промовою виступила домогосподарка тов. Крилова: - Я палко вітаю Звернення партії Леніна-Сталіна і закликаю всіх жінок-виборців ще тісніше згуртуватись навколо більшовицької партії і любимого вождя народів товариша Сталіна і в знаменний день 10 лютого 1946 р. одностайно віддати свої голоси за кандидатів блоку комуністів і безпартійних. Збори виборців відбулися також і на 6 виборчій дільниці, на яких довірена особа тов. Ненько зачитав і докладно роз'яснив виборцям Звернення Центрального Комітету Всесоюзної Комуністичної Партії (більшовиків) до всіх виборців.