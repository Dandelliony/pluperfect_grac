Екзамени - наша перевірка
Прийшла весна, і для всіх нас, учнів, настав гарячий час підготовки до екзаменів і іспитів. Кожен з нас розуміє, що екзамени — важлива подія в нашому житті і кожний хоче витримати їх з честю. Успіх залежить від нашої наполегливості в навчанні, настійливості. I хоч до початку екзаменів залишилось мало часу, але, якщо його розумно використати, можна зробити багато. Мені хочеться звернутися до всіх семикласників, моїх знайомих і незнайомих друзів. Товариші! В нашому житті настає той великий момент, коли перед нами відкриваються нові широкі горизонти. Ми можемо продовжувати навчання в середній школі або вступити до технікуму. Ми можемо обрати будьякий шлях. Але для цього треба добре підготуватися. Випускні екзамени будуть для нас перевіркою: чи готові ми вступити в нове життя. За цей невеликий строк, що залишився до екзаменів, нам треба не лише закінчити учбову програму сьомого класу, але, й повторити пройдене за всі сім років навчання. I екзамени покажуть, чи маємо ми силу волі, настійливість, вміння самостійно працювати. Ці ж якості необхідні кожній людині, що вступає в життя.