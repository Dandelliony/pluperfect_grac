Організовано прийдемо на вибори
Наближення дня виборів викликало велике піднесення серед виборців нашої 10-ої виборчої дільниці. І коли раніше на десятихатках проводилися заняття один раз на тиждень, то тепер бесіди відбуваються в нас що другий день. Виборці з великим зацікавленням і активністю відвідують заняття.
В ці дні, як ніколи піднесена агітаційно-масова робота серед виборців. Агітатори нашої дільниці підпорядковують тепер всі форми усної і наочної агітації одній меті - якнайширшій популяризації наших кандидатів так, щоб за них у день виборів всі виборці віддали свої голоси.
В бесідах і розмовах з виборцями агітатори докладно розповідають біографії наших кандидатів, знайомлять слухачів з життям і трудовою та політичною діяльністю т.т. Щепаніка і Кравчука, розповідають виборцям, як вони в минулому боролися за визволення трудящих і як вони тепер дбають про зміцнення нашої Батьківщини, про поліпшення життя робітників і селян. За весь час виборчої кампанії агітатори нашої виборчої дільниці в кількості 50 чол. провели понад 500 бесід - занять з виборцями.
Кращі агітатори т.т. Шемко, Дидинська, Черненко, Літвінова свої бесіди з виборцями проводять жваво, розповіді про кандидатів вони пов'язують з роз'ясненням прав радянських громадян, наданих їм Сталінською Конституцією, розповідають про перевагу радянського демократизму, про події за кордоном. В бесідах часто беруть участь слухачі. Вони багато запитують, з великою увагою слухають матеріали з газет, журналів, а інколи розповідають епізоди з власного життя.
Крім бесід на десятихатках, виборці нашої дільниці прослухали 7 лекцій, доповідей на різні цікаві теми. Так, наприклад, з великим зацікавленням всіх слухачів були прочитані лекції на теми: "Про права і обов'язки радянських громадян", "Українсько-німецькі націоналісти - найлютіші вороги українського народу", "ВИборча платформа нашої партії", про життя і діяльність нашої партії і інші.
З великим політичним піднесенням і невимовним задоволенням виборці прослухали Звернення Центрального Комітету Всесоюзної Комуністичної Партії (більшовиків) до всіх виборців і в своїх виступах заявили, що вони організовано в день виборів віддадуть свої голоси за кандидатів Сталінського блоку комуністів і безпартійних - І. П. Щепаніка та І. Ю. Кравчука.