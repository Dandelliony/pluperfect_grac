Своєчасно відремонтуємо школи
До всіх трудящих Дрогобицької області
Звернення учасників районної наради активу селян Самбірського району
Дорогі товариші!
В час, коли весь радянський народ, керований партією більшовиків, на чолі з великим Сталіним, приступив до розв'язання найважливіших господарсько-політичних завдань четвертої сталінської п'ятирічки, ми вирішили внести свою частку в цю велику роботу по відбудові дальшому розвитку народного господарства і культури. Піклуючись про своїх дітей, ми хочемо створити їм всі умови для успішного навчання в школах. 3 цією метою в нашому районі розгорнуто велику роботу по ремонту шкільних приміщень, виготовленню ремонту меблі, завозу палива, обладнанню спортивних майданчиків, деревонасадженню на шкільних садибах. Ці роботи провадяться силами всієї громадськості району без жодних затрат державних грошей. Нами вже повністю відремонтовано 13 шкіл, завезено річну потребу палива в 12 шкіл, будується одна нова семирічна школа, провадиться капітальний та середній ремонт в останніх 28 школах і завозиться паливо. До 9 травня 1946 року селяни Самбірщини зобов'язуються повністю закінчити всі роботи по підготовці шкіл до нового навчального року силами громадськості. Ми закликаємо трудящих Дрогобицької області наслідувати наш приклад і до закінчення 1945 — 46 навчального року відремонтувати шкільні приміщення, забезпечити школи паливом, виготовити і відремонтувати шкільні меблі силами і коштами населення. Хай наші турботи про школу створять всі умови для безперебійної успішної роботи її, забезпечать виховання грамотних і культурних, активних громадян нового соціалістичного суспільства.
Ухвалено на районні нараді активу селян Самбірського району 15 квітня 1946 року