Зобов'язання озокеритчиків
Гаряче відгукнувшись на заклик колективу Дрогобицького нафтопереробного заводу N2, робітники, інженерно-технічні працівники і службовці шахтоуправління №2 з ентузіазмом включилися в соціалістичне змагання на честь другої річниці з дня визволення міста Борислава. На своїх загальних зборах озокеритчики одностайно схвалили і взяли на себе такі соціалістичні зобов'язання: 1. Виконати місячний план видобутку озокериту на 110 проц. і ліквідувати заборгованість за перше півріччя ц. р. в кількості 5 т. озокериту. 2. До 1-го серпня закінчити ремонт стволу, перейти на двохкліттьовий підйом і розпочати проходку стволу з горизонту 125 метрів до горизонту 160 метрів. 3. До 1-го серпня встановити і пустити в експлуатацію компресор. До дня другої річниці визволення Борислава провести такі роботи: a) поставити нову повітрепроводку замість старої; б) відремонтувати підйомну лебідку і компресорне господарство; в) зробити 8 шахтних вагонеток; г) виготовити і пустити в експлуатацію нову пилораму; д) провести 5 ланок шляхів на металевих шпалах зробити 10 підборних листів. 4. Підвищити якість виварки пшона з озокериту. По шахті №2 - дати вихід пшона з руди 95 проц. від потенціалу, озокериту з пшона - 50 проц.; по шахті №3 - дати вихід пшона з руди 95 проц. від потенціалу, озокериту з пшона - 35 проц. 5. Довести кількість виконуючих норми виробітку по шахтоуправлінню до 80 проц. всього складу робітників. 6. Дні з 1-го по 6 серпня оголошуються передсвяткових вахт. За цей період щодня видобувати озокериту на 120 проц. і в дні свята - 6 i 7 серпня — оголошується вахта, в ці дні видобуток озокериту повинен становити 130 проц. норми. Озокеритчики енергійно приступили до здійснення цих зобов'язань.