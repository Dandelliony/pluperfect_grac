Наші зобов'язання
Велике виробниче піднесення панує на газоліновому заводі №1. На заклик стебниківців всі робітники включилися в переджовтневе змагання за дострокове виконання державних планів. На загальних робітничих зборах були підведені підсумки роботи за вересень місяць і взяті нові соціалістичні зобов'язання. Завод на протязі кількох місяців не виконує виробничі плани, і у вересні місяці. Але при дружній роботі всього колективу проведено цілий комплекс ремонтних робіт, встановлено новий холодильник, використано всі місцеві ресурси і можливості, що дає тепер змогу виконувати і перевиконувати державні плани. Колектив взяв зобов'язання жовтневий план виконати на 103 проц. Кращий оператор зміни тов. Хухро від імені колективу своєї зміни взяв зобов'язання виконати в жовтні виробниче завдання на 105 проц. За його прикладом послідував оператор другої зміни тов. Шембель. Також в своїх зобов'язаннях колектив намітив в найближчі дні закінчити підготовку заводу до зими. Розгорнувши переджовтневе соціалістичне змагання, колектив впевнено бореться за ритмічну роботу свого заводу, за виконання й перевиконання державних планів.