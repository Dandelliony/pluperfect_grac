Свідомі великих завдань
Моя бригада займає одне з перших місць серед всіх бригад II промислу, які змагаються за дострокове виконання плану нафтовидобутку першого року нової сталінської п'ятирічки. Сповнені єдиним бажанням - достроково виконати п'ятирічний план, нафтовики з кожним днем добиваються нових виробничих успіхів по збільшенню нафтовидобутку. Так, в квітні і травні не було такого дня, щоб ми не виконали плану менше, ніж на 110 проц., а за 20-те травня ми дали 114 проц. плану. Таких чудових успіхів ми добилися, перш за все, шляхом правильної організації праці, закріпленням трудової дисципліни та запровадженням ряду технічних удосконалень. Для підвищення нафтовидобутку ми вирішили власними силами впровадити глибокий насос на свердловині "Альфред 1", яка до цього часу експлуатувалася при помочі автолебілки. Застосування тут глибокого насосу не тільки дало нам великі заощадження в паливі і інших матеріалах, а також дебіт свердловини зріс на 40 проц. Крім того, ми широко розгорнули роботи по досліженню свердловин та запровадженню на них графіку виїздів. Так, наприклад, свердловині "Вулькан 1" виїзди були впроваджені щогодини, але нафта виходила занечищена, і видобуток її почав помітно зменшуватися. Я звернувся по пораду до геологічного відділу промислу, де порадили мені змінити режим екплуатації. Тепер ця свердловина експлуатується що 3 години, і, як показують підсумки, видобуток нафти збільшився майже на 30 проц., нафта поступає чиста. На деяких свердловинах ми провели також промивання забоїв гарячою нафтою та рушіння трубами, в результаті чого дебіт наших свердловин на багато зріс. В досягненні загальних успіхів бригади величезну роль відіграє організована бригада по ліквідації аварій, яку очолює оператор тов. Здзєбко. Завдання цієї бригади полягають в своєчасному ремонті технічних матеріалів та ліквідації недоліків в роботі. Тов. Здзєбко заслуговує на увагу не стільки тим, що успішно запобігає аваріям, він, обслуговуючи 4 свердловини являється заспівачем соціалістичного змагання в бригаді, щоденно виконує свої виробничі норми на 115-120 проц. Зразки в роботі показують також оператори-багатосвердловинники тт. Сенюта, Кобилка, що дають з дня-на-день 115-117 проц. виробітку. Але на цих досягненнях наша бригада не обмежиться. Ми свідомі великих завдань, які стоять зараз перед нами, будемо повсякденно множити наші досягнення, збільшувати нафтовидобуток, щоденним перевиконанням норм внесемо й свою частку праці у велику всенародну справу.