За нові успіхи в ІІ кварталі
Включившись у Всесоюзне соціалістичне виконання і перевиконання першого року IV сталінської п'ятирічки, колектив шахтоуправління №1 наполегливо бореться за збільшення видобутку озокериту. Виробничих успіхів колектив добився завдяки широко розгорнутому соціалістичному змаганню. Першість в змаганні тримає зміна гірного майстра тов. Попова, яка виконала виробничий план по видобутку озокериту в червні на 134 проц. Кращі робітники т. т. Дубаненко кріпильщик, Брук - уборщик породи, Бірюков - забійщик щоденно виконують виробничі норми на 142-146 проц. Від гірників не відстають і топлярі, як Микитко, їхній показник виконання - 152 проц. Вступивши у вирішальні дні другого півріччя, колектив шахтоуправління і, крім ліквідації заборгованості по видобутку озокериту, зобов'язався закінчити капітальні роботи до 20 липня, відбудувати підіймальний ствол до горизонту 140 метрів, щоб розпочати монтаж металевого копра.