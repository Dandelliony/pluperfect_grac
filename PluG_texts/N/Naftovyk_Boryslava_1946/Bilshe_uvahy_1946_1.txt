Більше уваги
Не так давно на IV промислі за ініціативою комсомольської організації та під керівництвом зав. клубом т. Андрушкової, був організований драматичний гурток. Перші постановки мали великий успіх, вони були настільки вдалі, що заслужили відмінну оцінку обкому спілки нафтовиків. Здавалося б, що надалі драматичний гурток не буде послаблювати своєї роботи. І це так і було б, якби з боку профорганізації була надана необхідна допомога. Але ні профспілкова організація, ні партійна організація промислу не цікавляться долею гуртка, не допомагають молодим початківцям в їх роботі, не створюють їм необхідних умов. Зрозуміло, що робота драмгуртка від цього не покращала, а значно погіршилась. Гуртки художньої самодіяльності дуже потрібні. Вони не лише дають робітникам можливість весело, цікаво відпочити, а й виховують їх, прищеплюючи глядачам художній смак до постановок, літератури і т. д. Отже з такою байдужістю, яка має місце на IV промислі, миритися не можна. Більше уваги треба приділити гурткам художньої самодіяльності!