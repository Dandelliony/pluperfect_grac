Причини відставання
	- Протягом певного часу ІІ-й нафтопромисел вважається одним з передових промислів в об'єднанні "Укрнафта". Тим більш вражають результати роботи промислу в останній час : починаючи з липня ц. р. показники виконання промислом місячних державних планів різко знизились, жодного разу не дійшовши рівня 100 процентів. Так, в липні план був виконаний на 94, 4 проц. в серпні на 90, 3 проц, у вересні на 88, 6 проц. Нічого втішного не обіцяє і жовтень місяць.
	Питання напрошується саме: В чому ж справа? Де причина такої зміни в показниках?
	Звернемося до фактів, які красномовніше за все з'ясовують становище.
	Всього на промислі є 7 бригад, з яких лише 3 виконують свої плани, та й то з великим напруженням. Основною причиною невиконання планів є часті аварії та простої свердловин, що трапляються, головним чином, через майже повну відсутність правильного і систематичного технічного керівництва. Досить сказати, що головний інженер промислу Крупнов в бригадах, на свердловинах буває надзвичайно рідко, про стан свердловин дізнається лише з папірців, а керівництво його здійснюється різними наказами та телефонними дзвінками. Це, звичайно, і приводить до сумних наслідків.
	Так, високодебітна свердловина "Ніагара-4", через недоброякісний ремонт простоює вже довгий час. На цій свердловині встановлюється глибокий насос, але, через халатність, недогляд з боку технічних керівників, в свердловину при холодній промиці закачати забруднену нафту, в наслідок чого тріснута насосна труба і коло 3 тонн брудної нафти витекло в забій. Тепер ремонт цієї свердловини забере ще багато часу.
	8 днів тривав ремонт по ліквідації дрібної аварії на свердловині. "Вісла", замість 4 днів, які відпущені на подібні роботи. Ще 23 вересня тут почали встановлювати глибокий насос, але пройшов уже місяць, а насос і досі не освоєнний. В результаті ж промисел втратив десятки тон нафти.
	Два місяці простоєю і високодебітна свердловина "Прем'єр-2".
	Відсутність технічного догляду і правильної організації праці є головними причинами цілого ряду малих аварій, які на промислі бувають дуже часто і вважаються звичайним явищем. Щодня через це простоюють по кілька свердловин. Так, свердловина "Альфред-1" простоює вже два тижні тому, що б свердловину через неуважність робітників упав ключ. Проте, як це не дивно, простоєм цим досі ніхто з керівництва не зацікавився, а промисел втратив через це коло 6 тонн чистої, високоякісної нафти.
	Звикли на промислі виправдувати свою погану роботу, навіть можна сказати бездіяльність, відсутністю або поганою якістю необхідних матеріалів, технічного обладнання. Звичайно, це серйозні причини. Але це не виправдання. Треба сказати, що тут немає ніякої боротьби за вишукування та використання внутрішніх можливостей, за правильне і якнайдоцільніше використання наявного технічного обладнання. Через недостачу воно переноситься з свердловини на свердловину і часто без усякого толку.
	Можна навести такий приклад: елеватор з свердловини "Ева" протягом одного дня двічі переноситься на свердловину "Альбіон", де він був використанний через брак робітників. В результаті - лише змарнувався час, а в простої були обидві свердловини.
	Наведені факти говорять самі за себе. І це не випадки, а майже система. Чим же іншим, як не бездіяльністю технічного керівництва, можна пояснити такий стан. В наслідок же всіх цих аварій та простоїв промисел щодня втрачає 35-40 тонн нафти.
	Погано поставлена на промислі масова та виховна робота. В цьому велика пляма падає на парторганізацію промислу і в першу чергу секретаря парторганізації Боярчука. Але Боярчуку ніколи займатися цими справами, він як і директор промислу Трубніков, головний інженер Крупнов та інші, занепокоєний влаштуванням лише своїх власних господарських справ, пустивши роботу промислу на самовплив.
	Ось таке "керівництво" промислом, така постановка роботи і привели до того, що промисел опинився в глибокому прориві, заборгувавши країні сотні тонн нафти.
