На іспити прийду добре підготовленими
Наближається травень - час, коли ми, учні, починаючи з четвертого і кінчаючи десятим класом, складатимемо перевідні іспити та випускні екзамени. Але, щоб гідно зустріти день 20 травня - початок іспитів і екзаменів, треба вже зараз добре до цього готуватись. Я добре розумію значення щоденної систематичної підготовки до іспитів і тому приділяю цій справі велику увагу. Як я готуюсь до іспитів? Прийшовши зі школи і відпочивши, я, перш за все, вивчаю задані уроки, кожному предмету приділивши певний час. Після того, як весь новий матеріал мною вивчений і до наступного учбового дня я підготувався, тоді я, також самостійно, повторюю давно пророблений матеріал, окремо зупиняючись на тих темах, які виявилися недосить мною засвоєними. Щодня з кожного предмету, матеріалу, крім нового матеріалу, я обов'язково повторюю по одній темі. Так працюючи над собою, я певний, що на іспити прийду добре підготовленим і здам їх лише на "4" та "5". Як і всі наші учні, я повинен іспити здати добре. Набуваючи в школі грунтових знань, ми цим самим готуємо себе до майбутньої Вітчизни. І чим більше ми будемо освіченими, чим більше матимемо знань, тим більше користі дамо ми нашій Батьківщині, віддячимо більшовицькій партії й урядові за їх піклування про школу, про роботи на благо нас - радянських учнів.