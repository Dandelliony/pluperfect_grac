Боротися за збереження наших садів
Шкідників наших садів та городів, як відомо, дуже багато. Особливо великої шкоди завдають деревам - їх корі, листям, плодам - такі садові шкідники, як білан жилкуватий, золотогуз, непарний і кільчатий шовкопряд, яблунева міль, довгоносики, брунькоїд, квіткоїд, козарка і т. д. 3 усіма цими шкідниками треба вести нещадну боротьбу - це одна з необхідних умов одержання високих урожаїв фруктів та овочей. Боротьбу з шкідниками садів треба розпочинати з ранньої весни, коли вони тільки починають оживати і не завдавати шкоди деревам. Здавалося б, що питанням збереження наших садів, повинен в першу чергу займатись міський земельний відділ (завідуючий тов. Сосяк). Проте останній вважає, очевидно, це зайвим. Інакше як можна з'ясувати дивну байдужість міськземвідділу до організації і проведення такої важливої справи? А чи може тов. Сосяк забув про це і згадає тоді, коли гусінь накинеться на першу молоду зелень садових та інших дерев і знищить її, а значить і завдасть шкоди врожаю? Висновок можна зробити такий, що тов. Сосяк надзвичайно безвідповідально ставиться до виконання своїх обов'язків. Через те й немає ніякої роботи. Через те й занедбані фруктові сади і індивідуальних власників, і ті, що передані різним громадських організаціям: міськхарчпромкомбінату, дит будинкам, допоміжним господарствам і т. д. А при бажанні можна було б зробити багато, не лише по організації боротьби з шкідниками, а й по проведенню широкої роботи з населенням — власниками садів та городів, по підвищенню їх агротехнічних знань. Такі питання, як збереження садів, штучне підживлення грунту, рослин, дерев, - цікаві для всіх. Можна і треба відкрити хату-лабораторію і т. д. А міськземвідділ про це й не думає. Не цікавиться цією роботою і постійно діюча комісія Міськради, якою керує тов. Горелов. З такою безвідповідальністю необхідно покінчити. Miськземвідділ повинен знати і пам'ятати про всі свої обов'язки і виконувати їх.