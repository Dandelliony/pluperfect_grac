Зобов'язання будуть виконані
Газоліновий завод № 10 протягом останніх декількох місяців був відстаючим підприємством газолінової промисловості. Це сталося наслідком того, що на заводі не було розгорнуто соціалістичне змагання, не використовувалась раціоналізаторська думка робітників та інженерно-технічних працівників і т.д.
Тепер становище різко змінилося. Шляхом широкого розгортання соціалістичного змагання, мобілізації всього колективу заводу на виконання державних планів, а також запровадження кращого технологічного процесу і використанням власних ресурсів, в березні місяці завод виконав план на 102,5 проц. Треба зазначити, що й по якості завод дав кращу продукцію.
Поряд з цим, ми добилися перевиконання плану і по відбору продукту, давши 101,9 процента.
В процесі змагання стахановською працею проявили себе кращі люди нашого заводу: оператор тов. Шургут Наталія постійно дає виробіток на 102-105 проц. Норми при підвищеній якості продукції; механік тов. Шургут Антон забезпечує безаварійну і безперебійну роботу механізмів; техніки газової дільниці т.т. Хлібова і Шургут Павло добилися збільшення дебіту жирного газу на 30 проц. і зниження вмістку кисню в газі до 11 проц.
Головний інженер заводу тов. Стоцький розробив і запровадив на виробництві новий технологічний режим роботи абсорберів, в результаті чого збільшився виробіток продукції і покращилась її якість. Ряд інших робітників та інженерно-технічних працівників також показують зразки в своїй роботі.
Заклик нафтовиків VIII промислу знайшов серед наших газолінників гарячий відгук. Ми також включилися в соціалістичне змагання на честь 1-го Травня і Дня Перемоги і склали соцдоговір з колективом заводу №1 (директор тов. Ситулін), взявши на себе зобов'язання — виконати квітневий план на 105 проц., збільшити відбор на 5 проц. та ін.
Наше соціалістичне змагання проходить при постійній взаємній допомозі і обміні досвідом. Результатом є те, що завод № 1 вже вийшов на рівень виконання плану і виробляє тепер газоліну більше, ніж в березні місяці.