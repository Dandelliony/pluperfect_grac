Агітаційно-масова робота на IV промислі
У відповідь на блискучі небачені в історії подвиги наших славних воїнів, здобуття перемоги над гітлерівською Німеччиною і в війні на 
Далекому Сході, робітники і інженерно-технічні працівники IV нафтопромислу відповідаюоть новими трудовими подвигами в ім'я дальшого 
зміцнення воєнно-економічної могутності нашої Батьківщини, в ім'я встановлення міцного і тривалого всесвітнього миру. Яскравим прикладом 
цього являється успішне виконання державних планів по видобутку нафти і газу та по зниженню собівартості продукції. За півріччя колектив 
промислу дав зверх плану 700 тонн нафти понад план, за 20 днів серпня виконав план на 101,4 проц. Могутнім знаряддям в мобілізації колективу 
промислу на виконання державних планів є масово-політична робота. Всі види більшовицької агітації застосовуються для того, щоб спрямувати 
колектив на успішне виконання виробничих завдань. Застосовуються самі різноманітні форми масово-політичної роботи серед робітників: 
проводяться бесіди на політичні теми, роз'ясняються важливіші рішення партії і уряду, агітатори читають газети, по бригадах регулярно 
випускаються стінні газети. Серед колективу промислу в серпні місяці проведено 252 читки газет і бесід на різні теми. Пророблені матеріали 
Берлінської конференції, про включення Радянського Союзу в війну з Японією, капітуляція Японії, Наказ Верховного Головнокомандуючого і 
інші. Агітатори т. т. Пільків - технік погазу, Шевчук - пом. майстра по видобутку нафти, Іванчук - котельщик, Турен - токар, користуються 
великою популярністю серед робітників, вони шоденно читають газети, журнали. Але вони не тільки агітаційною роботою запалюють робітників 
на досягнення нових успіхів в роботі, а й своїм виробничим прикладом показують гарні зразки в виконанні виробничих завдань. Щоб підвищити 
ідейно-політичний рівень молоді, в нас організований гурток по вивченню книги товариша Сталіна про Велику Вітчизняну війну Радянського 
Союзу, який нараховує 20 чоловік та гурток по вивченню короткого курсу історії ВКП(б), в якому навчається 32 чолов. комсомольців, молоді 
та активу. Враховуючи всі ці заходи політ-виховної роботи, як знаряддя в мобілізації робітників на виконання нових державних планів, 
збільшимо видобуток нафти і газу для відродження народного господарства, для зміцнення могутності нашої країни.