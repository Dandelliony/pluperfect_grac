Для потреб трудящих 
З небувалим піднесенням шириться соціалістичне змагання серед робітників артілі столярів ім. Димітрова, які виготовляють для потреб трудящих різні меблі та інші товари широкого вжитку. Робітники засвоїли виробництво таких предметів, як столи, шафи, ліжка, крісла, шкільні парти, письмові столи, дитячі іграшки та інше. Тільки за 2 місяці ІІІ-го кварталу, артіль виготовила для наших установ, шкіл, дитячих будинків та гуртожитків — меблів на суму 18.000 карбованців.
