Поліпшити позашкільне виховання дітей
Партія і Уряд приділяють надзвичайно велику увагу вихованню підростаючого покоління. М. С. Хрущов на нараді секретарів обкомів ЛКСМУ України по школам — закликав комсомольців і молодь звернути увагу на позашкільне виховання дітей, створити всі умови для того, щоб дозвілля дітей проводилося організовано і культурно. 
Комсомольці Борислава у виконанні вказівок М. С. Хрущова та рішень ЦК ЛКСМУ вже дещо зробили. Так, наприклад, комсомольці «Озокериту» спорудили в школі № 2 спортивний майданчик — побудували турнік, штурмову полосу, розчистили майданчик для ігр. 
Комсомольці контори буріння та електромонтажної контори зробили декілька гойдалок на міському майданчику. На V промислі також споруджений спортивний майданчик обладнаний необхідним інвентарем, є басейн де купаються діти. 
Але це ще тільки початок роботи. По-справжньому комсомольці ще не взялись за діло. В багатьох організаціях до цього часу ще ведуть розмови про організацію дитячого дозвілля.
Секретар комсомольської організації IX нафтопромислу тов. Дуб, комсорг ЦК ВЛКСМ VIII нафтопромислу тов. Маковський обмежились лише тим, що записали, яку роботу треба зробити в підшефних школах. Треба вже покласти кінець балачкам і взяти справу дитячого виховання у свої — комсомольські руки. 
Перед комсомольцями міста стоять невідкладні завдання — допомогти вчителеві в вихованні дітей, покращити позашкільне виховання. Дітям Західної України треба глибше вивчити свою велику радянську Батьківщину, виховувати в них почуття патріотизму, гордості за свою країну, за свій народ. Розповідати про героічне минуле нашого народу, про видатних полководців, вчених, письменників, вивчати музику і літературу, природу рідного краю. 
Методів і шляхів для організації позашкільного виховання дітей є дуже багато. Можна організовувати походи, екскурсії на місця незабутніх боїв Червоної Армії, поновити роботу творчих гуртків. 
Зараз літо, 750 дітей буде оздоровлено в піонерському таборі, де комсомольці повинні організувати дозвілля, розгорнути військово - фізкультурну роботу. Велику увагу приділити громадсько - корисній праці, прищепленню трудових навиків.
Одною доходливою і яскравою формою позашкільного виховання — є робота з книгою. Всебічно використовувати книгу, газету в роботі піонерських загонів і ланок. Збуджувати інтерес до читання у дітей — це завдання піонерських і комсомольських організацій шкіл. 
Товариші комсомольці! Нам довірено почесну і відповідальну справу — виховання дітей в дусі патріотизму і любові до своєї Батьківщини, нашого народу, до рідного Сталіна.
Це велике довір’я ми повинні виконати. 
