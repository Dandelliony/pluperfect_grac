 Залучити кожного комуніста до активної політичної роботи
Виконати успішно державний план видобутку нафти, озокериту, буріння, газоліну, благоустроїти місто, побудувати нову асфальтну дорогу, відремонтувати гарно школи, забрати без втрат урожай і своєчасно здати хліб державі — всі ці питання важливі, державні питання, якими комуністи цікавляться, захоплюються. Але, як би не була захоплююча ця робота, комуністи — говорив на травневому пленумі ЦК ВКП(б) в 1944р. тов. Хрущов, — завжди повинні пам’ятати, що всі завдання поставлені партією, можуть бути успішно розрішені, якщо комуністи будуть безустанно вести політичну роботу в масах. 
«Боротьба за ідеї нашої партії за перетворення в життя вчення Леніна-Сталіна повинна займати важливе місце в житті кожного комуніста, в житті кожної партійної організації. Треба розуміти, що тільки той являється істинним більшовиком, хто щоденно і безустанно веде боротьбу за ідею нашої партії, хто несе в маси вчення Леніна-Сталіна» (М. С. Хрущов).
Особливості роботи в Бориславі, як і в усій Західній Україні вимагають особливої активності і високої свідомості кожного комуніста. На шляху до ліквідації наслідків німецько - фашистської окупації ще багато труднощів. Щоб їх подолати кожний комуніст повинен прикладати максімум енергії. Комуністів у Бориславі тепер набагато менше, чим їх було до війни, а завдання стоять перед партійною організацією міста — незрівнянно більші, складні, а звідси висновок, що на кожного комуніста кладеться ще більша відповідальність за стан політичної роботи, господарства і культури. 
До того не можна забувати, що німці і їх цепні пси — українсько - німецькі націоналісти з шкури пнулись, щоб отруїти свідомість радянських людей, підірвати довір’я до соціалістичного ладу.
Комуністи в своїй ідеологічній роботі повинні утроїти свої зусилля. Кожний комуніст, на якій би посаді він не находився, повинен бути прикладом високої свідомості патріотичного обов’язку перед Батьківщиною, самовідданості в труді, бережливого відношення до соціалістичної власності, повинен бути прикладом дисциплінованості, підтянутості, пильності і непримиримості до всього, що перешкоджає виконанню партійних, державних завдань.
Щоб комуністи були на висоті своїх завдань, необхідно, щоб вони самі росли і політично загартовувались. Досвід показує, що там, де партійні керівники залучають всіх комуністів до активної політичної роботи там певно - забезпечений успіх.
Взяти, наприклад, невелику по кількості комуністів, первинну партійну організацію відділку тресту «Укргаз», де секретарем парторганізації тов. Леонтьєв. Тут всі комуністи мають й сумлінно виконують партійні доручення, регулярно провадяться партійні збори і як наслідок, виробничий державний план всіма газоліновими заводами виконується.
Ця парторганізація являється передовою в місті.
Можна сказати без перебільшення і про партійну організацію рудоуправління - тресту «Укрозокерит», де секретарем парторганізації т. Бороздін. Всі комуністи цієї парторганізації наполегливо працюють над собою, над підвищенням свого ідейно - політичного рівня, організовано працює політ - школа, якою керує член партії, директор рудоуправління т. Масолов. Комуністи систематично проводять політичну роботу серед робітників шахт, топлярних цехів та в гуртожитках.
Але у нас є не мало таких партійних організацій, а яких середпартійна робота поставлена погано. Наприклад, в парторганізації тресту «Укрозокерит» (секретар тов. Глаголіна). Тут більшість комуністів над собою не працює, не всі комуністи мають партдоручення, а якщо й мають, то виконують їх неакуратно. Так комуніст цієї парторганізації — директор «Укртехснабу» тов. Мітін, над собою зовсім не працює, а у виконанні доручень проявляє недисциплінованість. Доручену йому парткабінетом доповідь для теоретичної конференції не підготував і пояснює це нібито своєю перевантаженістю. Не краще стоїть справа і в парторганізації об’єднання «Укрнафта» (секретар тов. Валков). Тут також ряд комуністів проявляють недисциплінованість у виконанні партдоручень.
Особливо слід відмітити члена партії, головного інженера об’єднання т. Анісімова. Йому МК КП(б)У дав одне з благородних доручень — читати лекції по історії ВКП(б) у вечірній партшколі. Тов. Анісімов з великим задоволенням прийняв це доручення, але минає вже третій місяць, а тов. Анісімов все ще ніяк не найде часу підготувати і прочитати лекцію слухачам партшколи. Коментарів не потрібно, всім відомо, що таке відношення до доручень по меншій мірі — недобросовісне. 
Партійні організації повинні підвищити вимоги до комуністів, чи кандидатів партії, одержавши завдання від парторганізації він повинен відчувати, що є партійне око, яке стежить за виконанням доручень. Така практика виховує у кожного комуніста вимоги до себе, до своєї роботи, дисциплінує і активізує його.
Первинним парторганізаціям Борислава, зокрема керівникам парторганізацій необхідно покращити постановку середпартійної роботи. Кожен комуніст обов’язково мусить мати партдоручення і акуратно, чітко по - більшовицьки його виконувати. 
