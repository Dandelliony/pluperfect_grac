Жінки в громадсько - політичному житті міста
Готуючи гідну зустріч річниці звільнення міста Борислава від німецько - фашистських загарбників жінради шахти озокериту (жінорг т. Боркова), IV промисел (жінорг т. Янева), ІІ промисел (жінорг т. Скварцова) і інші провели значну роботу по залученню жінок до громадської роботи, організації жін делегатських зборів, секцій, по ліквідації неписьменності та малописьменності.
Добре працюють делегатки, які очолюють секції. Наприклад: делегатка Дидена (Укргаз), яка керує шкільною секцією, подає значну допомогу в відбудові школи. Виробнича секція, яку очолює делегатка Власова перевірила умови праці на шахті № 2, де виявлено нерегулярну очистку відпрацьованої руди, недостаню кількість необхідного спецодягу. Делегатка Губіцка (культурно побутова секція) Солюк, комсомолка Спринська, організували гурток по ліквідації неписьменності і малописьменності, яким охоплено 73 чоловіка. 
Завдяки добре налагодженій роботі в торговельній секції (делегатка Агаркова) проведено перевірку відпуску продуктів з крамниць Орсу робітникам, службовцям та їх родинам, також утворено контроль в їдальні шахти. 
На IV промислі, де жінорг т. Янева, відбудовано дитячий садок, при активній участі делегаток зібрано посуд, білизну, ліжка, тощо. Жінки делегатки ІІ промислу (жінорг т. Скварцова) роковини визволення міста Борислава зустрічають освоєнням складних професій, операторів, кочегарів, пом-кочегарів, яку перевиконують норми. Хабосєвіч виконує норму на 135 проц., Бужінска на 135 проц, Колодійна 117 проц., Новацка на 112 проц. 
Сотні жінок беруть активну участь в громадсько політичному житті міста. З кожним днем росте роль жінки в нафтовій промисловості, більшає їх кількість на виробництві. Якщо спочатку було 650 жінок - робітниць так на сьогодні нараховується 2568 чоловік. Представлено до урядової нагороди 15 жінок, які вже одержали 53 тис. крб. Товариші Мазурин Зофія Григорівна і Популяк Юлія Андрієвна - матері 7 дітей нагороджені орденами «Материнська слава ІІІ степені».
Своєю відданою працею жінки Борислава, як і всі жінки нашої квітучої країни, допоможуть в скромному часі добитись повного відбудовання народного господарства. 