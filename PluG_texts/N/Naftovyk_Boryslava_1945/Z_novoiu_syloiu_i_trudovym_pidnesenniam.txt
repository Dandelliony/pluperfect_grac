З новою силою і трудовим піднесенням
Заклик молодих майстрів нафтовидобутку знайшов гарячий відгук та підтримку серед колективу ІІ нафтопромислу. На бригадних і цехових виробничих нарадах нафтовики беруть нові соціалістичні зобов’язання за гідну зустріч річниці визволення Борислава від німецько - фашистських загарбників.
Днями, в клубі ім. Ворошилова, відбулись збори всіх робітників і службовців ІІ нафтопромислу, на яких нафтовики викликали на соціалістичне змагання колектив VIII промислу та взяли на себе зобов’язання — до дня річниці визволення дати країні понад план 150 тонн високоякісної нафти: добитися зниження собівартості нафти на 1 проц. проти плану; ввести в експлуатацію з фонду недіючих 2 свердловини; прослідити 20 свердловин та встановити на них оптимальний режим; організувати 2 стахановські школи і закінчити в них заняття до річниці визволення. 
За здійснення цих зобов’язань, колектив промислу з новою силою і трудовим піднесенням розгортає соціалістичне змагання, готує любимій Батьківщині нові виробничі подарунки.
Тут слід відзначити гарну роботу 1, 5, 6 бригад, які систематично виконують місячні норми на 109 і більше проц. Стахановці цих бригад т. т. Квасневич, Олексин, Смолень і інші, шляхом введення нових раціоналізаторських методів праці та вмілим використанням внутрішніх ресурсів, набагато збільшили видобуток нафти в промислі. Вони виконують свої виробничі завдання на 160 проц. 
Немає сумніву, що нафтовики ІІ промислу, заключивши соціалістичне змагання за гідну зустріч річниці визволення, і далі працюватимуть непокладаючи рук, щоб внести свою почесну частку в справу зміцнення могутності радянської держави та поліпшення свого добробуту. Вони зустрінуть річницю визволення достойними виробничими подарунками на честь героічної Червоної Армії, на честь нашої любимої радянської матері - Вітчизни. 
