Борислав може й повинен зайняти передове місце в здачі хліба державі
Місто Борислав — важливий центр нафтової промисловості Західної України, має свої особливості; поруч з промисловими підприємствами є сільські одноосібні господарства, особливо по окраїні (Баня, Східниця, Трустановичі та інші) що нараховують понад тисячі господарських дворів з посівною площею зернових культур 702 га, які повинні виконати план хлібоздачі госпдержпоставок 32 тонни і в фонд РККА 33 тонни.
Допоміжні господарства УРП нафтопромислів, шахт озокериту, відділку тресту «Укргаз» і окремих підприємств, установ що посіяли зернові культури, також повинні здати державі належну кількість хліба. 
Минуло вже чимало часу, з початку збирання врожаю, але здача хліба державі, як з боку одноосібних селянських господарств, а також і з боку підсобних господарств проходить незадовільно.
Якими ж причинами обумовлено відставання?!
Справа в тому, що міська Рада депутатів трудящих, земельний відділ, начальники ВРП та керівники підприємств і установ не зробили для себе належних висновків з постановим Раднаркому СРСР і Центрального Комітету ВКП(б) про те, щоб здача хліба була розгорнута з перших же днів збирання врожаю і не припинялась до повного виконання плану заготівель. 
Про це яскраво говорить той факт, що Міськрада та міський земвідділ до цього часу повністю не довели до кожного селянського двору зобов’язання про кількість здачі хліба державі. Не було проведено серед селян належної масово - розяснюючої роботи про прискорення уборки, обмолоту та своєчасної здачі хліба державі. 
Недостатньо реагують на прохання селян, які одноразово працюють на підприємствах або установах, про надання їм відпустки під час збирання врожаю.
Міська Рада і земвідділ, начальники ВРП, керівники підприємств і установ, використовуючи допомогу МК КП(б)У, повинні в найближчі дні надолужити пропущене. Міськраді необхідно на протязі одного дня повністю довести до кожного селянського двору та пригородних господарств план здачі хліба в вказаний строк. Провести збори селян, на яких обговорити питання про здачі хліба державі і прискорення збирання врожаю. Прикріпити до кожного селянського пункту та пригородного господарства уповноважених для проведення масово політичної роботи, особливо по організації збирання врожаю з одночасним обмолотом і здачою хліба державі, не допускати перестою і осипання зерна накорені та втрати при збиранні врожаю та обмолоті. 
Первинні парторганізації повинні посилати керівництво в пригородних господарствах по проведенню збирання врожаю і здачі хліба державі. 
Кожний селянин, робітник ВРП і робітники допоміжних господарств повинні знати, що відповідальний і вирішальний час переживає зараз сільське господарство. 
Саме в ці дні вирішується доля врожаю. Саме зараз має бути зроблено все, щоб країна одержала в достатній кількості хліба - основної сільськогосподарської продукції.
Боротьба за хліб - боротьба за дальше зміцнення воєнно - господарської могутності радянської держави, за поліпшення добробуту трудящих. Ось чому не чекаючи і гублячи ні одного дня - збирати врожай, обмолочувати і одночасно здавати хліб державі.
Справа честі, священний патріотичний обов’язок достроково виконати встановлений урядом план хлібоздачі, зробити все, щоб бути в перших рядах боротьби за хліб, щоб вдосталь забезпечити країну хлібом - могутньою зброєю Перемоги. 
