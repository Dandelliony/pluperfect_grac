Про підготовку до зими підсобних господарств і радгоспів
Перевіркою, проведеною ВЦРПС в 1400 підсобних господарствах і радгоспах встановлено, що багато керівників господарств недосить приділяють увагу питанням своєчасної підготовки до зими, а профспілкові організації не встановили повсякденного контролю за ходом цієї роботи. 
Секретаріат ВЦРПС постановляє:
Запропонувати центральним комітетам профспілок спільно з наркоматами провести з 1 по 15 жовтня 1945 р. масову перевірку готовності підсобних господарств і радгоспів до зими і вжити заходів, що забезпечують:
а) проведення до початку холодів повного і якісного ремонту квартир робітників та службовців, культурно - побутових закладів (їдальні, ясла, лазні, клуби і т. п.);
б) ремонт і утеплення приміщень для худоби, заготівлю і завезення потрібної кількості кормів, звернувши особливу увагу на виконання планів закладання силосу;
в) заготівлю і завезення потрібного на зимовий період палива. 
Підсумки перевірки обговорити на загальних зборах робітників і службовців підсобних господарств та радгоспів і на засідання президій ЦК профспілок. 
Про виконання інформувати ВЦРПС до 15 листопада ц. р. 
