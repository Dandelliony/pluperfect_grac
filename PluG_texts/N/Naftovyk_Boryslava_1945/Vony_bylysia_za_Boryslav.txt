Вони билися за Борислав
В визволенні м. Борислава від німецько-фашистських загарбників відзначились наші славні воїни - сержант Хурія Інайішвілі, Люба Лактюшина, Марія Чекоідзе і ряд інших хоробрих дівчат, які відстояли місто нафти Борислав.
В нерівному бою Марія Чекоідзе і Люба Лактюшина хоробрими безстрашними лягли на полі бою за Вітчизну, за волю і щастя її народу. Вони віддали своє молоде життя, повні любові до своєї Батьківщини і вірні святої присяги радянського воїна.
Сержант Інайішвілі - дівчина сонячної Грузії уміло і стійко, в грізних битвах захищала Кавказ від німецького звіра, солдатська дорога привела її в Західну Україну, і тут вона - дочка грузинського народу продемонструвала високий ступінь військової майстерності. Вона в передмістях Борислава пліч - о - пліч із воїнами - переможцями вела 5 годинний бій з озброєними до зубів силами противника. Вітчизна високо оцінила заслуги Інайішвілі, нагородила її орденом «Красная звезда». 
Дівчата - воїни зараз вертаються додому. З материнською ласкою зустрічає Батьківщина своїх дочок, овіяних славою Перемоги. 
Робітники, службовці і інженерно - технічні працівники промислів, заводів, установ м. Борислава урочисто піднесли на пращання скромні, але гарні подарунки дівчатам - воїнам частини підполковника Будник. Багато із нас залишилося працювати на підприємствах Борислава. 
Ми невтомно будемо трудитися над тим, щоб скоріше залікувати рани війни, щоб наша Батьківщина була ще сильніша, ще могутніша. 