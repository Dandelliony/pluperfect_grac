Не виконують наказ №263/а від 27 листопада 1944 р.
Згідно постанови Раднаркому Союзу РСР від 10 листопада 1944 р. "Про міроприємства по розширенню мережі дитячих установ і покращенню 
медичного й побутового обслуговування жінок і дітей", Нарком Нафтової промисловості з свого боку дав наказ за №263/a від 27 листопада 
1944 р. про збільшення мережі дитячих садків, забезпечив повне охоплення дітей. Об'єднання "Укрнафта" повинно було й на своїх промислах 
організувати дитячі садки, але на жаль вони по об'єднанню майже не існують. Це перш за все пояснюється тим, що з боку господарників не 
проявляється належної уваги, шо до устаткування дитячих садків хоча потреба в них дуже велика. Яскравим прикладом такого відношення до 
дитячих садків може бути IV промисел (директор т. Щепанік). Дитячий садок майже повністю обладнаний всім, необхідно було побудувати лише 
східці від вулиці до будинку дитячого садку. Ця робота була зроблена з великими труднощами і запізненням чим затримано відкриття дитячого 
садка. Ще гірше в житловій комунальній конторі (нач. т. Гусєв). Тут вже є кошторис і гроші на відкриття, є завідуюча дитячим садком, але 
немає ще приміщення. Будинок, який призначено для дитячого садка ще досі зайнятий приватними громадянами і т. Гусєв не може знайти в себе 
мужності переселити їх в інший будинок. І на сьогодні зав. дітсадком надоїло ходити без роботи і вона пішла на іншу працю. І вийде, що 
коли вже "господарі" знайдуть час для обладнання і устаткування дитячого садка, то в них не буде необхідних кадрів і так кінця цій справі 
не буде. Здається, що цілого року достатньо для виконання наказу Наркомнафти, треба лише бажання і чуйного відношення до потреб наших 
працюючих жінок-матерів, а всі можливості на наших промислах для цього є.
