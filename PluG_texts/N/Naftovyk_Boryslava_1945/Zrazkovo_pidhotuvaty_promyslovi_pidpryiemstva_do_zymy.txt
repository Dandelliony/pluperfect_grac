Зразково підготувати промислові підприємства до зими
Борислав — великий промисловий центр України. Трудящі Борислава з перших днів визволення почали відбудовувати нафтову, газову і озокеритову промисловості, й одночасно давали державі нафту, озокерит і газолін, збільшуючи з кожним днем їх кількість. З дня визволення Борислава, нафтопромисли вже дали країні біля пів міліона тонн нафти. 
Це велика гордість і радість не тільки для нафтовиків, а і для всієї визволеної Дрогобиччини, для всієї України.
Фашистські мерзотники залишили глибокі, криваві сліди, як в промисловості, так і в комунальному господарству міста і необхідно багато прикласти зусиль, щоб пустити на повну потужність свердловини, копальні, газолінові заводи і інші промислові підприємства міста.
Особливу увагу треба приділити зараз підготовці підприємств до роботи в зимових умовах, щоб темпи роботи наших промислів і заводів не знизились. Вони повинні також ритмічно працювати, виконуючи державні плани.
Однак розгортання робіт по підготовці до зими на наших промислах, копальнях, заводах проходить незадовільно.
По IX-му і ІІ-му нафтопромислах план підготовки до зими виконаний лише на 20 проц., а цілий комплекс робіт, як ізоляція нафтових резервуарів, засипка колодязів на нафтогазових лініях, побудова будок перекачечних насосів, ремонт і ізоляція паропроводів, заземлення нафтової лінії до цього часу ще не розпочинали.
ПО товарній конторі — ще не розгорнули роботи по прокладці 12-ти клм. Нафтопроводу, що загрожує роботі в зимових умовах нафтоперегонним заводам. 
По копальнях озокериту тільки-що почали підготовчі роботи до зими копалень, топлярень, службових і складських приміщень, гуртожитків, ці роботи проводяться дуже мляво і неякісно.
Такий незадовільний стан роботи пояснюється тим, що керівники вищезгаданих підприємств і особливо об’єднання «Укрнафта» і тресту «Укрозокерит» не приділяли уваги до цієї важливої справи, чекаючи прибуття остродефіцитного матеріалу, підбираючи відповідних фахівців і досі накреслюють міроприємства, а про використання внутрішніх ресурсів і місцевого матеріалу — не збирались і думати.
Бюро МК КП(б)У, перевіривши стан підготовки до зими, дало конкретні вказівки, щодо збільшення темпів роботи, використання місцевого матеріалу, поставивши завданням до 1-го жовтня закінчити в основному підготовку до зими.
Господарські, партійні і профспілкові керівники промисловості повинні пам’ятати, що за стан підготовки до зими вони несуть особисту відповідальність. Необхідно прикласти всіх зусиль, щоб добре підготувати промисловість до зими, дати можливість трудящим жити в підготовлених житлових будинках. 
