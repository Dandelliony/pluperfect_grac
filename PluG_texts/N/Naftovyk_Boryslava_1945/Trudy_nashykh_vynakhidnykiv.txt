 Труди наших винахідників
Винахідники «Укрнафта» приймають активну участь в раціоналізації виробництва, в заліковуванні ран нанесених війною. 
Смілі новатори проявляють себе в самих різноманітних галузях. З належною нашому народові талановитістю й невтомністю, вони систематично покращують організацію виробництва, знаходять шляхи економії сировини, матеріалів, палива, добиваються збільшення випуску продукції. 
Так, наприклад, коваль 8 промислу тов. Цурюсь перевів ковальську піч з вугілля на газ, значно покращив роботу печі і звільнив промисел від необхідності завозу вугілля: економія від цієї пропозиції 7.000 крб. 
Заступник начальника 5-ої бригади пром. «Битків» тов. Гутковський шляхом удосконалення газової форсунки добився збільшення паропотужності котлів і знизив витрати палива. Економія від пропозиції т. Гутковського становить 190.200 крб.
Прекрасний винахід бригадира плотників 3 промислу участка «Чарна» тов. Горват сконструював з матеріалів внутрішніх ресурсів лісопильну раму і під його керівництвом зараз закінчується будівництво лісопильного заводу. Ця пропозиція повністю вирішила проблему постачання промислу пиленим лісом і звільнила робочу силу, яка була зайнята на ручній розпильці лісу. 
Механік 8 промислу тов. Надлєр, розробив конструкції канатної звільнюючої труболовки, яка дозволяє значно ускорити піднесення осадних колон. Ці труболовки з успіхом застосовуються промислами і дають державі 170 тис. крб. економії. 
Робітник 6 промислу ділянки «Подлясє» тов. Шеремета зробив металевий приводний ремінь із проволоки старих канатів. Цей ремінь з квітня - місяця успішно працює на свердловині № 28. Зараз т. Шеремета готує ремінь своєї конструкції для застосування його при бурінні свердловини № 37. Пропозиція тов. Шеремета являється дуже актуальною, бо приводних ременів не вистачає.
Велику творчу роботу проявляє головний інженер контори капітального ремонту свердловин тов. Рінґлер М. В. Він вніс 22 винахідницьких пропозицій в числі яких багато пропозицій винахідницького порядку, які мають дуже велике значення. До таких пропозицій відноситься безстанговий глибокий насос, який виготовляється в Центральній механічній майстерні, шарнірний шліпс з іспіхом застосований на свердловині «Гвидо 3» і ряд інших. 
Підтримка і поширення творчої ініціативи радянських патріотів являється одною з важливіших завдань керівних і інженерно - технічних працівників об’єднання і підприємств «Укрнафта».
Але треба відмітити, що ми маємо цілий ряд недоліків, які гальмують розвиток винахідництва. До цих недоліків можна віднести: 
1.	Слабу працю з винахідниками керівних і інженерно - технічних працівників підприємств;
2.	Несвоєчасне розглядання поступаючих пропозицій, затримка виплати авторських винагород;
3.	Поганий стан з обліком і звітом;
4.	Недостатня активність комісій по масовому робітничому винахідництву, які організовані при міськкомах профспілок.
В результаті цього окремі пропозицій робітників і І. Т. Р. не знаходять необхідної підтримки і залишаються не реалізованими, це глушить ініціативу раціоналізаторів і відштовхує їх від творчої роботи. 
Прикладом такого відношення до винахідництва може бути 5 промисел «Східниця» (головний інженер тов. Макар). Тут в наслідок повного самоусунення керівництва промислу від роботи з винахідниками і поганого контролю з боку промислового комітету профспілки, подані робітниками і ІТР пропозиції лежать не розглянуті.
І не дивно, що на запитання об’єднання «Укрнафта» про кількість поступлених пропозицій, головний інженер тов. Макар в листі № 303 від 12 VII 45р. повідомляє об’єднання, що пропозиції не поступали. 
Таке безвідповідальне відношення до питань винахідництва з боку головних інженерів підприємств і самозаспокоєння з боку профспілок гальмує розвиток масового винахідництва. 
З недооцінкою такої важливої ділянки роботи вже пора покінчити. Необхідно корінно змінити відношення керівників підприємств до роботи в галузі винахідництва і раціоналізації і створити всі умови для розвитку робітничої творчості. 
Для того треба поновити роботу комісій по робітничому винахідництву, організувати облік робітничих пропозицій й добитися положення, щоб жодна робітнича пропозиція не залишалася без уваги, складати до кожної пропозиції календарний план реалізації і указувати строки виконання і відповідальних осіб.
Комісії по масовому робітничому винахідництву повинні встановлювати строгий контроль за виконанням календарних планів. Систематично повідомляти робітників - винахідників в якому стані знаходяться їх пропозиції. Для цього використовувати загальні робітничі збори, наради, стінгазети. 
Поряд з цим комісії повинні встановити контроль за правильним підрахунком економічного ефекту пропозицій й своєчасної виплати авторських винагород, а також провести серед робітників роботу по роз’ясненню діючих законів по винахідництву і порядок подачі пропозицій та їх розгляд і реалізація. 
За останні роки в ході соцзмагання одержали широке розповсюдження різні форми залучення робітників до удосконалення виробництва, це соціалістичні замовлення винахідникам, створення фондів винахідницьких пропозицій. Необхідно всебічно сприяти розвитку таких форм участі мас в удосконаленні виробництва, популяризувати досягнення новаторів виробництва в друку, по радіо, щоб імена винахідників були відомі всім. 
Круг винахідників і раціоналізаторів дуже широкий, тут і старі опитні інженери і молоді робітники. Молодь особливо потребує допомоги і підтримки. Для цього треба провадити консультації, виставки винахідництв, розробляти тематичні плани, які будуть активізувати увагу робітників на рішення найбільш важливіших питань цехів, бригад, ділянок. 
Підвищення продуктивності праці, покращення якості і збільшення кількості випускаємої продукції, упрощення технологічного процесу, краще використовування обладнання, механізація трудоємних процесів, заміна і економія дефіцитних матеріалів і інструменту, економія палива, електроенергії - ось в якому напрямі повинна розвиватися діяльність винахідників і раціоналізаторів. 
Першочерговим завданням являється всебічне розширення рядів винахідників і раціоналізаторів і в цій справі перше місце належить промкомам і міськкомам, комісій по масовому робітничому винахідництву. 