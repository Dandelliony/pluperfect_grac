Більше уваги будівництву шосейних доріг
Червневий пленум ЦК КП(б)У поставив перед партійними, радянськими і господарчими керівниками та всією громадськістю України важливіше завдання про відбудування та впорядкування міст і сіл. Особливе місце в відбудовчій роботі займає побудова і відбудова шосейних, грунтових та інших доріг.
Трудящі м. Борислава гарячо відкликнулись на заклик партії і уряду, з великим піднесенням взялись за побудову шосейної дороги Борислав - Дрогобич. 
Робітники, службовці та інженерно - технічні працівники після праці в своїх підприємствах - установах, відробили на будівництві дороги 35.000 чоловікоднів, хатні господарки - 8400 чоловікоднів, для перевозки будівельного матеріалу, господарчі керівники допомагали автогужовим транспортом, на що витрачено за весь час 1700 автоднів та 1.400 коноднів. 
Високі зразки роботи по відбудові дороги показали трудящі «Укртехснабу» і контори буріння, які регулярно, по графіку, працювали при 100 проц. Явці на роботу, виконуючи завдання на 140-150 проц. Тут на увагу заслуговують керівники цих установ т. т. Мітін і Рожков, які виявили себе вмілими організаторами та ентузіястами. 
Слід відзначити також гарну роботу нафтовиків VIII промислу та колективу «Укрозокериту» які поруч виходів по графіку на побудову дороги, часто з’являлись на роботу і поза встановленим графіком, виконуючи денні норми на 120 - 130 проц. 
Добре працюють по відбудові дороги трудящі таких установ як: фінвідділу, водопроводів, заготзерно, нарсуд, ремісниче училище № 4 та інші, які регулярно виходять на робота та перевиконують свої завдання. 
Але за останній час значно послабили темпи побудови дороги, зменшився кількість вихід трудящих на роботу, а деякі установи зовсім не висилають своїх робітників по визначеному графіку. 
Так, наприклад, колектив IV нафтопромислу повинен був вийти 19 серпня на недільник, але через неповоротливість і байдужість керівників промислу, на роботу не явився на один робітник. 
З ІІ нафтопромислу замість 200 людей вийшло на недільник всього 90 чоловік. 
Зовсім припинили вихід на будівництво дороги робітники медичних установ, м’ясокомбінату, спецторту, нафтобази, лісопункту, ВРП «Укрозокерит», комунальної контори, артіль «Більшовик», міськнаросвіти. Господарчі і профспілкові керівники цих установ і підприємств проявляють повну бездіяльність і нездатність бути організаторами мас трудящих на виконання постанови Червневого пленуму ЦК КП(б)У. 
Ганебно відбивається на темпах будівництва дороги безвідповідальне відношення до підвозки будівельного матеріалу з боку таких установ як Відділ облавтотресту, який за весь час вивіз всього 20 проц. Наданого йому плану вивозки, Рудоуправління «Укрозокерит» - 25 проц, ІІ і IX нафтопромисли 5 проц., «Донбасліспром» - 0 проц. Ремісниче училище № 4 - 2о проц. Енергокомбінат - 30 проц., не дивлячись на те, що всі ці установи мають належний автогужовий транспорт.
МК КП(б)У і Виконком Міськради депутатів трудящих повинні негайно вжити всіх заходів проти зривщиків будівництва дороги. 
Трудящим міста треба серйозно, з усім запалом і енергією взятися за здійснення наміченого діла, так щоб не було ні одного трудящого, який не брав би участі у відбудові дороги в призначені по графіку дні. Необхідно прикласти всіх зусиль, використати всі заходи, щоб своєчасно закінчити побудову асфальтної дороги, чим прискоримо час загоєння ран, завданих війною, допоможемо успішному відродженню м. Борислава.  
