Виправити недоліки
1 вересня 1945 р. наші школи будуть гостинно зустрічати дітей, які за літні канікули повністю відпочили і з новими силами та енергією приступлять до дальшого оволодівання висотами науки.
Добре підготувались до зустрічі дітей школи № № 2, 5, 10, 3. В підготовці цих шкіл до нового навчального року велику допомогу подали партійні і господарчі керівники таких установ, як V нафтопромисел, Рудоуправління «Укрозокерит». Ремонтно - будівельна контора, які своєчасно провели в школах капітальний і біжучий ремонт, притягнувши до цієї важливої роботи робітників промислів і підприємств та батьків учнів.
Але є ще деякі партійні і господарчі керівники, які й досі не здають собі справи з того, яке величезне значення має належна і своєчасна підготовка шкіл до нового навчального року. 
Формально і бюрократично віднеслись до цієї важливої справи директор IV промислу т. Щепанік і секретар парторганізації т. Щербина, директор VIII промислу т. Єгорчиков секр. Парторганізацій т. Загородний і директор лісотарного комбінату т. Крилов, які «забули», що на них, як на шефів шкіл № № 1, 6 і 9 покладена велика і почесна роль турботи про виховання підростаючого покоління, ще й до сьогодні не відремонтували призначених їм шкіл, чим зривають своєчасний початок навчання в школах.
Ці люди не усвідомили собі, що радянська школа не тільки навчає учнів, але й виховує їхні солоді характери, прищіплює їм почуття любові до праці над собою.
Для того, щоб школа могла успішно виконувати всі великі і почесні завдання у вихованні будучих громадян великої радянської країни необхідно нашим партійним і господарським організаціям, батькам і всій громадськості міста повсякденно допомагати школам. 
Тому зараз МВНО, керівникам шкіл № 1, 6, 9 батькам треба виправити всі недоліки і негайно мобілізувати всі сили для того, щоб до 1 вересня провести належний ремонт, забезпечити школи всім необхідним інвентарем, щоб зустріти новий навчальний рік своєчасно і повністю підготовленими. 
