Як ми добились успіхів
Історична перемога героічної Червоної Армії над найлютішим ворогом людства —  гітлерівськими загарбниками, окрилила робітників і інженерно - технічний персонал ІІ нафтопромислу на нові трудові подвиги, боротьбу за невпинний піст нафтовидобутку, що є головним чинником відбудови і дальшого розвитку народного господарства. 
Шляхом наполегливої роботи всього колективу наш промисел виконав піврічний план по видобутку нафти 21 червня, а по валовій продукції 25 червня. До кінця місяця ми дамо країні понад план 1.080 тонн нафти і 320 тонн газу. 
Як ми добилися досягнутих успіхів?
Умовою зростання нафтовидобутку у нас, а вслід за тим систематичного перевиконування державних планів є перш за все встановлення вигідного технологічного режиму експлуатації свердловин, в тісній полагодженності з змінами, які відбуваються під час роботи, а також профілактичний ремонт свердловин. 
Щоб допомогти майстрам і робітникам в досліджуванні окремих свердловин, заходом керівництва, в першу чергу геологічного відділу промислу було проведено декілька технічних нарад, на бригадах працювали норміровщики, технік по досліджуванню та геолог. Досліджування проводилось по всім методам експлуатації. 
Першою свердловиною, яка дала додатні результати дослідницької роботи була свердловина «Ніагара 4», яка від певного часу почала була зменшувати нафту. Щоб підвищити її дебет/, був встановлений глибокий насос з таким режимом: пів години експлуатації — пів години нагромаджування. Але й це нічого не змінило, видобуток нафти не зростав. Здавалось на перший погляд, що нічого не вийде. Але стахановці бригади, за допомогою і вказівками геологічного відділу рішили дальше досліджувати свердловину. Невпинно вивчаючи її режим та всі зміни, які відбувались під час роботи, і на кінець вирішили докорінно змінити графік виїздів, встановивши круглодобовий графік, дебет почав зростати. Видобуток нафти збільшився на 60 проц. На добу. 
Подібними методами було досліджено свердловини, які працювали свабом і желонкою. Всього за перше півріччя ми дослідили 89 свердловин, що в результаті дало приріст 11 тонн нафти на добу. 
Слідуючі заходи по збільшенню нафтовидобутку заключаються в своєчасному планово-запобіжному ремонті, промивці свердловин гарячою нафтою та в рушанні трубами по спеціальних графіках, встановлених майстрами в погодженості з геологом, в наслідок цих заходів видобуток нафти по цілому промислі збільшився на декілька десятків тонн на добу.
Багато творчої ініціативи і енергії справі збільшення нафтовидобутку докладають такі передові майстри як т. т. Сенюта, Піцикевич, Грудз (V, VI, III бригади).
Вони ніколи не залишають свердловину, коли вона почала знижувати нафту, а навпаки встановлюють біля неї пильний нагляд, досліджують всі її «примхи» міняють графік виїздів, роблять гарячу промивку, словом все, щоб тільки добитись збільшення видобутку. Їх бригади з місяця - у місяць виконують виробничі норми на 109 і більше проц. 
Але на досягнутих успіхах колектив промислу не заспокоюється. Робітники взяли на себе зобов’язання виконати річний план 25 грудня; провести дослідницьку роботу всього фонду існуючих свердловин; здійснити ряд нових організаційно - технічних заходів, які забезпечать дальший ріст продукції. 
Вдячні за своє визволення нафтовики ІІ промислу працюватимуть не покладаючи рук, з честю виконуватимуть взяті на себе зобов’язання, щоб дати нашій країні якнайбільше чорного золота на якнайскоріше загоєння ран, завданих війною нашому народному господарству. 
