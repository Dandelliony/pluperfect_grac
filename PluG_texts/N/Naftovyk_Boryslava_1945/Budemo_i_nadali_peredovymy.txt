Будемо і надалі передовими
Днями, в клубі ім. Ворошилова відбулись загальні збори колективу ІІ промислу, на яких було обговорено звернення нафтовиків об’єднання «Башнафта», тресту «Леніннафта» об’єднання «Азнафта» і заводу № 408 до всіх нафтовиків Радянського Союзу, з закликом організувати соціалістичне змагання на честь Перемоги. 
Патріотичний заклик передових нафтовиків нашої країни знайшов щирий відгук і одностайну підтримку серед колективу ІІ нафтопромислу. 
На зборах з промовами виступили майстри, оператори стахановці, які розповівши коротко про здобуті успіхи своєї праці, зобов’язались шляхом соціалістичного змагання прикласти більше зусиль і творчої ініціативи в справі виконання і перевиконання державних планів, щоб тим самим внести свою частку праці у велику справу - неухильного росту зміцнення воєнної і економічної могутності нашої соціалістичної Батьківщини. 
Майстер 6 бригади тов. Піцикевич у свойому виступі сказав, - наш промисел, який до цього часу займає перше місце по виконанні державних планів серед всіх промислів об’єднання «Укрнафта», не відстане і надалі. Ми будемо тепер працювати ще наполегливіше, щоб з кожним днем давати нашій країні більше і більше нафти. Будемо дальше держати міцно в своїх руках завойований перехідний Червоний прапор. 
-	Я, - говорить тов. Піцикевич, - зобов’язуюся працювати так, щоб бригада, якою я керую, виконала річний план до річниці Сталінської Конституції - 5 грудня. 
Нафтовики ІІ промислу в цілому взяли на себе слідуючі зобов’язання і викликали на соціалістичне змагання колектив IV нафтопромислу:
1.	Річний план по видобутку нафти виконати до 15 грудня 1945 р. і дати 1.840 тонн нафти понад план. 
2.	Знизити собівартість нафти і газу в другому півріччі на 3 проц. Проти плану. 
3.	Збільшити продуктивність праці у річному відношенні на 10 проц. 
4.	Знизити занечищення продукції на 0,9 проц. 
5.	До кінця року провести з робітниками і інженерно - технічним персоналом 5 лекцій на політичні і наукові теми. 
Нафтовики ІІ промислу з честю виконуватимуть взяті на себе соціалістичні зобов’язання, щоб дати нашому народному господарству як найбільше чорного золота і самовідданою працею домогтися дальшого розквіту і щасливого життя народів великої країни Рад. 
