Ділом зустрінемо річницю визволення
Серед робітників VIII промислу широко розгорнулось соціалістичне змагання за гідну зустріч річниці визволення нашого міста від ненависних 
загарбників. Широкою хвилею проходить змагання на комсомольсько-молодіжних бригадах особливо на 3-й бригаді, яка викликала на соціалістичне 
змагання колектив і бригади цього ж промислу. Ми зобов'язалися застосувати передовий метод Агаркова, щоб збільшити продуктивність праці 
робітників, об'єднавши 2 кочегарки в одну і, тим самим, перевести на інші роботи 3 кваліфікованих кочегарів; перейти на багатосвердловинний 
метод, домогтися обслуговування одною зміною трьох свердловин "Давід", "Ропа", "Вроцлав". Щоби добитися збільшення видобутку нафти, наша 
бригада зобов'язалася застосувати ще такі заходи, як ремонт триніжки, пуску в експлуатацію недіючої свердловини " Давідман 2", а також 
рушити трубами на свердловині "Одра 1". Кращі робітники бригади, в честь річниці визволення, заключили між собою індивідуальні умови на 
соцзмагання і своїм прикладом у роботі показують, як треба здійснювати взяті на себе зобов'язання. Так, наприклад, оператори т. т. 
Олеарський, Галюх, Хмельовец, Лішка, Косяж, Коваль і тракторист Бейба, які включилися в індивідуальне соціалістичне змагання між собою, 
виконують свої щоденні норми на 110-115 проц. Вдячні за своє визволення робітники 3-комсомольсько-молодіжної бригади докладуть усіх 
зусиль, щоб самовідданою працею, виконанням взятих зобов'язань у соціалістичному змаганні заняття перше місце серед передових бригад 
нафтопромислів Борислава.