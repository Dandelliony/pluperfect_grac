Підсумки соціалістичного змагання за червень
Цими днями журі Бориславського міськвиконкому, міськкому КП(б)У і обкому профспілки нафтовиків розглянуло підсумки соціалістичного змагання заводів, промислів та артілей міста за червень місяць 1945 року. 
Відмічено, що деякі підприємства, які в передтравневому змаганні були переможцями у виконанні державних планів, у червні значно послабили свою роботу. Наприклад, колектив робітників контори буріння об’єднання «Укрнафта» в передтравневому змаганні займав друге місце, в травні знизив темпи роботи і план по розвідувальному і експлуатаційному бурінню виконав на 79 проц., а в червні — лише на 40.6 проц. Бориславське рудоуправління тресту «Укрозокерит», одержавши в передтравневому соцзмаганні перше місце і перехідний Червоний прапор, а в травні також знизило темпи праці і виконало план лише на 76 проц. 
Перші місця серед підприємств міста Борислава в соц-змаганні за червень зайняли: 
а) Колектив робітників та інженерно - технічних працівників 2-го нафтопромислу об’єднання «Укрнафта» (директор тов. Трубніков, парторг тов. Боярчук, голова профспілкової організації тов. Зарицький), який виконав план по видобутку нафти і газу на 103,8 проц., зокрема по нафті 107,5 проц. І газу на 102,8 проц. За це колективу присуджено перехідний Червоний прапор міськвиконкому, міськкому КП(б)У і обкому профспілки нафтовиків. 
б) Бориславське експлуатаційне управління «Укргаз» директор тов. Ходанович, парторг тов. Леонтьєв, голова профспілки т. Шембель), яке виконало в червні план по виготовленню стабільного газоліну на 108,3 проц. 
Друге місце в соціалістичному змаганні зайняте колективом IX-го нафтопромислу (директор тов. Глушек, парторг тов. Шевченко, голова профспілки тов. Чапля), який виконав червневий план на 102,6 проц., зокрема по нафті на 102,9 проц. І по газу на 102 проц. 
Третє місце в соціалістичному змаганні за червень зайняте колективом IV-го нафтопромислу об’єднання «Укрнафта» (директор тов. Щепанік, парторг тов. Щербина, голова профспілки тоі. Янів), який виконав план по видобутку нафти і газу на 102,1 проц.
Журі відмітило гарну роботу підприємств Бориславського експлуатаційного управління «Укргаз» завод № 10 (директор тов. Сенікович, голова профспілки тов. Гембус), завод № 3 (директор тов. Бург, профорг тов. Клімковський), і завод № 4 (директор тов. Гурбедь, профорг тов. Гендзель), газовий часток № 4, № 1. 
Добре працювали завод № 7, № 1, газоліновий завод № 5, № 1\к, 2\к і контора капремонту об’єднання «Укрнафта». 
Для міської промисловості встановлено окремий перехідний Червоний прапор міськвиконкому і міськкому КП(б)У. 
Перше місце серед підприємств місцевої промисловості в соцзмаганні за червень зайняв колектив тарного комбінату, який виконав виробничий план на 185 проц. Йому присуджено перехідний Червоний прапор міськвиконкому і міськкому КП(б)У.
Друге місце по місцевій промисловості зайняв колектив Держмлина (директор тов. Хархан), який виконав план на 175,7 проц. 
Відмічена також і погана робота артілі ім. Дімітрова, артілі «Хімік», артілі інвалідів і індпошиву. 
