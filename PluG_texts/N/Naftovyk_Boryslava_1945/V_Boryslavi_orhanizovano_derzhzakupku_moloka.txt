В Бориславі організовано держзакупку молока
Щоб забезпечити безперебійним і достатнім постачанням Червону Армію і робітників промисловості молоком, маслом, сиром і іншими молочними продуктами, Бориславський маслозавод у вересні, жовтні, листопаді і грудні місяцях організовує державну закупку молока. Кожний власник корови по скінченню обов’язкової поставки, може продати для держави відповідну кількість молока. 
За продажу молока буде отоварено промисловими товарами, як мануфактурою, милом, сіркою, тютюном, кінськими підковами і іншим. За один літр молока при 3.99 проц. жирності буде заплачено 55 коп. Якщо господар здасть молока на 10 крб., то одержить квитанцію на промтовари на суму 30 крб. по державній ціні, тобто на 150 проц. збільшено.
Квитанція буде видаватись Бориславським маслозаводом, а товари можна одержати в змішторгу або в сількоопераціях.
