Привіт карпато - українцям
Радісна вістка пронеслась по місту Борислав: в Москві підписано Угоду між урядами Радянського Союзу і Чехословацької Республіки, згідно якої Закарпатська Україна, яка перебувала в рамках Чехословацької Республіки, у відповідності з проявленим бажанням населення — єдинокровних братів українців, — включається до складу Української Радянської Республіки, возз’єднується з давньою Батьківщиною — Україною. 
На VIII промислі зібралось 325 чоловік на мітинг, присвячений підписанню Угоди про Закарпатську Україну. Виступало багато робітників.
 — 	Протягом тисяча літ, — говорив ст. оператор 1 бригади тов. Вінярський, — народ Закарпатської України перебував під гнітом угорських поміщиків. Сьогодні настав той день, коли він по свому бажанню включається в велику сім’ю радянських народів. На відзнаку цього дня я закликаю весь колектив 1 бригади стати на стахановську вахту і дати країні 10 тонн нафти понад план. 
 — 	Ст. оператор тов. Олесяк, виступаючи сказав, — Червона Армія виконуючи свою велику місію, вигнала з Закарпатської України німецьких і угорських окупантів. Сьогодні весь український народ і всі українські землі возз’єднані. 
 — 	Посилаючи братерський привіт карпато - українському народові, я зобов’язуюся працювати ще краще на благо нашої Батьківщини. Я вповні підтримую заклик тов. Вінярського і подаю внесок, щоб місячний план по видобутку нафти і липні виконати на 4 дні раніше встановленого строку. 
З великим задоволенням колектив бригади прийняв і одобрив цей внесок. Слова не розійшлися з ділом. 1 липня, 1 бригада VIII промислу дала 10 тонн нафти понад план. 
