Знову в рідній школі
	В граніті 121 статті Сталінської Конституції золотими літерами викуто: "Громадяни СРСР мають право на освіту". Це не пуста фраза,це закон, який будує нове, щасливе соціалістичне суслільство, - закон, який виховав міліони героїв-захисників радянської Батьківщини в роки Вітчизняної війни.
	Навіки пам'ятний нам серпень 1944 року. 3 радянськими військами прийшли до нас робітники наросвіти. І знову, подібно, як у вересні 1939 року, ожили школи, дитбудинки і дитсадки м. Борислава, зруйновані німецько фашистськими загарбниками. Святково-радісний вираз обличчя кожного вчителя говорить: "я знову творю, я знову вчитель".
	Тепер вільно й щасливо живуть радянські діти й юнаки, - вони вчаться. Радіють і обличчя нафтовиків,- їхні діти вчаться, виховуються безплатно.
	А ось перед учнями 1-го класу СШ №1 стоїть слухач III-го курсу Бориславського педучилища Нечипір С. Крізь приязну усмішку її обличчя пробивається вираз гордого схвилювання. Вона розказує дітям про Щорса, Чапаєва, - вона священно діє.
	День Сталінської Конституції в цьому році пов'язаний безпосередньо з днем виборів до Верховної Ради СРСР. I ми, вчителі м. Борислава, попрацюємо в двох напрямах — відмінно закінчимо 1-ше півріччя 1945-46 н. р. і візьмемо активну участь у пдготовці до дня виборів.
