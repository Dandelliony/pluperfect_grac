За тиждень 
Загроза греко-турецької війни. Відносини між Турцією й Грецією давно погані; протягом останнього часу вони значно погіршали через висилку турецьким урядом з Царгороду вселенського патріарха. Грецький уряд, вважаючи висилку патріарха Констянтина великою образою для грецького народа, вислав турецькому урядові категоричний протест проти його вчинків а також звернувся до Ліги Націй з тим, щоб та відповідно вплинула на Туреччину. Греція вимагає перенести розвязання цього конфлікту на третейський суд. У звязку з такими обставинами грецький уряд ухвалив негайно покликати до війська новобранців 1925 р., не дивлячись на те, що час іти до війська їм ще не наспів. Відповідаючи на грецьку ноту, турецький уряд заявив, що висилка патріярха є справа цілком внутрішня й що він не пійде на третейський суд, бо вважає свої вчинки за справедливі. Така відповідь надто збентежила грецькі керуючі кола й викликала цілу низку демонстрацій, що мали надто войовничий характер. Мітинги, які офіцерство, духовенство й ріжні патріоти провадили під гаслом «за віру й націю», викликали з боку робітництва демонстрацію протести проти спроби втягти пролетаріят в нову бійку, що її інсценує безсумнівно хижацька капіталістична політика великих держав. Наслідком такої демонстрації протесту відбулося кілька арештів грецьких комуністів. Турецький уряд своєю чергою демонструє військову силу й влаштовує маневри свого флоту. Останні відомості говорять, що Франція, Англія і Італія звернулися до грецького їі турецького урядів зі своєю пропозицією улаштувати цей конфлікт через призначення нового патріярха. Проте, ці відомості лишають цей конфлікт ще й досі нерозв’язаним.

Угода ніж Японією й ССРР мулять очі капіталістам. Підписана протягом останнього часу угода між Японією й СРСР дала привід для капіталістів думати, що ця угода перетвориться в могутній союз між цими державами й цим самим забезпечить Японії з одного боку хазяйнування на Тихім Океані, а ССРР дасть змогу поширити свій вплив в Азії. З цього приводу французька і англійська преса зняла лемент, обвинувачуючи Америку в тому, що вона свого часу видала закон проти японської іміграції і тим самим штовхнула Японію на угоду з ССРР. «Урядують». Комуністична партія в німецькому рейхстазі внесла пропозицію негайно розслідувати справу про видачу Лютером і Штреземаном 800 міл. золотих марок великим промисловцям, коли, перший був міністром фінансів, а другий мін. президентом. Ці гроші видано німецьким капіталістам, як компенсація за те, що вони ніби-то понесли великі збитки під час окупації Рура. Для того, щоб виплатити капіталістам таку велику суму, уряд примушений був свого часу накласти на населення надмірні податки. Ця заява комуністів виклика велику сенсацію, розбурхавши широкі верстви не тільки робітництва. Дальше слідство в цій справі виявляє, що в цих вчинках замішано відомих німецьких соціал-демократів. Румунія «протестує». Повернення Францією захоплених Врангелем наших судів, примусило Румунію протестувати проти цього. Свій протест вона мотивує тим, що повернення ССРР флоти дасть останньому можливість укріпитися на Чорному Морі й поширити там свій вплив. Турція вважає передачу судів ССРР за цілком законну річ і заявляє, що ніяких перешкод з її боку не буде при проході судів через Дарданели і Босфор.
