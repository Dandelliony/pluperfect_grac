Наше завдання
Запитайте любого учня школи, або звичайну дорослу людину, чи цікавляться вони тим, що й як відбувається по-за околицями того місця, де вони живуть. Відповідь зарані відома. Але хто ж дасть їм ці відомості? Звичайно: тільки вчитель, вчитель, і вчитель. А де ж вчителю брати матеріал: і досвід, щоб ними ділитися з учнями та населенням? Може, де-хто скаже: «з книжок». Так, з книжок, але цього, товариші, занадто мало для вчителя. Йому треба на власні очі побачити де-що і побачити не мало. При добре поставленій роботі вчителю треба, що-літньої перерви в роботі; зробити кілька екскурсій в ті чи инші місця. Бажано було б мати найширший круг для цих екскурсій, принаймні хоч у Всеукраїнському масштабі. А де ж вчитель при малій оплаті своєї праці візьме засобів на екскурсію? Власними силами без сторонньої допомоги йому цього не здійснити. Допомога з боку центральних органів необхідна, вона може виявиться в зниженню залізничного й пароплавного тарифу для екскурсантів та організації; у виробці плану екскурсії і т. и. Бажано було б, щоб з приводу затронутого мною питання висловився широкий загал учителів, щоб потім можна було створити якусь екскурсійну вчительську комісію для розроблення цього плану і здійснення його через профспілку робітників освіти.
