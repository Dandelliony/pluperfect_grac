Ще в справі спадщини.
Доба диктатури пролетаріату мусить мати свою педагогичну теорію і свою педагогичну практику! Ніяких инших завдань собі педагогіка під час диктатури пролетаріату ставити не може, крім тих, що стоять перед пролетаріатом. Тут завдання педагогів не тільки повинні погоджуватись в вимогами політичного стану, а мусять органично повставати на тлі тих подій, що характеризують переходову добу. На цій підставі ми й повинні вести рішучу й безупинну боротьбу за очищення педагогичної теорії й практики від старого ідеалістичного намулу, що такою товстою корою і досі ще її вкриває. Тут двох думок не може бути про необхідність войовничого походу в боротьбу проти ідеалістичного мотлоху. Але в чому саме найбільш відчувається той мотлох в нашій спадщині? В теорії він відчувається майже в кожному слові, майже в кожному теоретичному твердженні, особливо щодо поглядів на природу людської особистости взагалі і на природу дитячої особистости зокрема. А наслідком таких невірних поглядів повстає засмічення педагогічної практики. Педологія, тобто наука про дитинство і його особливості, взагалі ще занадто молода, щоб на неї можна було покладатись, її дотеперішні здбутки потрібують цілковитого перегляду, потрібують обережності, як матеріал, яким можна скористатися в практиці. Педологія, як суто теоретична наука, мусить подати для педаготики цей; у загальних провідних думок про природу, дитинства, а між тим для нас ясно, що сучасна педологія потрібує перегляду, в самій своїй основі. Що це так, про це свідчить і недарма минула і сучасна наша педагогична практика дитячого руху. Але в першу чергу потрібує перегляду те молитвословіє, що зветься психологією. Власне не перегляд самої психології, як науки, яка з чимсь там собі порається і на щось претендує. Коли повстала така «наука» та ще віками дошукувалась якихось «законів» душевного життя», то, очевидно, до повстання такої «науки» були неминучі історичні підстави. Отже не про перегляд самої психології ми ставимо питання — нехай його поставлять самі психологи — а про перегляд відношення психології до педології і педагогики, а особливо до педагогичної практики. От про це слід зняти питання і на ньому слід зупинитись кожному педагогові-практикові. Особливо практикові. На наш погляд психологія не тільки не внесла в педагогичну практаку наукової ясности і сталости, а весь час спантеличувала і спантеличує її. Иншими словами — крім шкоди нічого не дала й не дає і по суті справи ніякого відношення не має до педагогики. Нам можуть зауважити: про яку, власне, психологію йде справа? От, мовляв, стара психологія дійсно нічого наукового в собі не мала, стара психологія дійсно була збіркою байок про людську істоту, а от нова психологія, так це дійсно наука, нова психологія розгортає широкі перспективи перед педагогикою; Тут слівця «нова» і «стара» мало виправдують відношення психології до педагогики. Яка б не була — нова чи стара, а все ж «психологія», а все ж наука про такі властивості людини, і про які і сама вона ніяк довідатись не могла цілими віками. І не зможе. А не зможе тому, що більшість цих властивостей вона приписала людині; витворила протягом довгих віків цілу низку поетично-прибраних слів і оперує тими словами, як якимись реальними величинами. На доказ цього можемо покликатись на працю проф. Басова, що цими діями вийшла другим виданням. В багатьох місцях своєї праці проф. Басов намагається виплутать з словесних непорозумінь, що заховані в «старій» і «новій» психології і довести, що між «новою» і «старою» психологією величезна ріжниця. Але ми не бачимо тої ріжниці і не бачимо доти, поки справа буде йти про психологію людини, а не про поведінку людини. Нема чого запозичати старих слів і вкладати в них навмисне новий зміст. І кому коли не таким талановитим науковим дослідникам, як проф. Басов слід би було взяти деркач і повимітати все то хламіття, що перейшло нам в спадщину. За що педагог міг би тільки подякувати. Були в недавньому минулому такі розумні психологи, що попереджали педагогів, несподіватись від психології прямої відповіді на пекучі запитання педагагичної практики.Та голос тих психологів не дійшов до широких педагогичних мас. Психологія ставить своїм завданням вивчення вищих проявів діяльносте людини. Здавалось би, що найпотрібніше педагогові, як не знання тих проявів діяльносте? А тому цілком законне право педагога вимагати від науки цього знання. Але й донині педагог цього знання від психології не має. Не тому, що він досі не спромігся його набути, а тому, що психологічне знання нічого йому не дає. Нещастя непереходної педагогики полягало в тім, що вона опікувалася рядом дисциплін, з якими у неї по суті справи було мало що спільного. Те заспікування залишилось і донині. Тим часом ж педагогика складає і повинна складати окрему науку, окрему галузь знання як теоретичних так і практичних. Ми ще й зараз маємо таких опікунів, які намагаються довести, що, власне педагогики, як науки, не існує. Що її досі не існувало, як наукової дисціплвни, — з цим може й можна було б погодитись, але що її не повинно бути, — таку нісенітницю можуть нести лише ті, хто дійсно з педагогичною діяльністю нічого спільного не мав. Треба, щоб педагогика якомога швидше стала на власні ноги і позбавилась непотрібної і шкідливої опіки, — в першу чергу від психології. Педагог заляканий тим, що він не знає того, над ким він працює, себто дитини. Так, мало знає, або може й зовсім не знає, але це зовсім не значить, що його праця без цього зовсім марна. Може як раз навпаки, може наслідком того, що він мало визнавався в силу обставин в психологічних мудруваннях, від цього він тільки зберіг себе для того, щоб набрати дійсного знання і пізнати безпосереднє завдання псдагогики. А не завдання не тільки в тому, щоб досконально знати дитину (це само собою), а більше в тому, щоб нею опанувати, опанувати виправити її поведінку так, як цього жадають вимоги часу. Дійсно наукову систему знання складають ті знання, що дають можливість не тільки знати природу якого-небудь явища, але й — це є найконечніше, дають можливість тим явищем опанувати. Такою системою знань і мусять бути педагогичні знання. Педагогика і повинна бути такою системою знань, на підставі яких поведінку дитини можна скерувати ,в бажанім напрямку. Психологія не допомагала бувати таких знань, — скорше навпаки. На тлі яких же наукових засад повстає нова педагогика? Нова педагогика, як повна, викінчена система знань, що дає сталі закони, повстає на базі нової науки, досі не пізнаної, як основи наукової педагогики. Це є наука про диктатуру пролетаріату, що дав Ленін. Але оскільки нова педагогика повстає на цій новій науковій базі, остільки вона є переходовою, як є переходовою і сама диктатура пролетаріату. Ніякої иншої мети собі переходова педагогіка не ставить, як тільки мету своєї доби. Всяка наша мета є облуда, марнодумство і злочин. Той, хто ще не зрозумів значіння і необхідності диктатури пролетаріату і не зробив з цього належних висновків для педагогики не зможе стати новим педагогом, скільки б він не белькотав про революцію і як би пі вбіравея в марксівські шати. — Головне в ученню Маркса є класова боротьба», — так говорять і пишуть дуже часто. Але це невірно. І з цієї невірносте часто-густо повстає опортуністичне перекручення марксизму, підроблення його в дусі приємности для буржуазії. Бо вчення про класову боротьбу створено не Марксом, а буржуазією, до Маркса, і буржуазія, загалом кажучи, його приймає. Хто визнає тільки боротьбу клас, той ще не марксист, той ще може й не виходити з рамок буржуазного думання її буржуазної політики. Обмежувати марксизм вченням про боротьбу клас — значить обмивати марксизм, почувати його, зводите його до того, що може прийняти буржуазія. Марксист лише той, хто росширює визнання боротьби клас до визнання диктатури пролетаріяту... На цім вістрі треба пробувати дійсне розуміння й признання марксизму». На цьому вістрі і тільки на нім можна випробувати й нову педагогику. Наука про диктатуру пролегаріяту розв’язує всі найскладніші питання педагогичної практики навіть її дрібницях і дає нам разом з тим провідні думки, щодо оцінки спадщини минулого. Чи будемо ми розглядати під цим поглядом теорію гри, теорію вільного виховання, значіння і необхідносте фантастичного елементу в вихованні, вартість біогенетичного закону, природу дитячого руху і т. и., всі ці «прокляті» для старої педагогам питання повстають для нової педагогики в нашому ясному світи. «При дуктатурі пролегаріяту доведеться перевиховувати міліони селян і дрібних господарників, сотні тисяч службовців, урядовців, буржуазних інтелігентів, підпорядкувати всіх їх пролетарській державі і пролетарському керівництву, перемагати в них буржуазні звички й традиції... Перевиховувати в довгій боротьбі на грунті диктатури пролетаріату і самих пролетарів, котрі позбудуться своїх власних дрібно-буржуазних забобонів не відразу, не чудом, не з наказу божої матери, не і від гасла революції, де крота, а лише в довгій і тяжкій масовій боротьбі з масовими дрібно-буржуазними впливами (Ленін «Дитяча слабість»). Виразнішої мета новій педагогіці поставити не можливо. Вже цим вона незмірно ріжниться від традиційної педагогики, опертої на психологію. Справді! Яку мету собі ставила традиційна педагогика? Вона ставила собі завдання виховувати просто людину. Будучи в основі своїй класовою, вона одначе ставила собі позакласову мету, — намагалася виховати гармонійно-розвинену людину з розумінням добра, краси й и. Це в теорії. На практиці, правда, ми бачимо вже шукання чогось иншого. От, напр., ми читаємо в книжці Нансі Катті .«Нарко сучасної педагогичної теорії та її примінення»... «А - педагоги всіх напрямків погоджуються на визнаю значіння такої поведінки, котра перетворює дітей, що вступають до школи, в найкращих громадян найкращої держави. Що треба розуміти під найкращими громадянами і найкращими державами, доводиться пізнавати з кодекси громадської моралі і загальновизнаних вимог якогось народу» (стор. 5). Так бачимо, що вже буржуазно-педагогічна думка уособлює мету педагогики вимогам «якогось народу». Інакше класова педагогика і не може старитись до своєї мети як не через вимоги пануючої класи. Невиразність мети дотеперішньої педагогіки дає себо відчувати і в наші дні і є наслідок шкодливого психологізму, що засмічує ясність педагогичної мети. Між тим, як розглядала стара психологія природу людини, і як її розглядає нова наука, що повстає за наших днів, наука про поведінку години, є глибока, принціпова різниця. Самий термін «поведінка» для багатьох є ще так незрозумілий, бо його намагаються розглядати зі становища старої психології. А тим часом він своїм змістом принціпово ріжниться від звичайного психологичного розуміння. Сучасна психологія під натиском науки реформує свої погляди і намагається також перетворитися в науку про поведінку розуміючи поведінку все ж таки в старому значінні, себто, розглядаючи особистість або цілком незалежно від обставин, незалежно від фізичного й суспільного оточення, що в дійсності і є причиною різних форм поведінки, або надає йому дуже мало значіння. Коли вже менше напирають на такі архаїчні поняття, як «свідомість», «воля», «почування» і и. Як на самодовлінні чинники, то впадають в иншу протилежну скрайність, на даючи виключне значіння фізіологічнім (або ширше — біологічним) чинникам. Коли від психологізму тхне метафізикою, релігійністю, то від переборщеного фізіологізму (біологізму) не менш тхне звірячим матеріалізмом, що нічого спільного но має з діалектичним матеріалізмом. І той і другий однаково шкодливі і перейшли до нас як спадщина. Одними фізіологичними моментами .поведінки особистости не вичерпаєш так само, як і одними психологичними. Поведінка особистости є явище надто складно і визначається не біо психологічними факторами як його дехто розуміє, а суспільно-біологічними. І ті і другі суть цілком реальні величини, що підлягають повному вивченню кожен окремо в тій приналежній йому ролі, яку він відограє в поведінці особистости. Біологічні фактори (організм в усій його складній анатомо-фізіологічній будові відограють свою цілком певну ролю, а суспільні (оточення як фізичне, так і суспільне) свою. А разом взаємини цих двох факторів утворюють те, що ми звемо поведінкою. Плани цих двох факторів, що складають поведінку особистости дає величезні практичні наслідки в таких галузях педагогічної практики, як навчання та виховання так званих дефективних. Візьмемо такі для психології цілком безнадійні справи, як навчання сліпоглухонімих, тобто таких осіб, що одночасно нічого не чують, не бачать і не балакають; як це не дивно, але і з ними, завдяки здобуткам сучасної науки дуже легко і просто переводити педагогічний процес. Така сама справа і з глухонімими, сліпими та рядом инших категорій дефективних». І, звичайно, дивним стає, що
організація поведінки «нормальної» дитини є досі для педагога такою тяжкою справою, коли далеко складніша і, повторюю, для психології безнадійна справа, де вона готова покликатись на «силу божу», є майже розв’язаною. Очевидно, причина є в тім, що в справі навчання «дефективних» накопичилось менш застарілих, традиційних поглядів, учителі менш тішаться спадщиною, більш звертаючи увагу на здобутки справжньої науки. Вивчення поведінки «дефективних», як ,раз і викриває дійсне джерело діяльності людині, дійсну природу всіх найскладніших форм поведінки особистости. Стара психологічна словесність, про «волю», «розум»,-«почування» як самодовлінні чинники, як причину поведінки, що захована в «психічній» чи одній «білогічній» природі особистости, є глибока помилка. А цими помилками напоєна до краю вся наша сучасна педагогична буденщина. Хіба ми не чуємо на кожному кроці виразів: він (учень) но хоче, не розуміє, ледащо, впертий, свавільний і безліч инших добре засвоєних нами слів і назв для тої чи иншої форми поведінки дитини. Ще нічого, коли б ці слова, не тягли за собою певного помилкового відношення до дитини, але дуже часто па цьому грунті повстають тяжкі педагогічні конфлікти, причиною яких зовсім не природа учня, а ота наївна «психологічна» теорія, якою напоєна наша педагогічна практика, яка дісталась нам в спадщину. Наше відношення до цілого ряду звичайних для нас і, здавалось би, сталих педагогичних тверджень потрібує цілковитого перегляду. Вжити хоча б теорію дитячої творчості. Хіба ми тут не заплутались в цілій сітці психологічних вигадок? Не далеко від цього стоїть славнозвісний принцип «самодіяльності!» дитини, який власне зараз перетворився (та й не міг не перетворитись, коли його взяли таким, яким піднесла нам психологія) в повну дитячу безпорадність, особливо в шкільному навчанні. Самодіяльність дитини в шкільній науці стала значно жахливішою, ніж колись була теорія «вільного виховання», що самодіяльність перетворили в марну трату часу, засмітили дрібничками навчального процесу і все це поклали на власні плечі учня. На вивчення якоїсь дрібнички витрачається незмірно більше часу, ніж це було раніш, навіть при «старих» способах. А що робити з тим болотом, переповненим чортами та відьмами, з усією тією фантастикою, що затроїла дитячу літературу і повернула її в лису гору, в капище самої безшабашної містики і жаху? Вже починають повставати поодинокі голоси проти всіх отих «казочок», хоча, б вони й виправдувалися червоними фарбами та радянською улесливістю. Хто, коли й де таки довів непорушно, що дитячій природі властиві фантастики, романтизм, що дитячій «психіці» належить тішитись усім чарівним, фантастичним, надприроднім?! Чому прихильність до всього того, що безумовно шкодливе для нормального розвитку дитини, так безкарано панує в нашій педагогічній практиці? Де той деркач, що не вимете на смітник? Ми знаємо як це гірко може образити багатьох знавців «дитячої душі», але час приспів розгорнути болючі питання педагогіки. Хіба не болючим питанням є так звана «проблема гри та її значіння в дитячім віку? Питання про гру мабуть буде останнім, бо вірне розвязання його розвіє всяку педагогічну містику. Подумайте тільки! Багато винаходів зроблено в справі гри. Може гра й могла б бути якимсь сталим педагогічним засобом, але у дитячім русі ми бачимо як гра привела до повного скалічення природи дитячого руху слідом за думками вишколених «скаут-мастеров». Про гру ми ще поки не будемо знімати питання, поки Гросси та Степлі Холи будуть у нас вести педагогічний провод. Але прийде час віддати данину й педагогічній вартости гри. А зараз поки що й без гри маємо досить сміття в нашій спадщині. Чим швидше ми виметемо його, тим швидше пізнаємо завдання доби та її педагогіки.
