Огляд радянського життя.
 Підсумки і перспективи. Весна наближається швидкою ходою. Пора починати сіяти, недалеко. Минулий рік був недорідним, хоча й не голодним як 1921 рік ми все ж таки мали 659 міл. пудів зібраного врожаю, так що, задовольнивши всі потреби країни, можемо сподіватися на лишок до 30 міл. пудів для вивозу за наші межи. В останньому засіві маємо досягнення в тому, що пшениці посіяно замість 27,5% озимого клину вже 33,5%, за рахунок жита збільшилися також, культури технічні та спеціяльні. Але протягом зими було мало опадів, і квітень, від якого, в значній мірі залежить доля врожаю озимини, передбачається посушливий. Значить, треба бути уважливими й особливо подбати про весняний засів. Наркозем на першому місці звертає увагу на постачання насінньового матеріалу. Від Союзного уряду одержано на цю справу 3.296 тис. карб., Укрсельбанк видає 4.690 тис. карб. Отже разом майже 8 міліонів карб. Це дає змогу засіяти 7-50 тис. десятин, або до третини ярового клину. Наркомзем вже передав ці кошти на місця, погодивши з губвиконколами росподіл їх. Вся справа заготовки насіння так само передана на місця. Як знаємо, мало тільки засіяти, а треба ще щоб і зерно було добре — і очищено й протравлене. Намічається очистити до 10 міл. пудів ( це буде 15% всього засіву) та перетравити 15 міл. пудів, бо зерно у нас досить заражене головнею. Особливих заходів вживається для поліпшення справи насінництва. Поширюється культура кукурузи та буряків. Незаможникам особливо слід звергнути увагу на збільшення площі під буряками, але гаразд подужати цю справу можуть вони, тільки об’єднавшись в кооперативи, бо окремим слабеньким господарствам буде важко. Буряк піде на наші цукроварні, які в цьому році значно збільшують свій виріб, а кукурузу нам вигідно вивозити за кордон, де на неї зростає попит. Несвідомість наша що до культурного огляду та поліпшення засобів господарювання, а до того ще й занедбання селянської справи за часи боротьби з поміщиками допустили сильне розмноження на полі всяких шкідників. Бракує нам фаховців для планового знищення цих ворогів урожаю, але все-ж Наркомзем намітив до весни очистити від ховрашків та мишей що найменше половину тої площи, де торік вони попсували зерно. Зо всіма цим справи наші начеб-то й непогані: ми тільки трошки, щось на 8%, не дотягаємо до засівної площи 1916 року; ще рік-два середніх урожаїв — і вже будемо переганяти. Правда, треба пам’ятати що й населення у нас збільшується; подекуди, як от на Волині, на 25% стало людей більше. Значить, тільки досконаліше сільське господарство, що з меншого клаптя землі дає більші здобутки, дасть змогу розвиватися далі. Все ж, у виборі культур та в площізасіву констатуємо низку чималих досягнень. От щодо скотарства — тут справа стоїть плакше. Великої рогатої худоби та свиней збільшилося так, що число їх переважає трохи кількість їх у 1916 році; овець стало, навіть, у 1 1\2 рази більше. Але зате число коней зменшилося о 28% проти 1916 р. Брак тяглої сили дуже тяжко відбивається на сільському господарстві. Наркомзем вже видав в 1-му кварталі цього бюджетного року 3 міл. карб. на операції з закладом худоби та на найом худоби ще переведено 2 1\2 міл. Це, розуміється йде на допомогу бідноті, але в повній мірі не забезпечує її. Не обійдемося без машини — сталевого вола-трактора. Закордонних тракторів вже маємо для України 600 та 40 машин нашого радянського виробу. Закордонні по 1500 крб., наші — по 1400 крб. відпускаються з виплатою протягом трьох років. Сподівається Наркомзем ще на весну приставити на село й инші потрібні сіль.-госп. машини та знаряддя. На це держава асигновала 25 міл. карб. Треба, щоб селянство, а в першу чергу організовані колективні господарства, виявили, як найбільшу самодіяльність, щоб уміло по хозяйськи використати оці державні позики та додати своєї праці. Тоді село наше стане дійсно культурним і не боятиметься ні посух, ні недородів, ні шкідників. З обміркування цього найголовнішого питання й почала, свою працю IV сесія ВУЦВК, що збіралася від 15 до 20 лютого. Доклади т. Одинцова (від наркомземсправ) та т. Порайка про роботу Укрсельбанка детально розглянуто на 2-х засіданнях. Після зауважень та додатків з місць, план діяльності наркомзему на весняну засівну кампанію затверджено. Про стан бюджету республіки докладав IV-ій сесії т. Кузнецов. Цілком установлена валюта та помітне загальне поліпшення нашого господарства як в галузі сіль.-гослодарства так і промисювости та торговлі, виразно виявилися в бюджеті України й цілого ССРР. Місцевий бюджет УСРР проти минулого року збільшився о 39 міл. карб. Витрати на культурно-гуманітарні потреби (освіта, охорону здеровля, соц. забезпечення і т. н.) значно збільшилися не тільки в абсолютній цифрі, але й відносно инших видатків. Зосібна в місцевому бюджеті видатки на наросвіту досягають 35,5 міл. карб, проти 25 міл торішніх. Осягнення є й те, що цього року на село пересунуто в бюджеті більше засобів ніж е було торік: скажім, Київщина тепер дає 48,9% свого бюджету селу, а торік призначала тільки 23%; Полтавщина встановила 58,2% на село, Поділля — 62,5%,. Значно збільшився бюджет районів. Майже половина всього бюджету, витрачається на заробітню плату. Місцевий бюджет України складає 161 міл. карб., державний — 67 міл., а союзний збалансовано в суші 2.278 міл. карб. Нормальне життя робітниче - селянської республіки рішуче вимагає як найскоршого встановлення революційної законности. Стежити за переведення в життя законів радвлади, охороняти пролетарську диктатуру має прокуратура республіки. Про її діяльність за 2 минулих роки докладав т. Скрипник на сесії ВУЦВК. В своїй праці прокуратура широко опирається на звязок з робкорами, сількорами та військовими кореспондентами. Особливу увагу тепер присвячено роботі на селі. Боротьба проти злочинів йде невпинно: випадків відкриття злочинів за минулий рік збільшилося о 10%, а кількість саміх злочинів зменшилося о 25%. Отже маємо певне поліпшення. Сесія розглянула ще справи внутрішньої та зовнішньої торговлі, де констатувала осягінення в боротьбі з приватним капіталом і звернула увагу на конечну потребу що раз збільшувити змичку міста з селом. Велику вагу має постанова IV сесії про остаточний перехід до 3-х ступневої системи управління, про що ми писали в 7-му числі «Нар. Уч.». На цьому закінчилась праця сесії ВУЦВК, Присутні на засіданнях дипломатичні представники инших держав могли ще раз переконатися в невпинному зрості нашого господарства і у великій творчій силі пролетарської держави.
