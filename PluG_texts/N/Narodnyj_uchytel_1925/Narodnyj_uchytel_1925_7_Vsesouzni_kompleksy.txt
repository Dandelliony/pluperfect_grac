Всесоюзні комплекси
Снопи електричного світла — гамір — шум. З усіх сторін великого Соціялістичного Рад. Союзу поз'їзджалися делегати, представники учительства, щоби гуртом обміркувати пекучі справи, обмінитися думками, поставити себе на таку висоту, на якій учитель ще не стояв. Ефект надзвичайний — Море електрики.... Море делегатських голів.... а по підвикшенні голови Всесоюзного уряду — Повна гармонія почуття й думок. Голодний, обірваний, загуканий учитель, - котрому колись не було доступу її до пристава — сьогодні сидить разом з керовниками найбільшої в світі держави та разом з ними, на рівній нозі, проводить свою профнараду, обмінюється думками, ставить свої вимоги, показує світові, що і він діждався якоїсь шани, коли вважають за людину, коли з ним до певної міри рахуються, запрошують як не до співкерівництва, то до діяльного співробітництва в усіх галузях, перебудови Радреспублік. Це величезний скок! — Величезний для того, хто ще недавно, мов перелякана вівця, де знав, куди вихилити свою голову, щоби не наразитися на ріжпі неприємності, ріжні товмаки, кому ще недавно кричали: «покажіть їм свою фізіономію», а колі він показував, то йому не вірили і як не відкрито, то пошепки - говорили, що його терплять остільки, оскільки немає червоних учителів, а з приходом такових його викинеться за борт. В Москві, делегатам показували все, що тільки цікавого можна було побачити. Возили на актах, давали знижені ціни на всі продукти і мануфактуру. — Делегати не випускали з рук своїх мандатів, по-перше, щоби всі москвичі знали, що це іде чи їде делегат, а по-друге, щоби скорше і без черги дістати за знижену ціну, що їм треба;... Аж вдрігнула Білокам’яна, вперше за свій довжезний вік побачивши (а вона багато бачила на своїм довгім віку та вже довжецько нічому не дивувалась), цих колишніх паріїв в такій Всесоюзній понині. Отже великий історичний факт перед нами! Перший Всесоюзний делегатський з’їзд в'дбувся урочисто. Було багато промов, серцезахоплюючих фраз — слів — слів — шуму — море електрики — від чого смертним учит. делегатам закружились голови, і їм довго довго, по приїзді до свого захолустя, нудитися будуть: Семафори, промовці, московська частота, крамниці, та дешева мануфактура!... Не диво, що наші делегати про дещо забули. Багато важних життєвих питань залишено, не вмисно — ні — але наслідком делегатського захоплення. А болючих питань було й є безліч!!!... Перш за все делегати з своїх округів повинні були взяти з справочного бюра статистичні дані про здоровля учителів свого округа, і там на Всесоюзнім з’їзді був би показався страшний образ туберкульоза, що тримає в своїх обіймах коло 90 % всесоюзного вчительства. Так делегати переробили би перший комплекс: «Туберкульоз і вчитель». Виходячи з першого комплексу, делегати, знову спираючись на статистичні дані повинні були привезти лінки і діаграми шкіл. Виявилося б, що здатних для життя та навчання шкіл на кожню округу найдеться найбільше 40%, а решта не обремонтовані (говорю о капітальнім ремонті) холодні хатини, діти за браком місця сидять на полу, де учителеві доводиться займатися нараз з 80 і більше дітьми, і то в умовах, позбавлених примітивної гігієни. Це був би другий комплекс: «Вчитель та школа». З цифровими даними про те, що вчитель працює в школі, й поза школою 24 години, делегати взялися б за оброблення третього комплексу: : «Громадянська праця та участь в ній учителя». З сполучених трьох комплексів, делегати виробили б четвертий, найцікавіший: Платня з місцевого бюджету та субвенція. В цім комплексі можна було з’ясувати, як учитель ухитряється з 17 чи 19 карб. вижити, одягнути себе й родину, закупити літературу для самоосвіти та ще й виписати газету! Як він викручується з боргів в надії на субвенцію, як ладить з кредиторами, що неначе французькі «тримателі цінних паперів» не дають йому дихати. Делегатський з’їзд повинен був, виходячи з перероблених, вище згаданих комплексів, ухвалити: рахувати один рік учительської — дуже інтенсивної праці за 3 роки звичайної праці й лічити учителям 15 літ служби до пенсії — бо 25 літ ніхто з теперішніх учителів не дочекає — раніше чи пізніше попаде в лапи туберкульоза. Треба признати, що ГВС з’їзд, не великай крок вперед: Учитель почув свою силу, а рівночасно і свою велику відповідальність перед поколінням за діяльну участь в перевихованні не тільки молоді, але й цілого, суспільства. Перед ним величезна праця. Перед ним наслідки гнилого, капіталізму, їх треба викорінити і прочистити, дорогу світлій будучині. Вукр і Всесоюзні з’їзди дадуть вчительству силу для цієї непосильної праці. Одначе — треба також тямити, що ми живемо в добі матеріалізму, що вчитель, яко передовий робітник, повинен дбати, щоб він не падав жертвою туберкульоза. Ми з самого початку революції, умираючи солодовою смертю, не кидали свого поста, — а тому, настав час, коли ми, перемогли голод, перемогли ріжні злидні, ставши свідомими, активними - робітниками, повинні взятися за вивчення згаданих мною комплексів, збірати докладний матеріал для майбутніх з’їздів.
