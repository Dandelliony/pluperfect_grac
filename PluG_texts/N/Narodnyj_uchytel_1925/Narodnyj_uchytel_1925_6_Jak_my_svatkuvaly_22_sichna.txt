 Як ми святкували 22-го січня
Ще напередодні 21 січня ми, робітники освіти с. Улянівки зібралися до своєї хати-читальні і вкупі з громадянами (переважно молоддю села) згадували життя та працю В. І. Леніна. Спеціального торжества в цей день ми ухвалили не влаштовувати, бо В. І. не любив пишноти й увесь вік свій провів в праці та боротьбі за кращі умови життя для трудящих. В бесіді троє учителів зясували селянам відношення В. І. Леніна до селянства, його любов до селян та робітників. В резолюції по цих промовах селяне зазначили, що вони завжди готові впевнено йти шляхом Ілліча. Цього ж вечора діти Ю. Л-ці під керуванням ЛКСМУ та 2-х педагогів виступали теж перед селянами, декламуючи ріжні революційні вірші, присвячені Іллічеві, що зробило на селян досить гарне вражіння. 22 січня о 9-ій годині у нас відбувся літературно-вокальний ранок для дітей школярів, де були дитячі доклади старших груп про кроваві події 1905 року в Росії й кроваві події 1919 року в Німеччині, учні декламували революційні твори ріжних письменників і співали революційні пісні. У вечері 22 січня відбулося урочисте зібрання всіх організацій села в шкільному будинку, бо хата-читальня у нас мала й уміститися в цій усім було неможливо. Прочитано доклади: 1) «-Про кріваві події 1905 року в Ленінграді» й 2) «Ленін та селянство»,- розбитий на 8 окремих підтем: 1) Ленін та його відношення до селянства 2) Ленін і компартія, 3) Ленін і вчительство, 4) Ленін і ЛКСМУ, 5) Ленін і молоді ленінці, 6) Ленін і кооперація, 7) Ленін і жіноче питання, 8) Ленін та Червона армія. Докладчики росподілялися так: 1 від компартії,1 від ЛКСМУ , 1 від кооперації, 1 від Червоної армії, а инші — місцеві Улятинські робітники освіти. Селяне з захопленням слухали доклади, задавали деякі запитання, а наприкінці поділилися деякими своїми вражіннями з минулого життя, головним чином з часів революції. Зібрання закінчилося в 11 годині ночі співом Інтернаціоналу та Заповіту. Настрій селян бадьорий і цілком революційний. 1 В принятій по докладах резолюції селяне зазначили свою щиру прихильність до незабутнього В. І. Радвлади й Компартії і дали обіцянку всі сили прикласти на те, щоб виконати заповіти. В. І. через Освіту та Кооперацію підвищити своє селянське господарство й рідну індустрію й дійти до світлого майбутнього, до комунізму.
