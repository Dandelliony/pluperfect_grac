Шкільний кооператив.
(З практики Висунської 7-Річної трудшколи на Херсонщині). В нашій школі, що з початку навчального року серед школярів виконано бажання заснувати свій шкільний кооператив. З практики попередніх років кожен учень знав, як кепсько стояла справа в школі з підручниками і ріжнім приладдям, коли кожен учень, купуючи все це в приватнього крамаря, давав наживатися непманові, спекулянтові. За цим гаслом «заснуємо свій кооператив» — більш розвинені учні, при допомозі вчителів, скликали загальне зібрання всього шкільного колективу, на якому й ухвалили негайно заснувати свій кооператив; погодилися вносити членські внески в розмірі 25 коп. (або всі разом, або ж частинами). Обрали на загальному зібранні правління, яке й приступило до збору членських внесків. Члени правління кооперативу зробили доклади про кооператив, як гарний засіб знищення спекуляції. Майже всі діти шкільного колективу вступили до заснованого кооперативу. На протязі всього першого триместру діти школи по дешевій ціні користувалися підручниками й канцелярськими приладдями як за готові гроші, так і в борг, зі шкільного кооперативу. По закінченню 1 триместру під час зимової перерви, кооператив майже не працював, але немає сумніву, що з початку навчання у ІІ-му триместрі молодий наш кооператив знов відновить свою працю в справі кооперування дітей ще з більшою жвавістю. Кооперація — шлях до комунізму! А в школі вона являється міцним засобом громадського виховання дітей.
