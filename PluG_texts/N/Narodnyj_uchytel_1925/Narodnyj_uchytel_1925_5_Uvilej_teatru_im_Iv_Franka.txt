Ювілей театру ім.Ів.Франка
28 січня d Державному драматичному Театрі міста Харкова відбулося урочисте святкування п’ятирічного ювилею української трупи імени письменника Ів. Франка. Вшанувати ювилянтів, з їх талановитим проводирем т. Гп. Юрою, зібрався повнісінький театр люду. Серед присутніх — голова ВУЦВК’у т. Петровський, секретар ВУЦВК’у т. Буценко, замісник Нар. Комісара Освіти т. Солодуб, Нар. Комісар земельних справ т. Клименко, представники громадських, робітничих, селянських і инших організацій. Вітаючи франківців від імени Нар. Комісаріяту освіти, т. Солодуб повідомив про нагороду організатора театру, т. Гн. Юру почесним ім’ям заслуженого артиста республіки. Бурхливими оплесками зустріли присутні це повідомлення. Хор імени Леонтовича вітав співами революційних пісень — Ленінів заповіт та Червоний заспів. Студенти музично-драматичного інституту вітали колективним виконанням свого твору, в якім освітили історію театру дореволюційного та за наших часів і театру імени Ів. Франка. Зараховано також т. Гн. Юру почесним студентом інституту та піднесено театрові Червоний прапор. Серед багатьох привітальних телеграм є привітання від повноважного представника Радреспублік у Англії — т. X. Г. Раковського, від Художнього й инших театрів, від Нар. Ком. Освіти РСФРР, від визначних артистів, від автора п’єси з життя незаможників — «97» — т. Куліша, з Америки, Чехословаччини і т. д. Відповідав на всі привітання т. Гн. Юра. Далеко за північ скінчилося виставою франківців свято української культури.
