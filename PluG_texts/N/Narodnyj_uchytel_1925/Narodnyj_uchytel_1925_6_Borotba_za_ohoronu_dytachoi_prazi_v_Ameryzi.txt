Боротьба за охорону дитячої праці в Америці.
В Америці нараховується мільйонами дітей, що замість школи й науки мусять ходити на фабрику і в тяжких умовах заробляти собі хліб. Фабриканти охоче беруть таких робітників, бо за роботу платять менше, хоча праці вижимають багато. Користуючись дитячою працею — власники фабрик мають змогу знижувати платню робітникам і постійно загрожувати звільненням. Це провадиться в широких розмірах, хоча Америка пишається своєю, постановкою передньої освіти, досягненнями в галузі педагогічній; Діти буржуазії не знають, праці на фабриках: для них переважно істнують найкращі методи навчання. Робітничі організації ведуть агітацію про заборону дитячої праці, вимагають закони, який би не дозволяв фабрикантові наймати дітей шкільного віку. Під натиском робітництва на Конгресі такий закон ухвалено, але Найвищий Суд — це останній і найдавніший мур американського капіталу — визнав цей закон за протиконституційний і не затвердив його. І знову в Америці експлуатація дітей іде по старому. Буржуазія веде шалену агітацію проти закона охорони дитячої праці. Лише недавно, Торговельна Палата штату Нью- Йорка (організація багатого купецтва) ухвалила постанову, що йде всупереч, з домаганнями робітників та вимагає скасування виданого Конгресом закона. Американське робітництво все ж не втрачає надії перемогти в цій справі. Робітнича преса закликає всіх працюючих організовано й на далі вимагати охорони дитячої праці, бо тяжка фабрична праця з малих років фізично й морально нівечить дитячі організми. Американське робітництво знає про кодекс законів про працю СРСР і рано-пізно зуміє і в себе завоювати належні права.
