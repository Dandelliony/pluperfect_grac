Ебертизм.
Вмер президент німецької буржуазної республіки, колишній шорник, соціал-демократ Еберт. Нерозумне старе прислів’я говорить: «Про покійника говори гарне, або зовсім не говори». І вся буржуазна печать, починаючи від есдеківсьвої й вінчаючи монархічною присвячує пам’яти шорника-есдека свого президента жалісливі рядки. Архі-правий міністр захисту Геслер в своєму наказі армії й флоту оголошує Еберта національним героєм й підносить однодумцям Еберта — і гарний комплімент, який може піднести монархіст — і гарний, очевидячки для чуйних есдеківських ух: він порівнює Еберта з Бісмарком. — Гордий юнкер (дворянин) і шорник — робітник, монархіст і соціяліст, Бісмарк, що колись пішов з посади за то, що йому не дали довести до кінця переслідування соціал-демократів, і соціал-демократ Еберт, — який шлях повинен був пройти Еберт з есдеками –для того, щоб між ним та Бісмарком буржуазія дозволила собі поставити знак рівности? Ось шлях особистого руху покійного президента.. Шорник, потім журналіст, в 1898 році — соціал-демократ, в 1905 р. член виконавчого комітету Німецької есдеківської партії, в 1913 році — її проводир. А в цім році Перший скок — голова закордонної комісії рейхстагу (запам’ятайте це та сама комісія, що скоро вирішила всесвітню війну) і з початку війни він веде партію до голосування за військові кредити; під час війни Еберт — патріот; в 1918 р. він складає перший коаліційний кабінет на чолі з принцем Баденським; в кінці цього року (після революції) Еберт ходить в Раду народніх уповноважених; його роля тут — боротьба з лівими есдеками; скоро після цього Еберт — голова коаліційного уряду; в лютім 1919 р. він змінив посаду канцлера на президента. Такий шлях Еберта від станка до президентського крісла, від шкіри тварини до шкіри робітників. Завидна кар’єра! Але ми не можемо, слідом за старим прислів'ям на цім «гарнім» закінчити характеристику президента. На одному ми зіходимось в особистій характеристиці Еберта з добродєм министром Геслером: Бісмарку він не вступав, навіть перевищав його в одному — в настирливім переслідуванні робітників, треба визнати, що не марно старався покійний президент: йому, — шорнику, повезло краще, ніж дворянину Бісмаркові: буржуазія його «не усунула», як Бісмарка. Нагода, смерть, обірвала блискучу кар’єру. Кар’єра Еберта для нас цікава з иншого боку, бо ця особиста кар’єра — шлях всієї німецької соціял-демократії: недаремно він залишався її проводарем до самої смерти, і коли говорити про особу Еберта, то треба характеризувати її в загальнім значенні, а не у власнім. Дійсно історик матиме вдалу політичну назву, коли назве політичний шлях Еберта та його партії його прізвищем. Угодовство — дуже сорокате слово. Воно криє в собі дуже ріжноманітну тактику зрад робітництва. Зате ебертизм — ключ до зрозуміння цієї тактики, простіш мірка: бо одного неможна відібрати в покійного президента: не в приклад своїм товаришам по партії він продавався відверто. Там, де складніша тактика соціял-демократії затемнювала розуміння есдеківських викрутасів, де мав бути сумнів в дійсних намірах есдеківського ЦК, досить було подивитися, що робить Еберт, послухати його чергову промову, щоб зрозуміти значіння лисячих зворотів: Еберт був прямий. Коли в оборону імперіалістичної бойні (її готували не одний рік) соціал-демократи — і наші оборонці з ними — вигадали складну теорію, що «ясно як день» вела думку робітників до того, ніби бійка між німецькими та англійськими капіталістами пряма дорога до соціалізму, — - Еберт просто пішов за голову комісії в закордонних справах рейхстагу. І кожпому свідомому робітникові було ясно, чого в дійсності хотіли німецькі есдеки. Коли треба було надалі виснажати робітників для продовження війни — знову складну теорію створили есдеки — і знову Еберт одворто голосував за військові кредити. Коли після революції робітництво закликало свою соціал-демократію: беріть владу, коли почались червоні повстання в армії й флоті — есдеки ускладнено «комбінували» і конституцію, і владу, а Еберт — в ролі прем’єр-міністр — провіз жорстоке втихомирення робітництва. Коли повстала контр-революція, коли «повстали феодали Баварії», Еберт недовго возився з міркуваннями есдеківських міністрів — помирився з баварцями і без вагань пустив крон-принца і вільтельмівських полководців в Німеччину. За цю добу сто лисичих зворотів соціял-демократії були ні до чого, класова боротьба стала відвертою, її не можна було заховати нічим; і в дилемі — робітники чи капіталісти — Еберт вибрав прямо то чого таємно хотіли есдеки: капіталістів. Історія соціял-демократії скінчилась в суті в 1921 р.: угодовський соціялізм в 1922 р. одержує своє нове обличчя ебертизму. І все, що потім було — придушення робитничих повстань, буржуазія без есдеків у владі, проект Дауеса, і гучні процеси проти комуністів, що заповнюють сторінки наших газет — все це є вже ебертизм, очищений від вже не оманливих застарілих есдеківських викрутасів. Ми-б сказали, що в лазах угодовців ебертизм переміг над угодовським соціалізмом, коли-б таку боротьбу в суті велось: в дійсності ж соціал-демократія Німеччини сама йшла шляхом до ебертизму, а Еберт як кожний проводар лише вів перед спереду своєї партії. Нема для чого тепер перелічувати складні звороти есдеківських зрад робітництву. Це зробить історик. Для нас сучасників треба відзначити лише напрямок; Еберт відзначив його ясно — від батька соціалізму Карла Маркса до Вільгельма Маркса, — колишнього німецького канцлера, ставленика промисловців: нещодавно перед своєю смертю сам Еберт рекомендував його на посаду прозидента республіки. Дійсно за цю найкращу історичну ролю Еберта ми можемо піти по заповіту старих і сказати про Еберта гарно: ебертизм поміг робітництву в яскравому виявлені ролі соціал-демократів — він поховав їх навіки. Про великих людей судять по їх ділах — по тій спадщині, що вони залишили. А спадщина Еберта (ебертизм) величезна. Досить для цього подивиться на цю спадщину поверхово майже на те, що видається безпосередньо сьогодні ввічі. В Німеччини закінчуються процеси проти комуністів. Гамбурзький закінчився «блискуче»: робітничі проводарі засуджені. «Блискуче» йде процес проти «Німецької чека». (Див. 8 ч. Н. Уч.). На чолі уряду діловий буржуа Лютер. Робочий день збільшили. В цілях досконального виконання плану Дауеса гинуть робітники в Рурських копальнях. Так само добре й спокійно в усім буржуазнім світі. Проводир румунської компартії Добриджіану голодає у в’язниці вже 6-ту неділю (голод — протест). Немає ні одної буржуазної країни, де-б буржуазія не була-б зайнята подібними веселими справами. Робітничий рух всіма засобами придушується. І не можна обвинувачувати Еберта, Іщо у річних просторіччях буржуазія невільна заспокоїтися. І вже у всякім разі невільна провина його в тім, що революційна енергія росте. Ще менше винен Еберт, що не все спокійно в світі: він робив що міг, — скрізь не вспієш. Вільно ж було грекам заварити кашу з Костянтинопольським патріархом. Вільно було англійським, христіянам піднімати проти турок священну війку за халіфат. Піднімають, значить — корисно. Туго там приходиться: пахне дійсною війною. Нерозумні турки не піддаються. Нудна плутанина почалася в грошових розрахунках союзників між собою. Між штатами, де поки що не шкодить ебертівським, німецьким капіталістам. В Польщі знову почався різкий похід проти національних меншостей. Але-що Польщі шкодить, те для німців гаразд. Турки скаржаться на те, що в Костянтинополі засіли і створюють неспокій російські монархісти. Але таке ворушиш не шкідливе: що туркам-шкода, те німцям знову гарно. Старе правило, зміцнене генієм Еберта, закон буржуазної економіки: що шкодить буржуазії одної країни, те корисно (буржуазії) другої. Еберт міг вмерти зі спокійною совістю: він зробив все, що міг. Протиріччя буржуазного світу по старому могутні: ловили рибу в каламутній воді буржуазія може продовжувати. Чи довго-ж? Віддамо належне пам’яти Еберта: ебертизм, що відкриває очі пролетаріату значно допоможе йому привести роспад буржуазії до щасливого кінця.
