Народний учитель
Бід часу, коли кількадесятитисячна маса вчительства пристала до лав революційного пролетаріяту, не тільки провідники й керовники, але й самі вчителі знають, які величезні наслідки дадуть в соціалістичнім будівництві ці нові союзники — освітане. Та й не диво: освіта є одним з могутніших, коли не наймогутнішим засобом пролетарської диктатури. Ось тому керовники товариші, спостерігши цей процес наближення вчительства до пролетаріату, кожний в своїй царині праці сподівається на допомогу вчителя в здійсненні тих завдань, що чекають іще реалізації саме в цій його царині; на вчителя, що до недавнього часу замикався здебільшого в своїй шкільній роботі, частить тепер не тільки робітник соцвиху; політосвітник бажає бачити його в седьбуді, хаті-читальні, лікбезі, провідником мистецтва на селі; робітний наркомзему бачить в цім свою підпору в сільсько-господарчій пропаганді; вчителя хочуть бачити діяльним працьовником сельради, — в усіх кутках пробудженого революцією сільського життя всі хочуть бачити вчителя в ролі діяльного будівника-керовника. Різноманітність «попиту» на нового вчителя створила, навіть, для свого уяснення своєрідну систематику. Многобічні вчительські функції поділяються на три групи: навчально-виховавчу, політично-освітню і суспільну громадську роботу вчителя. Такий росподіл наводять звичайно наркомосівці, вірніш: соцвихники; вони при цім дипломатично підкреслюють, що основне призначення вчителя — вчити й виховувати дітей, що вчитель їхній, соцвихівський працьовник. Політосвітникові стає ніяково, він нічого не може закинути проти сути річи (адже-ж явно: роля вчителя — передовсім навчати в школі; иначе ви хутко справляється з своєю ніяковістю, пригадує партійну, професійну та всілякі інші додаткові нагрузки і без особливого труду відриває частину вчительського дня, вірніше — вечора і для своєї царини. Трудніше «громадянинові взагалі» тому, хто вічно ламає собі голову над допомогою комнезамам, комітетам взаємодопомоги, всім численним і бідним робітникам сільським організаціям. Але і цьому товаришеві стає в пригоді незаперечний факт, що, вийшовши на великий політичний шлях, учитель цілком природно віддає сили громадській праці, не замикаючися в рамки своєї «вузької професійної» роботи. І виходить так, що навчально-виховавча робота всім уявляється роботою, що її треба доповнити иншими, громадською, суспільною працею. Це протиставлення (що походить з найкращих намірів, з напруженої уваги до вчительства, з великих надій на нього зовсім невірне. Невірність ця обумовлена помилковим розумінням того виробництва, де вчитель працює безпосередньо. Школа зовсім не є таке стисло обмежене підприємство як завод, чи канцелярія, де навчання чи виховання було-б якоюсь технічною функцією. Школа є передовсім громадська клітина, суспільна ячейка; до того ж ячейка з зовсім закінченим політичним світом. Пригадайте, що говорив про це тов. Ленін: 1) Освіта є засіб класової боротьби... і 2) Школа, відірвана від життя, школа без політики є брехня й лицемірство. Зовсім вірно отже т. Зінов’єв в своїй промові на всесоюзнім з’їзді, говорячи про громадську працю на селі, зазначив; що навчальної й суспільної функції відокремити неможна. Така постановка питання уловлює нам і практичний бік його розвязання: скільки часу й місця уціляє вчитель иншим роботам на селі-праці в кооперації, в комнезамі і т. и. І на це питання відповідь дає в наведеній промові т. Зінов’єв: очевидячки це не засідання, навіть, не організаційне, а чисто практичне питання — питання об’єму робочої днини й сили та здатности того чи иншого робітника. В такій постановці питання до цеї теми треба буде ще раз звертатися: наші читачі повинні самі в своїх дописах спробувати розвязати його. Тимчасово ж, розвиваючи наведені думки наших провідників, треба підкреслити ось що. Робота вчителя в школі має суспільнополітичне значіння. Вся задача є в тім, щоб ця робота як найбільше відповідала призначенню школи своїм змістом і наслідками. Школа повинна стати одним з головних центрів громадського життя на селі, а з становища виробником потрібних селу громадських сил: передових сільських господарів, кооператорів, робітників виконкомів і т. инш. Оскільки школа досі цеї ролі громадського центра не виконувала, учитель просто (а не додатково) виконуючи своє завдання, повинен заповнити своєю працею цю прогалину: звідси, себто з безпосередньої повинности вчителя й випливає його політично-освітня і всякі инші праці. Але на цім новім шляху вчительства роля школи, як громадського осередку, чи суспільного центру, що раз більше поглиблятиметься, число сільських громадських працьовииків, вихованців школи, що-раз більше зростатиме. І роля вчителя перетворяться в найважливішу державно-політичну ролю: організатора нашого громадського життя, в ролю вчителя народу в справжнім значінні цього слова.
