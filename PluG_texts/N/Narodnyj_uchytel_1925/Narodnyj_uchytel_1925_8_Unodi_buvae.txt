Иноді буває
(Побутове).Школа. — О, підбор чудовий, і іновці єсть! Завідуючий. Жінка в завідуючого. Вчителі. Завідуючий — усе в городі, то в 0ПБ, то в ОВК, то в ОНО, то за дровами, то за мідним грантом. Мало якого клопоту, — цур йому. А жінка дома, на хозяйстві. Мар’я Йваківна. прийміть гроші за вчення. — Давай. Мар’я Йваківна, ось учні коло «водопою» б’ються. Ах ви ж сякі-такі! — майнула. Нарешті заява в окрІНО. «Учителі поділені на чорну й білу кость... і я до чорної зарахований. Завідуючий до мене вривається в клас у картузі й з цигаркою в зубах. Один грант до води, другого не купить; дітвора товпиться на перерві, а він мене заставляє стерегти, щоб не бились. А як немає його, так вона. Словом, призирливе відношення до вчителів і не розбереш, хто завідуючий, чи він, чи вона. Не можу працювати, переведіть куди хочете». Інспектор почухав потилицю. Треба йти, приборкана гоструха вийде, як у п’єсі. Зійшлись. На порядку денному: непорозуміння.. Учителі на лавах інспектор на стільці (хоч ніжка вихитана). — Кажіть, не соромтесь, коли справді було — покарайте, як хочете покарайте. Та він сякий-такий і учнів коло гранту не стереже і план написав такий гарний, що робота певно не така. На конференції не ходив. Він був підлесливий, — розляглося в хмарі тютюнового диму, — давав мені «папироси» курити, випитував, а тоді заяву. — А не гарно. Нам нічого собі було, — бовкнув іновець. Як бачу — тут серйозного нічого нема. Так воно б трошки той — ну нічого, резолюцію: Переводові не перечити. Кончили? Ходімте но обідати. І днів три ще в учительській реготались: Ей ти, біла кость! — одно на одного. Буває так скрізь иноді, а краще б якби не було.
