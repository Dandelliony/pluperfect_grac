Сільсько-господарчий кредит на Україні.
Історія сільсько-господарчого кредиту на Радянській Україні 24-го січня 1923 року постановою ВУЦВК’у «Про відродження сільського господарства й сільсько-господарчої промисловосте й про створення для селянства сільсько-господарчого кредиту». Метою сільсько-господарчого кредиту повинно стати поповнення селянству недостачі в оборотних засобах, можливість поліпшити продукти свого виробництва й звільнити селянство від ярма лихварів. Для організації сільськогосподарчого кредиту на Україні Раднарком ухвалив створити окремий спеціальний Банк Сільсько-Господарчого Кредиту, що починає свою роботу від 27 листопада 1923 року. В кожній губернії утворено губернські банки сільсько-господарчого кредиту під назвою: «Губернські Товариства Сільсько-Господарчого Кредиту». Капітал цих товариств складається з пайових внесків місцевих організацій — Губвиконкомів, Губземуправлінь, Губраднаргоспів. Районові кооперативні установи і сільсько-господарчі кредитові товариства також придбали багато паїв; крім того для селяни створили окремі селянські паї ціною від карбованця до трьох в ріжних губерніях; таким чином і окремі сільські господарства також брали участь в складанні капітала губернських товариств сільсько-господарчого кредиту. Нарешті, значна суми для поповнення основних капіталів губернських товариств вніс Уряд Союзу через Державний Банк і Наркомзем з коштів окремого двадцятимільйонового спеціального призначеного для цієї мети фонду. Капітал Українського Сільсько-Господарчого Банку склався з внесків губернських товариств, центральних кооперативних організацій і з урядових засобів. Загальна сума капіталу Українського Банку й Губернських товариств складала 1-го жовтня 1924 року велику суму в двадцять з половиною мільйонів карбованців. Український Сільсько-Господарчий Банк і Губернські Товариства ставлять собі за мету кредитування окремих селянських господарств, колективів, комун і артілей. Коли для Губтовариства з’являється можливим безпосередньо кредитувати той чи инший колектив, то вже кредитувати окремі господарства ці банки не можуть, і зрозуміло через віщо: селянинові не виплачується їхати до губернського міста з далекого району за позикою 50 — 60 карбованців, яких він ще може й не одержати з другого боку Губсільбанки не можуть знати, хто з селян заслуговує кредиту і в якій сумі. Кредитування сільського господарства можливо лише через низову мережу кредитової кооперації. Через це Губернські Товариства звернули особливу увагу на утворення початкових кооперативів з кредитовими функціями. Для цієї мети Губернські Товариства вибі-рають серед існуючих сільсько-господарчих товариств найбільш здорові, складають з ними окремі договори, що зобов’язують ці організації підлягати керовництву Губернських Товариств в справі кредитування сільського господарства, а Губтовариства передають райоионим товариствам оборотні капітали для кредитування; крім того, губтовариства видають таким товариствам окремі довгострочні позики в їхні основні капітали. Видачу позик а основні капітали з’являється необхідною умовою для того, щоб товариство могло вести безупинно кредитові операції в сільськім господарстві, щоб воно користувалось довір’ям серед селянства й змогло б в решті-решт притягти до себе вкладки з селянських ощаджень. Із 4.600 сільсько-господарчих товариств на Україні входить в мережу Губтовариста і притягнено до кредитної праці 1.319. Треба мати на увазі, що грошове кредитування сільського господарства було для кооперативних товариств, порівнюючи, новою справою. До переведення у нас твердої валюти весною 1924 року грошовий кредит був в дійсності неможливим. Кредитування тоді, якщо й провадилось, то лише в товаровій формі в розрахунках на зерно. Гроші, що діставали скарбниці товариства, потрібно було зразу-ж обертати в крам, щоб не втратити на курсі. Крам приходилося купувати будь-який, ще ближче, — під рукою. Наслідком цього було те, що операції сільсько-господарчих кредитових товариств будувались на всякого роду торгової, здебільшого, цілком безсистемної. Таке становище почало потроху виправлюватись від минулої весни, але ще й тепер більшість товариств загружено нехідким крамом, так, що капітал товариств цілком вкладений в майно й крам, яких продати неможливо. Тепер, за допомогою Губсільбанку товариства, що ввійшли в мережу, починають вирівнювати свій баланс, поширюють позичкові операції й торгують лише з метою постачати селянам знаряддя виробництва іі продавати вироби їхнього господарства. Особливістю сільсько-господарчого кредиту в умовах соціального будівництва є його плановий напрямок. Сільсько-господарчий кредит має на меті відбудову сільського господарства в плановому напрямку, маючи за головне завдання колективізацію й машинізацію сільського господарства та боротьбу з куркулями. Планового напрямку досягається шляхом доцільного призначення позик. Кредити, селянському господарству, мають строго доцільне призначення. При виявленні такого доцільного призначення Український С.-Г. Банк керується, з одного боку, обліком невідкладних, найпильніших потреб сільського господарства й розподіляє свої засоби, поки що ще дуже незначні, з таким розрахунком щоб задовольнити їх у першу чергу; подруге, Укрсільбанк шляхом доцільного росподілу кредитів, змагається прищепити сільському господарству — удосконалені методи, постачати йому кращі машини, найкраще добірне насіння, племінну худобу. З оцих міркувань Укрсільбанк росподілив ті засоби, які він передав через Губтовариства для кредитування селянського господарства понад десять мільйонів карбованців, планово призначуючи: На насіння 24,6% Під заставу худоби 11,4% На сільсько-господарчі машини 9,9% На робочу худобу 9,2% Спеціальні культури 7,5 % На переробку й продаж с.-г. виробів 5,2% На землеустрій і меліорацію 5,0% Довгочасові кредити колект. господар. 4,8% На племінну худобу 2,1% Инші цілі 20% .Загальна лінія партії й зокрема директиви ХІІІ з’їзду про необхідність підтримувати всі роди й форми селянських виробничих об’єднань відбились на кредитовій політиці Укрсільбанку, що головним своїм завданням ставить кредитування комун, артелей і всіх иших колективних господарств. На фонд довгочасового кредиту колективам виділено 300.000 карбованців і крім того колективам дається перед при росподілі кредиту. До 1-го жовтня 1924 року Губтовариства допомагали кредитом 1.433 колективам із загального числа 4.597, цеб-то понад 31%. І в розмірі уділеного кредиту колективи мають перед: середня позика на одного господаря ставила 36 карбованців, а середня позика одному колективу досягала 775 карбованців. Що-ж до соціального складу учасників сільсько-господарчих кредитових товариств, в мережі Губсільбанків, то з них 65,8% незаможніх, 29,8% середняків, а инших 4,4%. Таким чином бідніші верстви селянства складають 95,6% загального числа членів товариств, що користуються кредитом Губтовариства. Укрсільбанк дбає також і про можливе здешевління кредиту. Тепер за кредит в сільсько-господарчих товариствах сільське господарство платить 15 — 18% річно. Порівнюючи з довоєнними часами, коли процент цей не перевищував 10, його треба вважати високим. Одначе треба мати на увазі, що довоєнна кредитова кооперація збірала значні засоби, і до того дешеві, шляхом припливу вкладок. Кладкова операція й тепер є найвірнішим шляхом до розвитку й здешевлення сільсько-господарчого кредиту. Держава тепер уже зробила багато: вона видала кількадесят мільйонів для кредитування сільського господарства; думати й надалі про великі державні асигнування неможна, бо державна скарбниця звязана твердим бюджетом, Збільшити асигнування для потреб сільсько-господарчого кредиту можна лише коштом збільшення с-.-г. податків, цеб-то коштом, засобів самого населення. Найвірнішим шляхом для розвитку сільсько-господарчого кредиту, до змоги цілком задовольнити потреби сільського господарства, є один шлях, а саме: притягнути селянські вкладки. Як видко з бюджетових обслідувань сільських господарств на Україні, в цих господарствах є лишки, як тимчасові, так сталі заощадження. Кредитові Т-ва повинні зуміти притягти ці вільні засоби до своїх кас. Для цього необхідно, поперше, так ставити справу в самих товариствах, щоб селянство довіряло їхній кредитоздатності й певності, крім того, селяни повинні переконатися, що ці товариства дійсно обслуговують їхні потреби, уміють розуміти їхні господарські інтереси й піти їм назустріч. По-друге, сільська інтелігенція, сільські радянські робітники, передовсім учителі повинні з’ясовувати селянам, що їхня підпора кредитовому товариству, найближча участь, в керуванні ним, є їхня життєва потреба, що господарство їхнє може поширитися й зміцнюватися тільки шляхом кооперативного об’єднання. Таким чином, тепер Радянська Держава утворила міцні підвалини під будівлею сільсько-господарчого кредиту. Надалі зріст і поширення цієї будови залежатиме від самого селянства і від селянської кредитової кооперації.
