Шкільні нотатки.
В тумані село було й буде, коли школа працюватиме 73 дні на рік. А такі школи ще трапляються. Це одмічено на першій всеукраїнській методологічній нараді. Боротьба за довший шкільний рік — чергове завдання. Той вчитель, той вчительський колектив нідочого, який не зламає шкідливої традиції замикати школу з першою травкою. Кожний день, що вдасться вирвати з лабет цієї традиції, — буде свідчити про активність вчителя. Наша мета — не менш 200 шкільних днів. Хоч і поступово, але підходити до неї треба. Жива реклама для школи дитина, що добре навчиться читати, писати, рахувати та розуміти явища оточення. Завоювати школі популярність у селян — ось над чим зараз турбується робітник освіти і, центру, і на місцях. Шлях до цього: громадська робота школи й учителя, пристосування змісту навчального процесу до потреб села. Зразкове шкільне господарство теж допоможе у цьому. Нова дитяча книжка — та її майже зовсім не має... Це одмічено делегатами першого всеукраїнського вчительського з’їзду. Цього не спростували й ті, що працюють біля видання книжки. Нову дитячу книжку ще треба створити. Хто її створить? Той, хто найкраще відчуває запити дитин — вчитель, колектив учителів. Це його справа і за неї він мусить взятись, не - гаючи часу. Тридцять відсотків — дітей шкільного віку відвідує школу. Тридцять відсотків дівчаток в школі, а решта — хлопці. Що це значить? А це значить, що лише 9 % дівчаток шкільного віку охоплені школою, що з кожної сотні дівчаток, — 91 залишається без освіти, що серед майбутніх матерів, — перших виховательок нового радянського покоління пануватиме тьма непроглядна. Ось ще одне завдання вчителеві: втягнути в шкоду ще найбільше дівчаток. Допоможуть йому жінки — делегатки. Допоможуть осередки «Друзів дітей», коли в осередки буде втягнуте жіноцтво. Машина стоїть, коли не вистачає маленького гвинта. Так і у нас. Головне в справі методології зроблене: нові комплексні програми в руках учителя. Черга за так званими «дрібницями»: виробити методику пророблення комплексів. Без цих «дрібниць» комплексна система буде ще довго страхіттям для масовика — вчителя. Всі сили так центрального, як і місцевих методкомів зосереджуються навколо розробки цього питання. Весна не загорами. Сільська школа мусить використати ЇЇ. Здійснення сільськогосподарчого ухилу повинно роспочатися з цієї ж таки весни. Це підкреслення на першій - всеукраїнській методичній нараді. Це є директива центру.
