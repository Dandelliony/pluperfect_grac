Про способи проробки матеріалу в трудовій школі.
Одним з завдань нашої труд-школи є заохотити дітей до колективної праці. Для цього навчання провадиться в групах по звенах. Поділ на звена провадиться на групових зборах дітей, причому за основу береться порівнювання знання і здібностей окремих дітей: в склад звена входять у відповіднім числі слабші й міцніші учні; це допомагає вирівняти клас і провадити навчання без зупинок й непотрібних більшості повторювань. Але при всій придатності цього способу проробки матеріалу, він має й свої власні хиби, що примушують педагога замислитись над реорганізацією звенозої праці в групах. Допомога міцних учнів слабшим є звичайно бажаною; вона викликає товариський дух і придушує егоїзм, але з другого боку вона придушує активність слабших, вони тягнуться за міцнішими й без них губляться, не вміють ні защо взятись. Допомога і вплив сильних придушують в них почуття самостійности, бажання виявити себе, а разом з тим втрачається інтенсивність їхньої праці. Це, звичайно, не значить, що треба цілком зректись від звенової праці в класі, але її необхідно реорганізувати,. Вся справа полягає в підході учителя до неї: заохочуючи дітей до колективної праці, він ні на хвилину не сміє забувати про індивідуальні здібності дітей і повинен вміти впливати на них; та керувати ними. В звеновій праці це часто залежить від умілого росподілу тем, в умілій роздачі роботи. Звено одержує певне завдання, яке воно повинно виконати в цілому, але кожний член звена повинен виконати й свою індивідуальну пращо, що є часткою загальної теми. Так наприклад: при проробці будь-якого комплексу з суспільствознавства дітям дається теми по звенах, причому кожне звено, одержавши одну запільну тему, поділяє її на підтемки для своїх членів. Проробивши вкупі питання загального характеру, причому, як завжди, сильніші допомагають слабшим, кожний член звена розробляє частішу загальну теми, надає їй суцільного характеру. Вироблені за допомогою сильніших учнів загальні положення дають слабшим змогу, без помилок засвоювати їх і виявляти самостійність в їх розробці й виявленні. Такий — спосіб праці по звенах можна вживати й при инших завданнях: при проведенні анкети, в проробці завдань до екскурсії, в темах з біології й математики. Тільки тоді звенова праця осягає свою мету колективізації й не приведе до придушення індивідуальності. Велике завдання школи — випустити в життя активну, діяльну людину, здатну до інтенсивної праці, людину, що сполучує в собі певну індивідуальність і погодження її з колективом.
