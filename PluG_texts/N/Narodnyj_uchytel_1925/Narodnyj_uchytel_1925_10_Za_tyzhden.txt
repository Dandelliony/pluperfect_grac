За тиждень.
З приводу роковин. Рада Народніх Комісарів ухвалила: вважати 11 березня — річницю смерте Т. Г. Шевченка за робочий день. Урочисто вшанування пам’яти великого українського революціонера та письменника Т. Гр. Шевченка об’єднати зі святкуванням дня Лютневої резолюції 12 березня; цей день оголошено неробочим. Раднарком визнав за потрібне заснувати в Харкові будинок ім. Т. Г. Шевченка, на який буде покладено завдання об’єднати революційно-суспільні та наукові сили для вивчення творчости та життя Т. Г. Шевченка. Україна на лейпцизькій ярмарці. Держторг України бере участь у весняному ярмарку в Лейпцігу. Він експортує зразки української сировини. Держторг має за головну мету організувати систематичний експорт сировини на німецький ринок. Південно-рудний трест (ЮРТ) успішно виконує замовлення на поставку марганцевої й залізної руди. З пароплавами, що вийшли з Миколаїва й залізницею через Здолбуново у Німеччину вивезено 30.000 тон магранцевої й 20.000 тон залізної руди. Після смерти Єберта. Німецький уряд видав декрета про призначення виборів нового президента на 29 березня ц. р. Остаточно виявлено вже такі кандидати від усіх партій: соціал-демократи висувають Лебе й був. пруського прем’єра Брауна, демократи висовують гамбурзького брутмістра Патенсена й відомого баденського діяча Гельфаха, центр — Маркса, народова партія — б. міністра внутрішніх справ Яреса, а також Лютера, націоналісти — адмірала Тірпіца й б. голову рейхстагу Вальрафа, тевтонці — фельдмаршала Макензена й комуністи — тов. Тельмана, замісць кандидатури Клари Цеткіної, яку намічали вони раніш. Тов. Тельман голова ЦК німецької компартії й член нинішнього рейхстагу. Залізничний страйк у Німеччині. Протягом останнього часу залізничники роспочали страйк в Німеччині. Значна частина Райнлянду пристала до страйкарів. Цілком не функціонує найважливіша німецька залізниця Хемніц — Герліц. У політичних колах бояться цього страйку залізничників, який що-хвилини може стати загальним страйком. Скликається позачергове засідання німецького кабінету для вирішення справи зі страйком. Останні відомості з Німеччини зазначають, що залізничний страйк перекинувся й на Берлін. Застрайкували три великі вантажні станції. Залізничники всієї Німеччини пильно стежать за ходом страйкового руху в Берліні, щоб по першому гаслу оголосити загальний страйк. Перемога шанхайських робітників. Закінчився страйк у Шанхаї. Підприємці погодились зі всіма умовами робітників. Робітників страйкарів, заарештованих китайською поліцією, звільнено. Америка й ССРР. Вісти з Вашингтону запевняють, що сенатор Бора знову вимагатиме від уряду визнання Америкою ССРР під час надзвичайної Сесії Конгресу, що має незабаром відбутися. Японія й ССРР. Віце-міністр закордонних справ. Японії заявив, що обмін послами між Японією в ССРР відбудеться після евакуації Сахаліну, тобто, приблизно в середині травня. Події в Курдистані. Урядовим турецьким військам потроху вдається успішно провадити ліквідацію повстанських банд в Курдистані. Ватажки кількох курдських племен з’явилися у Дірбекір і заявили про свою відданість республіканському урядові. З метаю успішнішої ліквідації повстанця, Ісмет-паша й Кемаль-Єдін взяли на себе керовництво військовими операціями проти контр-революційних повстанців у Курдистані. Румунія відмовляється платити царські борги. Румунський уряд відхилив вимогу французького уряду про виплату військових боргів, мотивуючи тим, що Румунія не може добитися виплати належних їй з Німеччини репараційних сум. Крім того, румунський уряд зазначає, що й союзники до цього часу відмовлялись дати Румунії компенсацію за знищені під час війни нафтові підприємства, коли наступала німецька армія. Польща. Печать Західної України продовжує турбуватись з приводу голоду, який все більше наближається. Газети вказують, що відпущена польським урядом допомога на весняну засівну кампанію задовольняє тільки 5% потреб населення. Становище гіршає, бо біля 40 % озимини дуже пошкоджено поганою осінню й зімою, їх треба порезасівати. Кредит, по директиві польського уряду, призначено тільки поміщикам. З низки повітів сповіщають, що половину кредиту вже передали поміщикам. 3і Львову сповіщають, що полицаї на «кросах» силою викачують зброю в українських мати. В звязку з відкриттям такого великого 393 гарматних зарядів, 48 руч.. гранат, 20 балонів з отруйними газами, 2 міни і 4 гарти. Польське робітництво за угоду з ССРР. Недавно у Варшаві відбувся мітинг з приводу господарчої кризи. Промовці, що виступали на цьому мітингу зазначати, що безробіття сталося в значній мірі від того, що нема нормальних торговельних зносин з ССРР. Торговельна угода з радянськими республіками дала б Польщі ринки для збуту. Господарча криза та безробіття в Польщі непокоїть робітничі маси. Спостерігається тяга в профорганізації. Мітинг ухвалив резолюцію про конечну потребу негайної торговельної угоди з ССРР. Новий похід проти кресів. Кресова влада відновила похід проти українського населення. В останьому часі систематично розганяють зібрання місцевих громадських діячів, забороняють організацію мітингів. Воєводи покликаються на те, що міністерство внутрішніх справ надіслало їм таємного обіжника, пропонуючи найсуворіше доглядати за діяльностю всіх громадських організацій. Українські сеймові депутати внесли запитання до міністерства внутрішніх справ з цього приводу.
