Про що педагогові треба подбати в першу чергу
Треба в прошу чергу виробити сталий матеріялістичний свитогляд. Без матеріялістичного світогляду не може бути й мови про ,те, щоб стати педагогом. Педагогика як галузь знань, як поле суспільно-наукової діяльнос-ти, є одна з найскладніших і найповажніших дісціплін. В наших обставинах загостреної класової боротьби педагогика набірає тієї ваги, якої вона не набірала і не могла набрати в дотеперішні часи. Але треба твердо пам’ятати, що нова педагегика, революційна педагогика, педагогика переходової доби, будується на зовсім инших засадах, на засадах наукових, на засадах тої правдивої науки, яка завжди вела боротьбу за правдивий світогляд. Справжня наука завжди в основах своїх дослідів була матеріалістичною. Матеріялістичній науці завжди була чужою думка, яка в світобудові вбачала якісь иньші сили крім тих, що є в-природі, у всьому тому що оточує людину і людську громаду. Отже, дотеперішня педагогика не тілько нічого спільного не мала з справжньою наукою, а навпаки вона ворогувала з нею. Стара педагогика побудована на тих поглядах, які встановлюють цілком неправдиве відношення до природи і до її частини — до людини. Ті погляди так звані метафізичні, т. т. такі, що в природі річей визнавали якісь надприродні сили, якісь «вищі» якіх і пізнати не можна і які орудують всесвітом і людиною. Ті погляди завели педагогів в такі нетрі з яких виплутатись можно лише одиноким шляхом — цілком од них одмовитись, цілком з ними пірвати. Звикло ми справжньою наукою звемо суму тих знань наших, які об’єднуються під назвою сучасного наукового природознавства. Дійсно, сучасна наука про природу (т. зв. органичну і неорганичну) набрала такого успіху, що те що вчора ще було таємницею — сьогодні цілком підпорядковано людині. В чому сила природознавства? Його велика сила полягає в методі дослідження явищ. Природничі науки виробили собі такий метод дослідження явищ природи, які дають їм можливість не тілько виявити і вивчити яке побудь просте чи складне явище, а й передбачати його. А передбачити явище це вже близько до того щоб ним опанувати. Опанування всіма стихіями природи і є конешна мета науки. Які ж ті методи і чим вони визначені? Найголовніше тим, що воли — оперті на число й міру, а це дає можливість встановити залізну закономірність всіх процесів що творяться в природі. Знатись в природознавстві сучасному педагогові доконче необхідно. Не тілько тому, ще це є перший крок до правдивого матеріялістичного світогляду, а тому що людина — сама творець науки — є частка природи і пізнати її можливо лише засвоївши собі методи наукового природознавства. Педагог мусить стояти на рівні сучасних знань як ніхто, як ніякий иньший представник своєї галузі. Педагогові треба чи не найбільшо знань, як комусь то не було і особливо йому потрібна науково природнича підготовка. Натурально, що педагог тілько тоді буде інженіром своєї справи, коли він знатиме не меньше предмет своєї праці як знає інженір з иньшої галузі. Звичайно, сучасна наука не вичерпала всих знань про людину і тому ми кажемо, що знатися в сучасному природознавстві є лишень перший необхідний крок. Природознавства зі! своїми сталими методами в минулому обходило вивчення тих, які повстають на тлі людської діяльности і саму людину в протесі її діяльности. Все, що відноситься до діяльности людини ще й досі для широкого природознавства складає «надорганичий» свит, який не підлягає студиям методами наукового природознавства. Виходило, що сам творець - науки — людина — не міг себе пізнати як частину природи і цим віддавав себе в офіру, всяким філософським спекуляціям, які доводили в петрі метафізики, після чого наука ставала неправдивою, метафізичною; вона потрібувала для пояснення діяльності людини сил, що, ніби, стоять по над природою, по над матерією. Явища «духовні» для багатьох ще й досі є чимсь таким, що в основі своїм противне матерії і чого людина пізнати не може. Гадали, що ці таємничі, «духовні» сили є причиною, джерелом діяльності! людини. В самому природознавстві так було до недавна. Цим пояснюється, що педагогика була так далекою природазнавствові тому, що й саме природознавство нічого путящого не мало відповісти педагогові і самі пекучі питання для педагога воно розв'язувало метафізично, покликалось, скажемо, на псіхологію. Так було ще до недавна. Але кілько десятків - років тому назад природничі науки повели рішучий наступ на ті фортеці, де ще заховалась «по над природня» сила. І повела остілько успішно, що нині ми маємо розв’язаними цілий ряд таких складних питань, які ще кілько років тому назад видавались непоборимими. Серед таких природничих дісціплін зісталими методами справжніх наук, опертих на міру і число повстала нова дісціилін — наука про поведінку людини. Досліди цеї, поки ще молодої, науки (ми про неї ще будемо чимало писати) в основі має виключно матеріалістичні висновки. Хоч ця дісціпліна і молода, але для педагогики вона так багато дала, що досить для того, аби будувати педагогику на нових, не знаних до цього підставах. Педагог цих висновів ще не знає. Він ще плутає в нетрях старої педагогики, не знає він також і того, що нових педагогичних знань можно набути тілько одкинувши цілком старі, забувши про них. Традиції минулого як тяжкий, а часто смертний тягар найстрашніші для педагога.Тут може визволити лише ясний, до кінця консеквентний матеріалістичний світогляд, який можно побудувати на базі наукового природознавства. Найцікавішим для сучасного природознавства є те, що воно цілком вповні потвердило правдивість тих законів, що викрив вже давно К. Маркс. Маркс ще в половині 19 століття викрив ті закони, які скеровуют діяльність не тілько поодинокої людини, а, що найголовніше, всього людства. Після Марксу починається правдива наука тому, що нею підведена матеріалістична база під всі явища, які повстають на тлі діяльносте людства. Таким чином вичерпати матеріялістичний світогляд, який будується на правдивих наукових задачах дає марксізм. Марксізм єдино правдиво розв’язує всі найскладніші проблеми, в тому числі й педагогичну проблему.І тому, щоб стати вмілим педагогом, треба засвоїти собі марксівський (т.т. науковий) світогляд перше всього і в першу чергу. Без наукового (марксівського) світогляду сучасним педагогом стати не можно. Зрозуміти, стоючи не на марксівському грунті, природу того явища, яко зараз так хвилює , кожного педагога і яке в конкретній формі вирішує зміст пової сучасної педагогики — дитячий рух. Не зрозумівши природи дитячого руху не можно зрозуміти засад нової наукової педагогики. А зрозуміти природу дитячого руху зможе тілько той, хто має сталий матеріялістичний (науковий, марксівський) світотляд. Про вироблення такого світогляду педагогові треба подбати в першу чергу і по над усе.
