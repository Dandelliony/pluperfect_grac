Дитяча часопись.
Багато на Україні газет. Не то що кожна губернія, навіть по округах є. Та сьогоднішня пошта принесла дивну, нечувану в старі часи, газету. Власне, не газету, а душу дитячу, що її за сірими рядками літер ясно почуваєш. Прості, немудрі слова, невмілі як. де звороти, та міцно беруть за серце, далеко доходять у душу читача. Газета молода. Назва її — «Молода Комуна», а є вона орган Чигиринської Дитячої Трудової Колонії ім. Гр. Гринька. Один аркуш з малюнками, а стільки в тих нечисленних рядках бадьоросте, віри, міці та життя, ось того чистого, радісного життя, що гори посуває, морями командує. Це не скиглення: «дров немає, ліжок немає, хліб глевкий, шибки повибивані і т. и.». Це не скарги, та і не самохвальство, а видко із слів, між рядків читаєш — що дружною, міцною лавою вже загартованою в борні, праці йде життєвим шляхом ота невеличка комуна дитяча, і щоб там ні було — а візьме дідька за роги. Бо такі нічого не бояться, бо такі будують! Бо це радянські діти, оті «надії, квіти». Газета ця — вже 11 ч. — має наклад аж сто примірників. Але складена, надрукована в голосній друкарні, та кожен рядок написаний роботящою ще дитячою рукою, весело пустотливою, але вже й діє,но робочою. Слухайте ось самі. ...«Колонія має 10 дес. сінокосу, котрий роскиданий зо всіх боків колонії. Ми боялися, що не уберемо сами сіна, але коли вийшли хлопці з косами, а дівчата з граблями і почали косити, а потім рострушувать, то побачили, що сіно осилимо»... (Сінокос ст. О. Басніна). Друга стаття: ...«Хоть ми і портили матеріали, але навчились і твердо запамятали, що наука без цього не візьметься ніколи... раз два спортив, а на третій зробив. І тепер, дякуючи своїм міркуванням, наше кліше появилось в газеті». («Як ми робили кліше», ст. Кадишева). Ось «жнива», (ст. Турлюна)... «Душно і жарко. Сонце палає полум’ям. Спека на дворі... Повітря сухе... Саме в такий час пришилось нам убірать хліб, а його у нас 15 десятин, які ми убрали за 4 дні. Весело бігала косарка, залишаючи після себе невеличкі купки колосу, над якими зараз же схилялись дівчата... Тут же йде загрібальщик; і нідбірає покинутий колос. Скрізь тихо, кожний занятий своєю працею, тільки чути виклик хлопця на коней, та де не де хтось обізветься — «води»! Час обіду. Всі побачили, що несуть вже обід, зразу покинули граблі, снопи і всі біжать до возу, де вже готуються до їжі... Всі наїлися і ховаються під віз в холодок. Але коні рушили, і діти до праці... Ось косарка стала. Діти весело зносять снопи в полукіпки, підганяючи один одного, бо вже сонечко зовсім сідає, а купатися тягне... Деякі не вміли в’язати, тут же навчились, бо з охотою йшли до роботи... Другий автор пише так про жнива: ..«У нас почались жнива. Раненько ми вийшли в поле з харчами і знаряддям. Привезли саможатку... Дівчата і виховательки (підкреслення моє М. Б.) в’яжуть снопи і підганяють жатку, бо снопи малі. Та не тільки й праця з рана до вечора в колонії... — багато є у нас в колонії всяких розваг, а сама перша з них — купання па річні. Норма купання в нас 2 рази на день — але ж коли є вільна годинка, то як його не побігти і третій раз. (Підкрес. моє М. Б.). Ось праця Ленінців: «Перш за все — чому вчив нас Ленін? Він учив нас учитись і працювати. Коли ми подивимось на роботу (наших) Ленінців, ми з гордістю скажемо, що вони виконують його заповіти. В нашому колонійському житті в тиждень ідетеся один день Ленінцям. Цей день — четверг коли вихователі заняті перепідготовкою... «День Юних Ленінців в колонії» ст. Скрипниченка)... Ще силу виписок можна зробити з цієї дивовижної газети — вона вся просякнута надзвичайною бадьорістю, класовим почуттям, радістю життя. А ці прості, іноді ще не дуже грамотно написані статті — яскраві свідки того, — як багато дала Рад. влада дітям своїм. Читав я ч.7 цієї газети — «вони» описували свою історію — як з корости руїни зачинали будувати комуну. І що — минає рік і на місці гнусявих співів черниць (бо тут колись, за царя монастир був) гучно лунає веселий сміх дитячий, цокає косарка, шумлять коси і граблі в молодих, що слабих дитячих руках, та кроте куди міцніших, ніж в колишніх «гімназістів та інституток». Дивимся на таке — і геть щезають з очей гидотні образи пузатих непманів, галас базарів, ідеологія гасла «не обманиш — не продаси». А картина того чарівного майбутнього ясниться, наближається, набірає певних рис. Бо чим більше отаких «Молодих Комун», тим ближче до нас всесвітня комуна. І бачачи це, хочеться крикнути голосно, щоб і там в ворожих лавах, по той бік барикад почули: Гей, пани, ви всі оті закордонні лихварі! Ось хто остаточно зіб’є вас з ніг. Ось від кого вам «амба». Страшіться!
