Лист з-за кордону
Довгий час контрреволюційна емігранщина, обмежувалася в своїх наклепах на Радянську Україну кількома заялозеними формулами «Московська окупація», «більшовицький чобіт», що душить «Неньку», і разом з тим «повний культурний занепад», «здичавіння моральне» й т. и. — от і ввесь убогий асортимент ланок і цілий зміст політичної премудрости викинутих  по-за межі українського життя — «бувших людей». Така формульовка давала можливість «батькам народу», лідерам неіснуючих партій і міністрам без портфелів (а хто з «батьків» не був, хоч одну годинку, паном-міністром у численних опереткових «урядах» переходового часу горожанської війни на Вкраїні») — давала їм можливість передовсім оправдати себе перед новими «хазяями» й «благодітелями», що дали у себе притулок цим бідненьким «оборонцям свободи й культури». Буржуазно-капіталістичний світ не подолав радянських республік силою свого військового наступу й економічної бьокади. А пробуджені маси робітництва й селянства на Заході все далі звертали свої симпатії до отих самих страшних загрозливих більшовиків-комуністів, покладали всі свої надії на зріст і зміцнення робітниче-селянських республік Сходу. Отут, як найкраще й використовуються проти зростаючої революції працюючих мас — недобиткі контр-революції. Куди ж пак, — «живі свідки» звірства руйнацької роботи ворогів культури — більшовиків! Не вдалося їхніми руками на військовому, фронті знищити владу робітниче-селянську, — та ще якось пригодяться до «слушного часу» в ролях лжесвідків на страшному суді поміж працею й капіталом, — на суді, що не дає спокійно спати віджившому свій час світові старому.І от сталося «перестройка» в рядах контр-революції. Колишні міністри, отамани, увесь генералітет пописались волею «хазяїв» у «професори», а челядь, мужва - офіцери гетманські, петлюрівські й денікинськсо-врангелівські, що з «істінно-руських» відновителів єдиної-неделімої, швиденько пошилися в «щирих українців» — ці стали студентами, й — готові тобі «культурні огнища», як фіктивний «Український університет» у Празі «Академії» й «Студії» по ріжних містах Чехословаччини, що протиставляться «культурному занедбанню, підупаду й руйнації на окупованій Україні». І «хазяям» — владі буржуазній Чехословаччини «лестно», що от, мовляв, вони, допомагають вберегти на чужині «цвіт культури братнього народу», і вигідно воно їм — колоти очі своїм збільшовиченим робітникам оцією «культурою», а що вже найвигідніше — так отим опікованим «культуртреґерам», які «обріз» бандита й шаблю офіцера проти радянської армії проміняли на каламар та книжку — готовенька тут тобі професорська, письменницька, чи студенська стипендія, аж поки того треба буде «хазяїнам». Аби знав ролю — бреши як найбільше про страхіття «окупанського режиму», поливай помиями все, що нагадує про життя і рух на далекій батьківщині, тільки хазям і треба. І старалися! Не шкодіють найбрудніших фарбів, щоб змалювати як найстрашніше картину дійсного культурного життя на Радянській Україні, заплямувати, зачорнити, оплювати все, що нагадує про зріст і розвиток на полі культурному в Українській Радянській Соціялістичній Республіці. Бо ж треба не ляше хазяїнам віддячити й одробити «шмат гнилої ковбаси» — ще треба й «підданих» своїх зберегти, далі забивати їм баки всякою нісенітницею, запаморочити їм голови й вдержати під своїм впливом, а то зостанешся командиром без армії, і ніяка Чехословаччина вже не даватиме тобі дурно стипендії. Отож, по-перше: промовчувати про все світле, позитивне й живе, що є на Радянській Україні. А коли вже мовчати неможливо, бо цілий світ про те знає, то — перекручувати факти, оббріхувати, у безсилій злобі, бризкати гнилою піною зненависті, до того нового й живого, що відроджується в Українській Радянській Соціалістичній Республіці. Промовчували «оборонці культури» з усієї сили скривали від своєї емігрантської «пастви» всяку інформацію про рух освітній, шкільний на Радянській Україні, щедро інформували зовнішній світ і своїх «підданців» брехнями про розпусту в школах, цілковитий підупад народньої освіти, здичавиння, або знищення «узурпаторами» цілого українського вчительства. Та поволі світ правдивої інформації пробився на Захід крізь мури блокади, недовірря й нерозуміння того, що коїться на Сході. Вийшли закордоном німецькою мовою книжечка Астермана за передмовою Гринька про принціпи й організаційні форми шкільної справи в Українській Радянській Соціалістичній Республіці. Книжка зацікавила закордонні поступово-педагогичні кола, всіх тих, що шукають виходу в шкільній справі зі стану мертвеччини і реакційности, в якому перебуває школа на Заході. А послухати що говорила й писала про цю книжку й взагалі про стан і напрямок шкільної справи Української Радянської Соціалістичної Республіки еміграція, то виходило ніби нічого в Українській Соціалістичній Радянській Республіці й нема, самі вигадки Гринька і Астермана. «Бабуся української           контр-революції» Русова цілу статтю вмістила в «Новій Україні» на цю тему. Адже, «бабуся» нещодавно перед тим «професуровала» в Кам'янці, де вищі школи вже перебудовувалися на нових принціпах. А виходить у неї — порожнє місце. Так і просиділа вона в Українській Радянській Соціялістичній Республіці, не побачивши того, що аж в очі б 'є, і доводиться їй, бідній, оповідати про стан шкільної справи на Радянській Україні «з більшовицьких джерел». І виходить у бабусі так: «ніби то» в Українській Радянській Соціялістичній Республіці школа будується но принціпах трудової школи, «немов би то» головною засадою в будуванні школи «згори аж донизу є принціп: професійної, фахової, близької до єдиної школи життя, — отакими «ніби то» та «немов би то» звела нанівець все те, що складає всіма авторитетами признану особливість української радянської шкільної системи. Такий саме підход в емігрантських «батьків» був і до оцінки діяльності праці й громадського життя інтелігенції в Українській Радянській Соціялістичній Республіці. Довший час писалося і говорилося емігрантами виключно про фізичне «винищування» української інтелігенції «окупантами», малювалася справа так, що українська інтелігенція, а зокрема вчительство озброєним табором стоїть проти радянської влади, яка тільки й думає про те, щоби українського духу не зоставити, до пня всіх вчителів і взагалі інтелігенцію вирізати. Та от — дійшов і з-закордон живий голос цеї інтелігенції, що по словах «батьків» до пня була вирізана. Зі шпальтів «Червоного Шляху», «Більшовика» й радянських часописів, з трибуни вчительських з'їздів дійшов голос живий української інтелігенції — гучний, бадьорий, що кликав до праці, до культурного будівництва під керовництвом і по принципах радянської влади й комуністичної партії. Спробував був сам В. К. Винничевко заглушити, цей голос, кинувши на адресу української інтелігенції обвинувачення в нікчемносте, продажносте, або легкодухій відсутності громадянського чуття («Знаменна подія»). Та од недоброї нам’яти виступу Винниченка нічого, крім конфузу для нього ж самого, не вийшло. Стало неможливіш заперечувати той факт, що українська інтелігенція густою лавою свідомо й чесно пішла шляхом співробітництва з радянською владою на полі творення нової культури трудового народу. Без відгуку осталася й спроба другого «батька» еміграції виправдати свої злочини перед народом. Григор'їв — Наш у своєму «листі до українського комуніста» («Наша спілка») даремно намагався поставити знак рівнання поміж інтелігенцією Радянської України і — еміграцією. Мовляв, така вже нещасна доля української інтелігенції: доводиться вам підроблятись під більшовиків, а нам — емігрантам продаватись буржуазії й ворогам України на чужині, — значить, — обое-рябоє, усі — патріоти, всі хочемо одного, — ви там, а ми тут — рятувати «українську справу»... В оцих двох виступах найбільших «стовпів» еміграції найяскравіше відбився ввесь моральний і псіхичний стан емігрантщини, вся глибина їхнього падіння і безнадійність буття, -безвороття пропаща їхня сила. Вже не можуть вони підходити до оцінки величезних явищ сучасного, як тільки з куценькою міркою свого емігрантського багнища. Запроданці чужоземної буржуазії й зрадники свого трудового народу, вони для заспокоєнная себе кидають обвинувачення в зраді й продають інтереси українського народу Польщі, Румунії, Чехословаччині. Ціною свідомої брехні й лайки на Радянську Україну вони дають можливість польській буржуазії душити поневолений ,нарід західно-українських земель, замовчувати русифікаторську й кольонізаторську політику Чехословаччині на Карпатській Україні за це ж вони мають професорські й литераторські стипендії від чесного уряду — і ,де можуть вони припустити думки, що десь у важких умовах на Радянській Україні щиро й чесно для свого трудового народу: працює український інтелігент — вчитель, письменник, фахівець. Раби безчесні, не можуть вони вже вірити в чесність і прямоту української інтелігенції, що віддано й щиро працює на Радянській Україні. Та «минають золоті дні Аранжусца». Після того, як правовірна еміграція проголосила зрадниками й поета Тичину й колишнього отамана Тютюнника, а всю решту інтелігенції Радянської України запідозрила, як що не в свідомій продажносте, то в цілковитій нікчемности й лехкодухости, довелося «батькам» переконатися, що не все гаразд і в їхньому стані. На липневому з’їзді сього року стався роскол серед українського студенства Західноукраїнських земель і еміграції. Зі складу Цесус’а (Центрального Союзу Українського Студенства) вийшли представники по-над 900 студентів організований у «Драгоманівках», соціалістичних і поступових «Громадах» на еміграції й у Краю. Заклався Д.О.П.С. (Ділове Об’єднання Поступового Студенства Західньої України й еміграції), що зайняв виразну позицію орієтації па Радянську Україну, з гаслами повороту до краю для праці з трудовим народом на принціпах висунутих Жовтневою Революцією і втілених практикою Радянської України — зокрема на полі культурної творчої праці. Заметушилося емігрантське болото. Все що залишилося в ньому здорового, чесного й щиро знизаного з народом стало на шлях «радянищини», пірвало з чорносотенною-реакційною гущою, де єдиним фронтом, ідуть монархисти-гетьманці з с-р’ами Шаповала й с.-д. Мазепи та прибічниками Вінниченка, Хотіли було чорні сили поборотися- «пробуваною зброєю, — - проголосити бойкот «зрадникам» та виявилося, що цих останніх по кількосте більше, як самих вірних «контрреволюціонерів. І от тут-то виявилася найповніше вся реакційність і ідейна відсталість антирадянської еміграції. Давніше що удавалося їм затуманювати голови політично-нерозвиненої маси загальниками про «національну справу», «єдиний український фронт» і т. д, удавати з себе мало не революціонерів, та соціалістів. Боролися ніби-то вони з більшовиками, як із «окупанською владою», а самі вони немов-би то нічого не мали проти найрадикальніших гасел -у галузях громадського й соціяльного життя. Та вже нині нема можливости далі брехати про «пригнічення українців» і всього українського в УРСР, -про «цілковите винищування учителів і взагалі української інтелігенції». Листи перебуваючих в УСРР галицьких інтелігентів вміщені в поміркованій пресі Галичини, — листи людей здебільшого — дуже далеких від комунізму й пролетарського руху, численні факти, що стали відомі закордоном, преса з Радянської України, протоколи з’їздів, такі виступи укр. інтелігенції, як «заява 66» на останньому з’їзді Компартії, — все це не дає вже змоги антирадянській еміграції далі     товбичити свої заялозені фрази, що стали якимись «заклятими»- про «нищення» всього українського й т. д. Виразніше стали лунати инші нотки в хрипливому загробному голосі реакційної антирадянщини. В резолюціях ЦЄСУС’а, в численних статтях студенських і політично-партійних журнальчиків емігрантських, коли говориться про освіту в іУРСР, то зупиняються не лише на «винародлюванні українців», знищенні всього українського» (про це таки теж усе ще говориться, хоч цьому ніхто з самих «писак» не вірить), а з найбільшою злобою, зі щирою зненавістю й чистосердечною заявою про готовність «боротися до краю» нагадується про повне, що турбує на смерть, лякає антирадянську, реакційну наволоч. Найгостріше протестує емігрантщина проти духу живого, проти суті цілої й основного напрямку радянської освіти в Українській Радянській Соціалістичній Республіці. Найдужче ненавидить вона радянську інтелігенцію за те, що вона прийняла систему дійсно-наукового методу, вільного від забобонів реакційно-релігійних , ідеалістично-абстрактних і назадницько-шовіністичного, романтично-сентиментального виховання, і веде до створення вільного розумом, дисциплінового й свідомого громадянина — працьовика. «Марксівський матеріялізм», «вузький професіоналізм» у радянській українській системі освіти — от що найдужче болить куркулячій та попівській еміграції. Вона боїться, що на тлі цеї освітньої системи виросте дійсно молода радянська Україна, яку вже не запаморочити пустозвоннопорожнечими та істеричними вигуками Шагювалів, Виннченок й решти гетмансько-фашиської зграї антирадянсьвої української реакції. Налякана подихом живого культурного життя Радянської України, якого вже промовчати неможливо і боротися з яким немає сил, еміграція вживає останнього засобу. Вона заплющила очі й позатуляла вуха, щоби не бачити й не чути світу й голосу життя живого, відгородила себе від революційної української радянщини завзяттям бойкоту й анафеми всім, всім, всім — радянському суспільству, поворотцям на батьківщину й усій інтелігенції Державної Радянської України, що не поділяє її реакційних поглядів, перехрестилася Огієнковим хрестом і — безславно конає, роспускаючи сморід гнилі на цілий світ.
