Роспад.
Лікар впізнає небезпечний стап хворого раніш, ніж той сам про це дізнається. І часто бадьоре самопочуття хворого, що заспокоює його близьких, рум’янець на його обличчі не милять лікаря: в його є об’єктивні покажчики, по яких він пізнає безпомилково, не даючи себе одурити зовнішнім, оманливим виглядом. Нерівний, частий пульс, ледве помітні плямки, незрозумілі недосвідченому, внутрішні шуми або глухі звуки приводять того до цілком инших висновків, ніж ті, що роблять сторонні. Європа на дозір бадьора. В столицях гамірно. Вартують городовики. Як і раніш, вбирають бариші капіталісти. Як і раніш, гинуть комуністи. Неначе б то «все гаразд»... Плямки Лютера, що допіру став на чолі Німецького уряду, златано на доволі неприємній справі. В попередньому кабінеті — Штреземана — він, у згоді з цим Штреземаном, потайки видав промисловцям Руру — «бідним» промисловцям — 800 мільйонів марок. Це в той час, коли німецька скарбниця пропадала від безгрішшя. Це тоді, коли не ставало грошей платити контрибуцію (відбудовні платежі) союзникам. Як надають часописи, милий подарунок зроблено саме тоді, коли — тодішній міністр фінансів Шотер одмовив робітникам збільшити платню через брак коштів. Міністр звертався до розсудливости руських робітників: терпіти бачите — давлять нас, де-ж його взяти? грошей, немає. Ця люба плямка тим знаменніша, що тільки не давно став затихати в Німеччині скандал з приводу справи Бармаша, що теж зводилася до веселого «вилучення» народніх грошей на милі діла. Керовникам німецької буржуазії взагалі не щастить: їх що раз частіше ловлять на брудних дрібних вчинках. Навіть сам президент, «соціаліст» Еберт — і той не уник скандалу. Якийсь газетяр закинув йому те, що він, Еберт 1918 року (президентом він тоді ще не був) допомагав страйкові в Німеччині. «Соціаліст» ретельно доводив суддям, що брав участь в зборах страйкарів для того, щоб страйк зірвати (по нашому, виходить, — для провокації) Непевні плямки на тілі капіталістичної Німеччини помічаються навіть в дуже закритих місцях. Так. приміром, неприємна історія в Гамбурзі. Там суджено комуністів за організацію повстання. І бідний прокурор мусив одмовитися від зізнань головного урядового свідка обвинувачення, просто тому, що надто вже виразно вставала перед судом провокаторська пика цього свідка. Отже, провокатор на суді, провокатор на президентському кріслі, злодюжка урядовець і злодюжка міністр фінансів — доволі виразні плямки. Бідні «чесні» німецькі буржуа. Але, як видно, такі плямки набірають характеру загальних для всього капіталістичного світу. Чи давно ми заспокоїлися з новою Панамою в Америці — відомою скандальною і неприємною справою, в якій були замішані вищі американські сановники, мало не сам президент. Крадіжки так рословсюдилися, що навіть скромна Норвегія — й та оскандалилася. Минулого тижня злапано міністра фінансів (знову міністр) Берге, що видав незаконну позику в 20 мільйонів банкротному банкові. Хворий організм Європи починає терпіти на розлад функцій. Як то важно було союзникам зладити так звану Малу Антанту — спілку Румунії, Південно-Славії й Польщі. А останні звістки поводять, що з цього союзу вийшли Румунія й Півд.-Славія. Чи давно мріяли про капіталістичні Сполучені Держави Європи — і от маєш собі. Розлад функцій, як видно, відбувається швидким темпом. В цій самій позамалоантантській Юго-Славії відбуваються тепер вибори до парламенту. І саме в цій країні, що мало не побила всеєвропейський рекорд давлячи революцію, «заспокоєння» виявилося страшенними бійками на виборах. Бійки набрали такого характеру, що довелося викликати військо для охорони правих партій. Визволена Юго-Славія використалася для цього своїми нахлібниками... врангелівцями. Нарешті знадобилися. І, видко, наші білі офіцерики ревно працювали. Як повідомляють часописи, було чимало жертв у бійках: одному д-ру Секуличеві, довелося руку відняти. Погано. А головна річ — на комуністів не звалиш: усі в тюрмах або вигнано. В хворому організмі пульс нерівно б’ється. Що глибший роспад малює цікава історія — що теж відбулася ними днями — з висилкою патріарха з Костянтиноля. Доброго пастиря турки зловили на шпигунстві й вислали геть. Висилка ця збаламутила всю Європу: греки брязчать зброєю. В Атенах відбуваються наради з послами великих держав. Пахне війною — справжній хрестовий похід. — Нетрудно зрозуміти, що річ не в попі, хоча б і митроноснім. В кожній з європейських країн є угрупувати, яким пнів війна вигідна. Для служби таким групам (однаково — яким, аби вони заплатили) є «готові до діла» мілітаристські сили, воєнщинг, що робить собі з війни фах. І ніде ця воєнщина не сильна так, як в Балканських країнах, котрі не так давно задихалися під кормигою султанської Туреччини й тепер повні ненависти одна до одної, а тому завжди готові битися: так Велика Антанта впорядкувала Малу. А так, звані великі держави, організуючи Малу Антанту, мали ж певну мету: поставити на Сході Європи при східних кордонах, ясно — перш за все при границях з нами своїх вартових псів. Які наслідки? Юго-Славія й Румунія виходять з союзу. Уряди цих країн злісно ворогують між собою. Вартові пси перегризлися. Явні ознаки, що починається пропасниця. А ось і «класична» картина початку гарячкових бредень. Занепокоєні Радянсько-Японською угодою (про угоду див. попереднє число часопису), європейські дипломати й журналісти кричать про те, що широкою постановкою національної справи СРСР веде до «більшовизації Азії». В перекладі з дипломатичної мови на звичайну це має бреніти так: Більшовики, даючи в себе широку волю національностям, тим самим будять національний рух на Сході, а цей рух обертається проти буржуазної Європи. Це, звичано, так. Національно самовизначення ставиться в нас широко. Ми підтримуємо національні змагання на Сході. Але ж і не дипломатам відомо, що на струнах національної... ворожнечі грали й грають європейські уряди. Та європейських дипломатів і хлібом но годуй, дай тільки на національній струнці пограти. Національна справа є, то основне, що керувало політикою європейських дипломатів, тепер вона неначе духи, викликані з безодні обернулася проти них. Мара! Така, взята з часописей, за тиждень, картина подій, в яких борсаються буржуазні прем’єри, міністри й дипломати: крадіжки й провокації, роспад штучних звязків, бійки після подавленій, брязкання зброєю, сили, що обернулися проти свого творця, — хворобливі плямки, розлад функцій нерівний — пульс, гарячкова температура, мари, — початок кінця, роспад. Коли він настане? Пророкувати — не діло марксиста. Але напрямок, путь, якою йде буржуазна Європа, ясна — в безодню.
