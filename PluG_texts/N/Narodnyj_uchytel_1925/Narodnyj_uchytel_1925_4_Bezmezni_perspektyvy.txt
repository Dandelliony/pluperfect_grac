Безмежні перспективи.
«Безмежні перспективи — попереду. Важка відповідальна робота — теж. Але від тепер ми не самі. Ми разом з усіма трудящими світу, ми разом з їх досвідченим, героїчним вождем, ми разом з комуністичною партією!» — такими словами закінчується «Декларація 1-го Всесоюзного Учительського З’їзду». Від імени 290.000 учителів СРСР з’їзд на цілий світ виголосив цю «Декларацію», що безперечно ввійде в історію освіти. Так! «Безмежні перспективи» відкриваються перед тим «походом», що від нині пішло в нього наше вчительство. «Свято» (З’їзд) закінчилося, після нього — в «похід», як висловився делегат з України. В похід — на третій фронт... Тепер після З’їзду ми маємо справжню регулярну Червону армію і для цього фронту. І коли раніше на ньому ми орієнтувалися переважно на окремі, так би мовити, «червоногвардійські» загони передових освітників, то тепер ми маємо велику багатотисячну армію. Перед походом відбувся «смотр». Він показав, що сила цієї армії велика. В чому ця сила? Перш за все, Радянською владою вжито відповідних заходів до матеріального забезпечення вчительства. Наступає момент, коли вчитель скрізь буде мати свій прожиточний мінімум, коли й інвалідів учительської праці буде забезпечено (закон про пенсії). Відомий обіжний лист ЦК КП(б)У від 8 грудня 1924 року про зміцнення правового стану вчительства ставить на твердий грунт і це питання, і безперечно від нього починається нова доба, коли громадський авторитет учителя буде поставлено на належну височінь. Поруч з цим необхідно поставити й те, що до певної міри вже покращали умови безпосередньої праці вчителя, як фахівцяосвітішка. Продукцію підручників, як і необхідної для вчителя літератури взагалі, продукцію бодай елементарних приладів для навчання — значно підвищено, порівнюючи з минулим. Спеціально педагогічна й учительська преса з досить великим тиражем (на Україні «Радянська Освіта» — 15 тис. прим., «Народній Учитель» — 25 тис. прим, та инш.) усталює міцний зв’язок на третьому фронті. Рухливі подагогічні шукання перших років революції дали вже конкретні — стали наслідки: вияснено й яскраво сформульовано основні завдання й методи виховання і навчання, дано основи, систему шкільної праці, її обліку, її ув’язки з життям і т. д. Продовжуючи наші педагогічні шукання однією рукою, другою ми уже можемо сміливо передавати для переведення в життя тверді педагогічні формули, конкретні вказівки й поради. Ми вже не агітуємо вчителя, ми вже керуємо ним. Але найголовніше джерело тієї великої сили, що наповнює собою нову вчительську армію, це те довір’я до народнього вчителя, яке на з’їздах висловили йому комуністична партія. Радянська влада, робітниче-селянське суспільство. Це високе довір’я вождів пролетаріату буде найдорогшим прапором, який учительська армія захищатиме в своєму «поході» до кінця. Цей «прапор» буде для учительства могутнім стимулом до завзятої боротьби, невичерпаним джерелом сили й надії. «Ми повинні виховати нову армію педагогічного вчительського персоналу, тісно зв’язаного з партією, з її ідеями, перейнятого її духом, — учительства, яке притягло б до себе робітничі маси, запалило б їх наукою комунізма, зацікавило б їх тим, що роблять комуністи». Так говорив Володимир Ілліч в своїй промові на нараді Політосвіти 3 листопаду 1920 року. В січні 1925 року цей заповіт великого Вождя здійснено: таку армію ми вже маємо. Отже, після свята в похід! Озброєний новими методами й засобами, забезпечений в міру тих ресурсів, що має сьогодні робітничо-селянська держава, під прапором довір’я працюючих мас — піде від нині наш учитель на боротьбу за виконання великих заповітів Ілліча. Перший заповіт — «пам’ятати, що перемогти народом неписьменним, перемогти народом некультурним — неможна». Пам’ятати і боротися. Боротися, й по десятих роках Жовтня — ні одного неписьменного! Другий заповіт — «щоби вся справа виховання, освіти й навчання сучасної молоді була б вихованням в ній комуністичної моралі». Учитель! зв’язуйся з партією, працюй з комсомолом, поєднайся з комуністичним дитячим рухом. І третій заповіт: «ми не вірили б навчанню, вихованню й освіті, коли б його було загнано лише в школу й відірвано від бурхливого життя». Отже, — в бурхливе життя йди, учителю! Зв’язуйся з оточенням, з виробництвом, з суспільством! І ти переможеш, учителю — громадянине! Переможеш, коли виконаєш ці заповіти. Зараз перед тобою — безмежні перспективи.
