Життя фаховецьке.
Водяться фахівці виключно но містах столичних, губерніальних та великих округо них. Село не спріяє розвиткові їх, та й сам фахівець села не любить: ота громадська праця, усякі там тобі кооперації, лікнепи, комітети... Та ще й безкоштовно! Це фахівцеві смерть. Фахівці бувають ріжні: справжні, щирі (їм моє шанування) й инші... просто фахівці. Випложуються останні по старших крупах семиліток, не по вечірніх курсах. Роспізнавати їх дуже просто: висмоктане, як печене яблуко, обличчя, волосся вітром розвіяне, нервово очі бігають... Зустрівши вас, вони зразу починають: Уявіть: сьома група, а скорочених формул множення не знають. Зате вони на зібраннях юнаків, керують колективом жовтенят.. Покерував би я їх... Бувайте, — спішу на лекцію Або: Вітаю! От, братику, дожили: конституцію радянську вчимо, політекономію... а вчора запитую одного: що. таке брати Грахти? Він мені спокійнісінько: «Брати Грахти, не просто собі два брати»... Ну, можно таких держати в шостій групі? Може його перевести до сьомої? Обов’язково, обов’язково дам роботу на літо! Ох, де вони одиниці!.. До побачення! — біжу на протилежний край міста. Ще: Читаю їм «Весняні екскурсії» Паулі: «на весні жаби торкать з води парами»... А самій соромно, соромно-аж почервоніла: «потім самка кладе на дно крашанки, а самець полива»... Встав один і без усякого сорому запитує: «а чого ж вони парами торкали?». Я так і вмерла, ледве на ногах встояла... Ви куди? У профшколу? Я на курси. Бувайте! «По привітаннях, з якими зустрічаються вони, можна росподілити фахівців на суспілезнавців. математиків, природників, українізаторів... Останніх росплодилось надзвичайно. Українізують вони все, що під руку попадеться: пошту, редакцію газети, діловодство правління! І що вони робитимуть, бідненькі, як все буде українізоване? Фахівці мої натури занадто динамічні: тілько те й роблять, що бігають. З однієї трудової до другої, потім до профшколи, а там дві пари приватних годин, далі вечірні курси для робочих, після ще парочка приватних... На ходу і до лекцій готуються: зупиниться на вулиці, розгорне книжку, почитає: подумав і знов як метелик поринув... Глупої ночи, коли вже всі сплять, додому прийде, нашвидку вчиться, а ранком знову теє ж... Часу, навіть на їжу не вистача, а коли випаде вільний час — треба гроші позбирати: там три, там п’ять, рідко де десять... Життя, словом, фаховецьке! Один фаховець скаржився: Собака, — і тому краще! Повірите мені: урвав якось часу — оженився на тридцять п’ятому році життя свого. Це вдруге: з першою розвівся за браком вільного часу. Все честь честю — записався, гроші заплатив, документа одержав... А тепер вже місяць жінку свою ніяк не зустріну: я дома — вона когось українізує, вона, дома — я на вечірніх курсах виклади по суспілезнавству читаю... Ну що маєш робити? Даремно тільки дві години пропустив та гроші за документа заплатив... От, братику, життя! Да, життя.. Воно може й краще, що він з жінкою ніяк не зустрінеться — фахівців на світі буде менше — а все-таки жаль чоловіка. Жорстоке ти, життя! Може хто прочитавши захоче ображатись, так не ображайтесь: це я сам з себе списав.
