Редакції "Народного вчителя"
Тілько, що припав мені до рук 1-й примірник Вашої газети. Зміст його дуже вподобався : Це ж наша, рідна «Вчительська газета! Це газета, на радах якої освітлюватиметься життя нашого вчительства. В цій газеті, я гадаю, кожний робітник освіти знайде всі педагогічні й методологічні поради. Без цієї газети не повинен залишитись ні один робітник-освіти. Вона повинна просякнути в найтемніші куточки УСРР де тільки працює робітник освіти... Отак я думав, але ж ці думки перервали инші: Ось я — робітник освіти, маю на своїх руках (чи на шиї) дев’ять душ сім’ї; троє дітей учиться в місті — їх треба одягти, взути (ті, що вдома напів голі й напів босі), прогодувати та ще й за помешкання заплатити. Плати до цієї пори одержую 18 карб. (субвенція десь застряла), а за вересень -не одержав зовсім. Маю до 50 карб, боргу. Ну, хіба ж таки я матиму змогу передплатити свою газету, яка для мене так потрібна? Ось Тепер грошей ні копійки! А тому й прохаю Редакцію записати мене передплатником хоч на 1\2 року й висилати «Народній Учитель» від першого номера, а я одержу за лютий платню і в першу ж чергу вишлю за газету. Даю чесне вчительське слово. Працюю 17 років на селі в Полтавщині. Адреса моя: п/о Зачепилівка на Червоноградщині.
