Роля й завдання шкільної кооперації.
Чим далі життя все дужче й дужче загострює питання про кооперацію. Загальне кооперування, смичка міста та села, — ось злоба дня. Певно майбутнє розвитку наших Радреспублік; у великій мірі залежить від того, як розважаться кооперативні питання. Гадається, що зараз гасло кооперації повинно стати поруч з гаслом ліквідації неписьменности. Друга «неписьменність», це несвідомість. І коли по соцвиховській лінії ми вбираємо з школи 35 — 40%, а останні 60% лишаються, то в кооперативному відношенні майже чи не всі 100% дітей поки що чекають ще ліквідації кооперативної несвідомости. В наших школах, особливо в гущавині Селянських шкіл, про кооперацію лише йдуть балачки, і ясного кооперативного, виховання нашим учням, бракує. А тим часом воно доконче потрібне. Бо від цього виховання учнів залежить краща доля кооперації. Трудова школа — школа життя. Тому, коли життя висовує поважно і надовго питання про кооперацію, воно не може минути й інколи. І воно не минуло. Сотні шкіл відгукнулися. Без наказу зверху росте шкільна кооперація. Але поки-що питання про неї висить все-таки в повітрі, нема досконально розроблених директив, не з’ясовано ще товаришами дотеперішніх осягнень шкільної кооперації. Пора це у питання виявити, оформити удосконалити. Не лише громадські предпосилки обумовлють необхідність розвитку шкільної кооперації. Про необхідність її свідчать і педагогичні мірвування. . Трудова школа не кладе собі завданням навчити учня «словесности». Вона творить добірну людину. Дає знання. Виховує учнів і з цією метою має в собі цілий ряд дитячих організацій. Давайте проаналізуємо їх. Перша ознака їх численність. Звичайно, це не зле; всі діти приймають участь в них; половина їх вибрані. Але поряд з цим, неминуча сценографічність, шаблоновість, діти вибирають по дитячому, дивляться й забувають про свої організації теж по дитячому. Своєю численністю вони наче збивають думиху і діти над ними не задумаються. Наші учкоми, савкоми, клубкоми і т. и. діяльні й недіяльні мало чим ріжняться і бувають кращими в разі індивідуального підбору учнів. Зараз певно можна сказати, що в нашій школі бракує організації, де б учень виступав не школярем, а громадянином. Треба ще такого виховуючого чинника. Неможна вчити заповіти Леніна лише годинами суснільнознавства, їх треба вчити життям. Це життя в школі дитині утворюють шкільні організації. В школі треба прищепити дітям сталу принціповість, уміння жити, і то так, щоб нові життєві засади випливали непомітно для них самих а усієї роботи школи. І в цьому завданні велику допомогу шкільним організаціям може дати шкільний кооператив. В ньому діти відчувають себе малими громадянами. Учнів кооператив — це місток по якому він повільно переходить від школи до життя по той бік вулиці. Шкільний кооператив — це організація не для самоврядування, а для життя. Члени його керуються статутом, відповідають його порушення, вибрані відповідають за надужиття. Діти привикають до чесності, до кооперативних порядків, розуміють і цінять кооперацію, знають, що роблять велике діло, купуючи зшиток у кооперативі, а не в рундучку приватнього крамаря. Шкільний кооператив є організація життєво-господарча, і дітвора це відчуває. Цим шкільний кооператив, як виховуючий чинник, і доповнює ряди наших шкільних організацій. Одно лише, він не сміє бути дитячою грою в кооператив. Навпаки, треба добитись того, щоб членство учня в шкільному кооперативі, зараховувалося в стаж і переносилося в членство в громадському кооперативі по виході його із школи. Мало того, що шкільна кооперація повинна освітити учням коротку історію кооперації та її перспективи на майбутнє. Необхідно кооперувати життя учнів. Необхідне постачання учнів речами дитячого вжитку взагалі, не лише шкільними приладдями. Не тільки закупчі потреби учнів треба охопити шкільній кооперації, вона повинна дата здоровий напрямок й продававчим потребам їх, бо дітвора все одно торгує. Тут можна, ставлячи межу загального кооперування, що виробляє колективні навики, організувати при школі якесь виробництво практичного характеру. Воно давало б і користь, поліпшуючи цим життя членів шкільного кооперативи улаштуванням сніданків, поповненням книгозбірень, читалень, допомогою бідним учням і т. ин. І це все на тлі теперішніх робот й організацій є надзвичайно корисним. Необхідно всіма мірами показати учням перевагу кооперованого життя над індивідуальним. Це дійсно покаже їм що кооперація — шлях до комунізму.
