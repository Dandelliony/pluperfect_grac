Учительський бюджет
(Побутовий малюнок). 10 годин. Прийшов нарешті. Голова — як макітра. Їсти. Не хочеться вже, перехотілося.  — Ну й холодно. А що там у Криму, люде замерзають, чи що. Не журися, там ставки більші. От наші ставки — на o°. І бюджет на морозі лопається. Стягли всю одежу, і під одежею: Ось як получу утримання, то куплю дров, муки, вотчини куплю.... Матерії набереш, чоботи підчиню... Потепліло від думок. Єсть, жінко! Получив! Тілько тепер не так, по плану. Тепер скрізь усе по плану. Бюджет, обов’язково бюджет. А скільки ж одержав? У школі- 22, на пошті — 10, у фінвідділі — 15. Та тільки подумай, я цілий мільярдер. Ну кажи, пишу. За кватирю — 8. Ах, я й забув. Проклята жилкооперація, ніяк не втокмачишся з неї. На паливо 15 та перевозка 3. Так. Та й дорого за перевозку беруть, чорт би їх побрав. Ти рипиш-рипиш, а він поїхав раз — і є 3 карб. — Ну єсть — 18 карб. Боргу в кооператив — 12. Да пак, туди давно вже пора віддати. «Вісти» й «Народній Учитель» виписати — 3 карб. 50 к. На штани набрати, бо далі не можна — 5 карб. Шевцеві: 3 карб. А членські внески — забув? — 2 карб. Стій уже нехватає на членські внески. Ну, підождуть, де-ж ти їм візьмеш. А доброхем, воздухофлот? Покою не дають. А їсти ж? А муки — ти й забув? — От так задача. Викреслюй «Вісти». Викреслив, не помагає. Сидять, лічать. Не штука й заробити, та вирахувати — тяжко. Нічого, жінко! Побічний заробіток треба. Квітки роби та на базарі продавай. Дурно раділи. І в хаті холодно, і штанів немає.
