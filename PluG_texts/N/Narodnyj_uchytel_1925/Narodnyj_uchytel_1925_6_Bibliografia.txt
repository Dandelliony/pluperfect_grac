Бібліографія.
«Селянський Будинок». Місячник політосвіти на селі №1 і № 2 1925 року. № 1 (3). Кожному вчителеві, що бере участь в роботі сельбуду або хати-читальні, потрібні, звичайно, підручники, які знайомили б його з черговими задачами політико-освітньої роботи на селі, з її організаційними формами та методами. До цього часу, щоби ознайомитися з цими питаннями кожному сільському політосвітробітникові доводилося вишукувати потрібні відомості із цілого моря політико-освітньої літератури, в якій мало освітлювались умови сільської роботи, особливо на Україні. Журнал «Селянський Будинок» може бути дуже гарним підручником, що дасть кожному вчителеві всі відомості, потрібні йому в його політико-освітній роботі. В загальнім відділі журнала містяться статті, що накреслюють основні задачі політико-освітньої роботи на селі і крім цього знайомлять читача з біжучими найважливішими громадськими й політичними подіями. Методичні поради для роботи містяться в окремім відділі: «Поради завідуючим сельбудами». Освітлюється в журналі і практика роботи (життя селянських будинків); є й невелика бібліографія. В окремім відділлі містяться питання сільсько-господарчої пропаганди. Крім цього, в журналі є досить багато матеріалу, яким не можна керуватись, а його можна безпосередньо використати для робота в сельбуді. З такою метою й створили спеціяльний відділ (літературний, як його називають в ч.1-й й мистецької пропаганди — в ч. 3), де містять інсценіровки, вірші й художню прозу. Не дивитись на такий широкий і всебічний зміст, об’єм кожного числа — невеликий: 3 — 3 — 5 листів. Цього досягається коротким і стислим викладом усіх статей та їхнім строгим доцільним вибором, що не припускає нічого зайвого. До 2-го й 3-го числа журналу долучено безплатні додатки: «Програми гуртків політграмоти на селі», Я. Білик і «Зразковий статут Районової спілки товариств «Селянський будинок». 
