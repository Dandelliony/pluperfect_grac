Одна спроба (До організації роботи в школі).
Однією із самих головних хиб нашої роботи в школі, мабуть чи не скрізь — єсть велика перевантаженість дітей, особливо в старших групах. Цьому допомогла особливо звенова система, що так легко скрізь прищепилась по школах і вже виправдала себе. Дітвора цікавиться нею, завзято працює по звенах, привикає до гуртової роботи і робить її собі легшою. Але яку роспологу має робочий день учня старшої групи? 4 або 5 годин праці на кроках. Далі, звичайно скрізь 1 або 2 години занять по секціях і гуртках. І після них — звенові заняття. Вивчити скажемо математику, географію і суспільнознавство, коли треба ще й зачитати яку книжку може, або скласти який доклад чи що, — не легка річ. Зрозуміле, що робота в звенах досить тяжка і вимагає багато часу. Коли ж прийняти на увагу дитячу непосидячість — то й запевне стане безперечним, що звенові зайняття відбирають щодня від 1 до З годин праці. Певно товариші, це в своїй практиці давно запримітили. Виходить що наша дітвора працює щодня від 6 до 10 годин. І певно, що така, кількість роботи для дитини, вельми зле відбивається на її здоров’ї. Можна було б сказати «не треба звен». Отже досвід показав нам, що без звенових занять, дітвора не може обійтися. Яким би методом не викладалося предмет — все одно пророблений на уроках матеріял дітворі необхідно пропустити через фільтр звенової роботи. Без цього масовий учень обійтися не може. Його згукові вражіння тут відчуваються, всіма иншими почуттями, що й утворюють певний сталий рефлекс. Коли ж прийняти на увагу, що наші школи надзвичайно мало мають кабінетів і приладь, то зрозуміло стане, що головним методом роботи в старших групах — лишається лекційний метод, а всі инші — тільки підсобні лекційному. Прослухане ж дитиною, хоч і пильно потрібує, для остаточного утворення рефлекса, самостійної переробки теми. Знов звенова робота — необхідна. Ось чому робота в наших школах їде ніби в два поверхи з тією особливістю, що як раз другий в житті дитини відограє чи не головнішу ролю. До того ж, найбільшою хибою лекційного методу роботи, є поневолення дитячої ініціятиви, творчосте, самодіяльносте. Дітвора навчившися, лише лекційним методам, потім без учителя сама собі ради не дасть, сама своєї роботи не зорганізує. А тим часом, активність і самодіяльність дітей, уміння справитись з роботою самостійно-це головні завдання трудової школи. От через це шкільна робота зараз на нашу думку страждає не лише перевантаженістю дітей, але й тим, що кінець-кінцем діти малоактивні, не вміють організувати свою роботу самі, недоцільно використовують години звенових робіт і т. и. Необхідно два поверхи робот в школі звести в один і зробити так, щоб перший поверх, пішов на другий, туди — де безпосередня кузня роботи. Треба зробити так, щоб звенові заняття під проводом учителя йшли прямо на уроках при засвоєнню того чи иншого питання. А оскільки така робога вимагає більше ніж звичайно часу — можливо здвинути тижневі години докупи і провадити їх поряд. Тижневе ж завдання з любої дисціпліни — можна переробити за 2 — 3 години. Між двома тяжчими уроками щодня ставити години співів, малювання й фізичних вправ, що даватиме дітям відпочинок. Ця спроба, в нашій школі дала цілком добрі, позитивні наслідки. Скажемо тижневе завдання, з фізики при 3-х годинах розробляється так. Учитель дає завдання, і необхідні пояснення до них, короткі лише. Звена тут же в класі, на зразок лабораторного методу, переробляють його, користуючись підручниками тут же під керуванням і необхідними роз’ясненнями учителя. Так вони розбирають і вивчають цей матер’ял. На цю роботу витрачається, не більше 1 1\2 — 2 годин. Після того учитель і учні дають відповідь, на обопільні питання. Цим пророблений матер’ял ще раз демонструється, доповнюється, вказівками вчителя, на питання, яких діти не зачепили в своїй роботі. Нарешті, ця вся робота виводиться в тези, які по всякій проробленні служать останнім засобом утворення рефлекси. Розібрали, зрозуміли, склали тези. При цьому діти розібравшись і додумавшись до якого небудь складного питання зазнають почуття радости від своєї творчости і пророблене таким чином питання глибоко і надовго западає в думка. Вистачає часу на рішення задач і т. и. Робота протікає нормально, а час заощаджується: відпадає потреба спеціальних звенових занять. В школі діти працюють не більш — 4 — 5 годин. І воля прийняти на увагу, що дома їм потрібно що може 1 — 2 години на переписування тез, складання діаграм і малюнків, докладів, що може доведеться складати, — то й то можна сказати, що нагрузка роботою дітей буде нормальна. Нормальне харчування, неперевантаженність, більший відпочинок, вироблення навиків самодіяльносте, уміння організовувати свою роботу, користуватися книжкою — ось ті позитивні наслідки, що дала ця спроба. Цю спробу переведено і цей метод вживається в 1 Кремінчуцькій трудшколі. У нас звеновий, так мовити б метод, або ухил в роботі — виправдав себе з усіх боків.
