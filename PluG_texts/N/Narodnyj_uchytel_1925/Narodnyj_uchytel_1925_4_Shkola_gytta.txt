Школа життя.
(с. Дв. Кут на Харківщині).
Цими днями у нас у школі відбулося шкільне свято; на ньому підведено підсумки дитячої трьохмісячної шкільної праці. Влаштовано виставу дитячих виробів: тут були і малюнки, і рукодільні роботи, картонажі , дерев’яні вироби. Особливо селянство зацікавилось моделлю школи. .На святі були представники від організації, селяни і селянки. Під час свята учителька оповіла про стару й нову школу, з’ясувала, як стара школа туманила дитячі голови релігійними дурницями, та й в инших справах була відірвана від життя і тут же намалювала завдання і досягнення нової школа. Давно б такої школи треба — казали селяне, заслухавши доповідь про нову школу. Свято пройшло урочисто. Дітям по святі роздали від кооперації «Кустарь хлібороб» цукерки й пряники. Після свята відбулося зібрання жінок, на нім з’ясовано положення жінки до революції і те, які права надає жінкам рад. влада. Це був початок роботи у нашому селі серед жіноцтва.
