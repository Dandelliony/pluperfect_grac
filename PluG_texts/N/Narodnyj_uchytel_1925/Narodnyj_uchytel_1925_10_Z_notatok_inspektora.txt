З нотаток інспектора
В вагоні блимає лампочка. Де-хто спить, де-хто змагається передивитися газету. Я на верхній полиці. Підо мною — три дядька. Балакають. Була в мене оце дочка хвора, на вухо скаржилась. Пішла до прохвесора. Обдивився він тай каже: «не вухо, а ніс у тебе болить». Проширинцював носа декілька разів... Ну й щож, помогло? Та нічого, помогло: як не болів ніс, так і не болить. Скортіло й мене піти до нього: вже з п’ятнадцять років хриплю, — голосно крикнути не можу. Оглянув він мене тай каже: «нічого тобі не поможе, — так і хрипітимеш до кінця життя свого». Від бога, значить. Де тобі, від бога, коли б від бога, то ще якось врятувався б, а тут тобі, брат, природа. — Та воно так. Від природи не врадуєшся. Ось нема. дощу. Поки був бог, то сяк так вблагаєш його і хоч не тоді коли треба, а піде дощ; зараз — благай природу, а вона як пень, — нічого не вдієш». Ще довго точилася бесіда на тему, що не варто було «касувати» бога. А ось я і в школі. Семирічка. На краю міста. По грязюці ледве доплентався. І тут розмови про природу. Бога не згадують. Тут не про «благання», а про боротьбу, про оволодіння природою йде мова. Перемогою людини над природою просякнута праця учнів. Кожна шкільна кімната (майстерня товариства, як там називають її) — це цілий музей: живі рослини, засушені, консервовані овочі, моделів з глини без кінця, малюнки, аплікації. Кожне товариство (громада) має свою стінну газету. В останньому числі життя Червоної аршї. Йде праця; нова, творча думка б’ється в стінах школи. Комплексують за планом, - комплексують «з пагоди», за інтересом дітей. Ось раптом відлига, грязюка... Діти прийшли, чистять чоботи, тільки чуєш: «ото грязюка». Вчителька підхоплює тему «з пагоди», йде бесіда на тему: «грязюка», утворився довий комплекс; стержень у нього — грунтознавства. Перша громада. Діти. Прийшли восени цілком неписьменні. Тепер добре читають, неписьменних немає. Пишуть надиво гарно. «Яким методом вчили», питаю. Американським... і почервоніла. Американський метод — це справа чести для груповода. А чи цілком дотримувалися, питаю далі американського методу, чи трошки українізували його. Коли правду казати, то не цілком: довелося виділяти й згуки... Але слова бралися в основу, цілі слова, як і в американців і слова, що виходили з комплексової теми. Перші слова: мак, рак, бак... відказала ніби трохи соромлячись і стежила за вражінням. Дуже рада була, коли почула, що наслідки цілком її виправдують. А ще ось що до письма. На курсах умовились: писати без лінейок. Я й почала. Бачу погано йде справа. Нишком дала дітям дві лінейки — пішло на краще, а далі пішли в инші школи подивитись. Аж бачу: і горизонтальні й вертикальні лінейки там. От тобі й умовились. Налінеїла й собі так — ось і наслідки... Тепер діти пишуть без «вертикальних» і пишуть цілком задовольняюче.
