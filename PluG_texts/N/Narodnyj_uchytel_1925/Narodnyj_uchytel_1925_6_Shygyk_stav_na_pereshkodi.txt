Чижик став на перешкоді.
Перше питання, що поставили вчителі м, Кремінчуку своєму делегату перед доповіддю про Всеукраїнський з’їзд учителів було: Долго ли ви думаєте читать свой доклад? Та я ще його не роспочинав, товаришу, як же можна балакати про кінець? Усю глибину цього питання я зрозумів тільки тоді, коли, прослухавши доповідь з півгодини, зацокотів зубами: температура помешкання була близька до утворення льоду... Друге питання — На каком язике будете читать? На зрозумілому для більшости! Але й це мало допомогло: немає тієї уваги, цікавості, з якими вчителі села слухають доповіді своїх товаришів. Виправдуючи себе, слухачи казали: Видите, із тюрьми ушол чижик, домой возвращаться страшно, ну я... Чи чижик, чи ліпші причини, але явище знаменне для оцінки відношення кремінчуцького вчительства до свого з’їзду: на доповіді з’явилась чверть усіх вчителів, кидалась у вічі відсутність інспектури та окрправління... Тільки делегат рота роззявив, як ціла низка вчителів похапцем (зареєструвались, значить, можна не сидіти) з помешкання бочком, бочкам та за двери. В числі перших пішли випадкові вчителі, а разом з ними ті, що вважають себе фахівцями вищої кваліфікації, далі вчителі залізничники, а там ще і ще... Ті що залишались на де-який час, слухали неуважно; мусив доповідач запитувати балакучих слухачів: Чи я вам не перебаранчаю балакати? Мало слухачів залишилось до кінця, а резолюцію все-ж таки ухвалили: «зобов’язати всіх вчителів вивчити постанови з’їзду, а для того доручити окрправлінню набути відповідну кількість стонографічних звітів для росповсюдження серед вчителів». Чи всі-ж кремінчуцькі вчителі будуть читати ці відчити, чи не стане чижик на перешкоді?
