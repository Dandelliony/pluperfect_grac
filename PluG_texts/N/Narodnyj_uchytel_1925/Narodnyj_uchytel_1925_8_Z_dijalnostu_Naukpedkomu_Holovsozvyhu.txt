З діяльности Наукпедкому Головсоцвиху
За січень та лютий місяці в діяльності Наукпедкому Головсоцвиху заслуговують на увагу такі моменти. 12 січня, після закінчення Всеукраїнського учительського з’їзду, переведено методологічну нараду учителів — членів з’їзду. На цій нараді розв’язано багато питань, інтересних для практичних шкільних робітників: про комплексність, про новий підручник й т. п. Всі ці питання знайдуть собі відбиток в лютневих числах місячників: «Шлях освіти» й «Радянська освіта». З другого боку — ця нарада уже багато дала й для Наукпедкому. На цій нараді виявилося, чого саме вчителеві не стає. З цього погляду Наукпедком і перебудовує свою дальнішу працю. Так, питання нового підручника! методичні листи для широких лав робітників практиків в ріжних питаннях педагогічного процесу, нове учбове приладдя, нова дитяча література — все це і раніше було в плані праці Наукпедкому, а після цієї методологічної наради воно набуло актуальнішого значіння. Наукпедком як раз на ці всі моменти тепер і звернув головну увагу. В діяльності Наукпедкому сталася та зміна, що з організацією Державного Науково-методологічного центрального комітету при НКО Наукпедком з окремого відділу Головсоцвиху перетворюється одночасно в сектор Держнаукметодкому. Зараз нове положення про Наукпедком розроблено й знаходиться на затвердженні в Наркомові Чергова праця Наукпедкому провадилась в засіданнях президії Наукпедкому, Комісії нової книги та Репертуарної Ради. Тут розглянуто такі головні питання: намічено скликати на травень місяць 4-у сесію пленуму Наукпедкому ( в новім положенні буде зватися радою), з’їзд досвідних установ соцвиху та з’їзд установ для дефективної дітвори. Відновлено діяльність Центрального бюро в справах перепідготовки робітників освіти, затверджено учебний план та програми майбутніх літніх учительських курсів. Розібрано й низку инших питань. В січні відбулась на Поділлі губерніальна методологічна нарада, в якій прийняв участь і Наукпедком в особі свого члена тов. Равича- Щербо. Нарада виявила дуже багато цікавих моментів. Наукпедком обговорив їх в своїм засіданні й ухвалив низку важних постанов.
