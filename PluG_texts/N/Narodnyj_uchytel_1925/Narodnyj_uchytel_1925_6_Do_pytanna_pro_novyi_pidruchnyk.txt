До питання про новий підручник
Питання про новий підручник — питання складне. Зараз не видається ні одного підручника для установ соцвиху без дозволу наукпедкому головсоцвиху. На методологічній нараді членів 1-го Всеукр. Учительського З’їзду при Наркомосі 12 січня 1925 р. практичні робітники виявили дуже велике зацікавлення питанням про новий підручник. Це ділком зрозуміло, бо той підручник, що до тепер на ринку, не завжди в своїм змісті й виборі дидактичного матеріалу назавжде позбувся рис старої схоластики. Потім, навіть новіші підручники не відповідають ні комплексній системі навчання взагалі, ні комплексним програмам «Порадника» — зокрема. Треба зазначити, що питання про підручник в нашій дійсності пережило певні етапи, які тов. Покровський звів до діалектичної тріади: тези, антитези й синтезу. В старі часи підручник був тою альфою й омегою знання учня, якою вичерпувалася вся творчість дитини. Педагог, коли б і міг дати більше або відхилитися в бік, то цього не мав права робити. Пролетарська революція рішуче вигнала зі шкільного вжитку старі підручники, бо вони дійсно були, як каже товаришка Крупська «нікчемні, шкідливі змістом і нестравні формою». Революційна педагогічна думка ставить школі в обов’язок підвести виховання до безпосередніх впливів явищ природи, соціяльного оточення поширювати: й викозувати світогляд у дитини шляхом методичного накопичування спостережень і участи в праці й життю; ось чому, оскільки нової книги все ще не було, педагогічна, думка відводила книзі другорядне значіння. Але книжка в діяльності педагога є знаряддя виробництва. Відсутність лабораторій, різшого приладдя, відсутність виробничої основи, низький рівень кваліфікації педробітників і инші мотиви спричинилися до того, що питання про ролю підручника повстало тепер уже гостро як питання сьогоднішнього дня. Необхідність нового підручника зараз вже не заперечує ніхто: ні практичні робітники, ні теоретики соцвиху. Педагогічна література («Шлях освіти», «На путях к новий школе», «Про освещение на транспорте», присвятивши цьому питанню чимало уваги вирішує діє питання позитивно і тільки ставить до нової підручної книги певні вимоги; а саме: 1) виховання у дітей діяльного відношення до дидактичного матеріалу до педагогічного процесу, 2) впорядкування дидактичного матеріялу повинно відповідати як вимогам науковости, так і вимогам придатності до умов нового життя, радянського побуту, вимогам, що це диктує справжнє життя, 3) нову підручну книжку повинні доповнювати методологічні вказівки, система наводящих запитань і т. и. В такій площі це питання було порушено на ІІІ сесії Науково-педадогічного Комітету Головсоцвиху, що відбулася 15 — 20 жовтня 1924 р. Сесія Наукпедкому теж визнала що книга нового типу може і повніша стати «засобом, що значно полегшує здійснення комплексних планів праці дитячих установ формою старий підруник. В цій справі сесія Наукпедкому прийняли таку постанову: «Кращою формою такої дитячої книги вважати групові робочі бібліотеки, що складатимуться з серії книжок та обслуговуватимуть в цілому зміст комплексних програм і дадуть не тільки готовий матеріал для самостійної переробки самими дітьми, а й плани праці та справочники». Такі бібліотеки, що складатимуться з серії книжечок невеличкого об’єму обхоплюватимуть найрізноманітніші питання комплексних програм, мають замінити підручник старої форми. Користування такою бібліотекою дає багатий простір для методичної творчості самого учня. Звичайно, що підняти видання такої книгозбірні за короткий час не можливо. Тут повинно прикласти багато праці, перевірити самі плани «порадника» на практиці й витворити такі книжки для книгозбірні безпосередньо з практики. Ось чому ті читанки й хрестоматії, що зараз вийшли з друку і в скорому часі ще вийдуть, це тільки компроміс, що має вдовольнити вимогу дня. Держава повинна вирішити це питання лише так, як це визначила сесія Науково-Педагогічного Комітету. Допомогти цьому можуть окремі педагогічні колективи й окремі педагоги на місцях. Вони мають поставити свою практичну працю так, щоб наслідком такої педроботи залишились і їхні робочі книжечки дидактичного матеріалу. Це має тим більше значіння, що в ріжних місцях ріжні умови життя й праці. Один і той же підручник де може годиться для всіх місць. Потрібні підручні книжки для Донбасу одні, для Поділля — Другі, для Чернігівщини — треті. Ось чому в справі створення нової підручної книжки, праця над ними практичних робітників конче необхідно. Місця повинні виявити свою ініціативу й створити на місцях підручну книжку. Створена таким способом на місцях книжка знайде особливо прихильне відношення з боку Наукипедкому, аби тільки вона відповідала тим вимогам, що їх формулює революційна педагогічна думка.
