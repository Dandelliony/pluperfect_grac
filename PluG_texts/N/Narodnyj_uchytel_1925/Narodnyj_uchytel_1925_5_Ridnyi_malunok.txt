Рідний малюнок.
(На місцях після з'їзду).
Збирались довго, бо йти було далеко: сім, а то і всі десять верстов до району. Счасливці робочим потягом, більшість пішки, рідко хто за спасибі під’їхав на підводі, до верху груженій лантухами. За спасибі, бо селяни вже звикли: Та що там з учителя візьмеш! Сідайте — все одно їхати. Чи йти, чи їхати, але ж дома не сидіти, коли там у районі доклад про Всеукраїнський вчительський з’їзд, — -і потяглось вчительство з глухих Сметанівок та Білецьківок до районового осередку в валянках, протоптаних ще дідом, в пальтах, що почали соромитися своєї назви, в бабусиних кохтах, що теплими були ;за-молоду, і шапках-сибірках, зроблених під час відпочинку з кролячих шкурок: сірі, білі, в плямах, волохаті. Зрідка новенькі саки. Поки сходились, приватні балачки про партію, про матеріяльне становище: Т. Чубар казав, що приймали і ще прийматимуть вчителів до партії... От гаразд. Тілько не всіх одразу вчителів вчительок і вчителяток, а треба з розбором: духом справжніх комуністів. Не всі ми ще такі — не встигли загартуватись. Для більшосте вчителів досить того довір’я, що подає нам партія: ми його виправдаємо. А там вже видніше і до партії буде... От дотація наша десь загубилась! Чому на з’їзді не підняли цього питання? Шла, шла, до Полтави дійшла. Казали: «ось у неділю, ось завтра» та ще й досі ніяк не виплатять! Зійшлись. Не роздягаються, бо в помешканні пар з роту йде і ногт дубіють: палива у школі ледве, ледве вистачить. Ноги підобрали під себе, щоб тепліше, руки в рукава поховали, зігнулись, але слухають не з меншою увагою, ніж ми на з’їзді. Вчителі, що виступали на з’їзді в один голос заявили, що ті завдання, ті надії на вчительство, які покладає партія і влада, ми виконаємо... Обличчя прояснились, очі заблищали, кролячі самороблені шапки співчуваюче підбадьорились. Думка: «виконаємо» метнулась у повітрі. Вчительство не зрозуміло, що національна справа єсть висновок класової боротьби, що тільки розвязавши питання соціяльне, можна підійти до розвивання другого питання — про визволення нації. Не зрозуміли
цього вчителі і багато з них стало на чолі петлюровських банд... Шапки переїхали на лоба, руки потяглись до потилиці: добре почухались: Ех... та хіба ми винні?... Несвідомість наша... Немає ишного шляху для вчительства в будуванні першої в світі соціалістичної держави, як шлях спільний з компартією і радвладою. Під керовництвом її ми мусимо довести пролетаріят до вищого щаблю культури.. Шапки з’їхали на потилицю, гордовито виправились напружені груди, випростались руки. Вже нехолодно. Думи про спільну роботу, нагорода, за яку у майбутньому соціалізм — про це мріялось з давніх-давень, — ось гасло, яким починається нова доба вчительства. Довір’я! Ось де воно те останнє слово, чарівне слово, що сполучає в єдиний міцний фронт пролетаріат вчительство. Кінець - слово сказано.В минулому — непорозуміння. В майбутньому - світла праця. Година, друга, там промайнула третя. На перерви виходять неохоче. Слухають з увагою, що до кінця не ослабла. Одна тілько вчителька, натрудившись за дорогу, склепила очі, але й та бадьоро проснулась, коли про ролю вчительок доповідач росказувати почав. Зовсім одігрілись, коли докладчик росповідав про тепле привітання т. Петровського, про єднання з партією, про Червону армію... З’їзд закінчився: «слава червоному вчителю слава новому будівничому». Точнісенько повторилось теж, що на з’їзді при закритті. Бадьорість, завзятість до праці... Шляхи освітлені — тепер за роботу не помацяки, а певно, свідомо... В цьому вона рука успіху. . . А після докладу приватні запитання, — в чому про комплексну систему практичніше не росповідали, про педагогічну станцію, про школи, про все, все? Неможна було, бо й так доповідь розтяглася на три години ... Революція: Пропонувати окрправлінню набути стенографічних звітів Всеукраїнського вчительського з’їзду, аби його постанови досконально вивчити.
