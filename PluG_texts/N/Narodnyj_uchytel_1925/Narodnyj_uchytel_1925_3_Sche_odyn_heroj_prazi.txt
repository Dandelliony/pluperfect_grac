Ще один герой праці.
(З життя народнього вчителя Коростенщини на Волині, Дмитра Овксентієвича Чередника). Ще року 1878 він юнаком почав свою педагогічну діяльність. Вчився па якихось педкурсах, здобув «мінімум» освіти й пішов на працю. Спершу — на Овруччині — па Поліссі — в далекому закутку лісів. Уявіть: 67 років тому піти в ту гущу й мряку... Село далеке від центра, нарід, ще, ледве вийшов з під ярма кріпацтва, тяжать над ним віковічні традиції, біднота, неписьменність абсолютна. Чередник вступив на боротьбу з цим. Часи перед 1905 р. славетні селянськими заворушеннями на Волині. Селянство під впливом революційних ідей, а також в силу тяжкого економічного становища здіймало повстання проти панів. Роля т. Чередника в селянському заворушенню — значна. За його участю селянство почало одверто повставати проти пана, займати панську землю, випасати худобу на панській землі. Але наступила реакція, наїхали козаки в село, становий і т. и. Тільки завдяки одному знайомству, Чередника лише убрали в другу школу. На новому місці т. Чередник пробув 20 років, насаджуючи культуру безпосередньо масам. Багато він зробив в часи революції, коли дружина його вмерла від холоду й голоду, він дід — учитель, ветеран праці, не кидав своєї школи. Роставатись з працею на 47 році вчителювання для нього річ дуже важка. .Ще 27 липня 1924 р., в день ювилею нашої профспілки, райспілка «Робос», і всі районові партійні, професійні та радянські організації вшанували т. Чередника, як героя праці. Ми певні, що наш Уряд по заслугам оцінить працю нашого дорогого товариша. 
