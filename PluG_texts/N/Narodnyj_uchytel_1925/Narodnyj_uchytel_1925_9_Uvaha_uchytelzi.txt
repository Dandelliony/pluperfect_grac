Увага учительці.
Понад 54 відсотки українського масового учительства — жінки, 72 відсотки всього числа педагогів в дитячих будинках-жінки, жінки займають 83 відсотки педагогічних посад в установах для дошкільного виховання. Виховання дітей всесвіту — переважно в руках жінок-учительок. Це загальне положення. І в нас в ССРР діється теж саме. Так трапилося, звичайно, не тому, що «мнякі жіночі руки» краще пристосовані до цієї ніжної праці. Цей стан створив загальний закон конкуренції в капіталістичних умовах, що вживає жіночої праці там, де її є найбільше, де вона менше кваліфікована і дешевша: відомо, ж дешево оплачується жіночу працю. Відомо, як придушили жінку і правнім відношенні на Заході, в буржуазних державах. Наймичка, швачка, учителька — професії цілком однакові — жертви конкуренції, наслідки незмінного роспаду буржуазії, пролетарізації, об’єднання в умовах капіталізму. І коли порівняти ці згадані професії що до сили соціальної «несправедливості!» то учительці мабудь доведеться відвести місце найнесправедливішої жертви: армія хатніх робітниць — найменша кваліфікована сила з найменших же кваліфікованих осередків, селянських; швачка — зайвий, теж малокваліфікований рот мійської сем’ї, навіть повія — жахлива жертва громадянського «ладу» буржуазії — та, хоч в побуті своєму сковзається (в залежності від «щастя» і «особистих якостей») по ріжних щаблях соціальної драбини і вгору і вниз. Але учителька це ж кваліфікована робітниця, а головне — з глибоковизначеною громадською релею — для буржуазії, в її інтересах. По правді сказати ніде так яскраво не виявляється заялозена формула «сраведливости» як тут — в буржуазній справедливості у відношенні до учительки. Порівняйте становище названих категорій жіночої праці в відношенні правнім і ви знову надасте учительці сумне перше місце: адже англійська учителька й досі не одружиться без дозволу начальства (так було і в царській Росії); французька учителька лишиться без посади, коли поведе себе «вільно» і першу вчительку буржуазного світу негайно звільнять або заженуть в далекі кутки за найменшу неслухняність, або за нешанобливість до ксьондза, патера, мера, префекта – йменням же їх нема й числа. Здавалося б, що жінки вчительки повинні були б дати історії цілу низку революційних героїнь, найреволюційнішої) маси. А на ділі воно зовсім не так: коли учительство буржуазної держави в загальній своїй масі консервативне, то найтемнішими в цім відношенні виявляються вчительки: крім загальних причин, що сприяють такому консерватизму (класова хибкість, буржуазне походження, вплив селянського оточення, окремі заходи буржуазного впливу), на політичну темряву вчительки впливав в умовах буржуазної держави безправне становище жінки. Із вище наведеного нетрудно зрозуміти що це безправ’я з особливою силою давала учительку. В політичних умовах нашого Союзу відпав цей примарний тягар: наша жінка вільна, рівноправна, наша учителька, спільно з чителем швидкими кроками йде загальним шляхом пролетарського руху. Наші педагогічні учебні установи вже поповнюються новими кадрами з робітників та селян (робітниць та селянок). Але поки що наші педагогічні кадри заняті тими, хто зовсім недавно вийшов з-під буржуазного гніту. І серед них — учительки, гніт минулого не зникає так швидко. Тим більше треба працювати над собою, — тим більше — уваги учительці. В галузі инших професій ми ще добиваємося зміцнення ролі жінки у виробництві: в професії педагогічній жінка вже порівнялася з чоловіком, навіть випередила його. Таке положення склалося історично, і в нас нема підстав для того, щоб змінити цей процес штучно. Тим більшу увагу, в роботі серед жінок треба уділити учительці. Увага учительці — ось гасло, що кинув один з наших проводарів тов. Зинов’єв (в своїй промові на нараді партійних робітників промислового району, грудень 1924 доку). Учительство займає належне йому місце в узагальнім робітничім русі. Учителька, що численно стоїть спереду жінок, инших професій, повинна стати спереду їх і якісно. Міліони селянок, сотні тисяч робітниць чекають її допомоги.
