Валиться школа
В селі Черемушні Люботинського району на Харківщині є дуже гарна цегляна школа. Біля школи стоїть млин і маслобойня, стоять від 1923 року.. Працює в них душ 12, все куркулі, 5 скотарів — торговців. На млині окремий мотор 18 кінських сил, у маслобойні теж свій 12 кінських сил. Млин пихкотить угору, а мотор маслобойні у землі. От як почнуть обидва працювати, то горище в школі трясеться, неначе ватаг. Учителя школи визивали 1923 року в червні — липні 2 рази комісію з Районового Комітету. Ця комісія сказала хазяям, щоб вони млин стримали, але скотарі кілька разів з’їздили в Харків, дістали там десь папір, щоб млин зостався на місці. Так він і стоїть та працює. Але, як комісія приїздила, то школа стояла ще ціла. А місяців два тому в стінках стали з'являтися тріщини, що далі, то тріщини все більшають, і тепер всі стінки потріскалися, як одна. В школі 5 коминів ;всі вони так кругом потріскались, що вчителі бояться й спати. Одна стінка тріснула й дала щілину в З вершки. Коли млин працює, він дуже заважає учням вчитися.
