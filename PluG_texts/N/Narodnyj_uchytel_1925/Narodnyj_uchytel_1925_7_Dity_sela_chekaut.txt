Діти села чекають.
Наче б то все гаразд з освітою і вихованням дітей на селі. Селу дали 7-річку як і місту. І село має змогу з своїх лав поповнювати кадри учнів профшкол, а далі — технікумів, інститутів і т. и. Ставка на село, на підняття його культурного рівня, що дасть селянству змогу стати рядом з пролетаріатом у всесвітній пролетарській революції. Але чи ж дійсно так? кожний район забезпечений 7-річкою. Але справа не тільки в назві. Чи має ж дійсно село ту семирічку, ту школу, яка була б тією кузнею, де освіта і праця виковують ідеологію молодих піонерів? Ні. Здебільшого нема й наближення до цього. ! Районні школи (за малим винятком) мають досить гарні світлі будинки, навіть і трьох-поверхові, порядно обставлені матеріяльно; заповнюється школа здоровими душею, незіпсованими селянськими дітьми, повними енергії, бажання учиться і творить. А за півроку ви замісць тих радісних, бадьорих, веселих личок, бачите скучні, апатичні обличчя цих квітів села. Частина з них засихає й такими сухими залишаються тягнути лямку далі. Діяльніша частина йде до дому і там шукає відповідної роботи для своєї енергії, лишаючись поза науковим освітленням явищ і причин. Життя широке, бурхливе захопило й дітей села, вони теж хочуть нової школи, де б вони найшли все те, що цікавить їх, найшли б розвивання тих питань, які висовує їхнє життьове оточення. Цієї школи село здебільшого не має й досі. Де причина? В відповідному педагогічнім персоналі. Його необхідно поновити, освіжити молодими, червоними педагогами, що поведуть за собою останніх. В першу чергу дайте червоних завів, дайте тих застрільщиків, які дадуть тон всій школі й поставлять школу на нові червоні рельси. Що уявляють наші зави в 7-річці на селі? Це хороші (і то не завжди) завхози. Така думка иншого педлорсоналу школи. А виховавча й навчальна частина? «Для цього є всі инші учителі, їхнє діло вчить й виховувать». І вчитель, переконавшись, що зав йому не дасть поради в трудних випадках його роботи, веде справу на «ура». Обвинувачувати цих завів ніхто не хоче, вони вихованці старої школи, їм не вдається нова роля. Але де ж наші Віновці, Педкурсанти? Сидять тільки по міських шкодах. Коли не вдається попасти в міську школу, улаштовується конторщиком, аби не на село. Оце й уся наша біда! Командировані комнезами, - село вас чекає, вас чекають діти села — майбутній авангард. Ви в боргу.
