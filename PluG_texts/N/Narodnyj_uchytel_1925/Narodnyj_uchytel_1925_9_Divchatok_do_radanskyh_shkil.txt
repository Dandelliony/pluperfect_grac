Дівчаток до радянських шкіл!
14 років вже пролетаріат всесвіту святкує 8 березня. Встановлено це свято з метою прилучити до активної участи в загальній боротьбі пролетаріату і жіночу половину людства. Скрізь цього дня пролетаріат зосереджує свою увагу на потребах і запитах жіночих лав свого класу. Святкуя цень день і робітництво та незаможне селянство Радянських Республік. Радянська влада поробила заходи, щоб порівняння в правах і чоловічу й жіночу частини людства. І ні одно законодавство світу не зробило стільки для жіноцтва, як то ми маємо в Радянських Республіках. Далі, ніде в світі не зроблено стільки. скільки зроблено в Радянських Республіках, щоб роскріпачити жінку від кліщів родинного побуту. Тут мало ще юридичних законів та постанов, а треба дати ще спромогу на ділі скористатись з них. Заходами держави й заходами робітниче селянської суспільности для жіноцтва, по змозі, забезпечується фактичне користування своїм новим положенням. Тут напр., Наркомздоровлівська система охорона дитинства, та материнства, наркомосівське соціальне виховання дітей, система народнього харчування й т. и. як раз і прямують до того, щоб справді роскріпачати жінку від ланцюгів родинного побуту. Правда, всіх цих заходів, що до мережі установ, все ще не досить. Але з часом, з поліпшенням добробуту Республіки все це побільшується і зросте в такій мірі, щоб забезпечити потребу цілком. Тут тільки є одна яскрава риса. Віковічний гніт над жіноцтвом, старі забобони й перекази часто перешкоджають жінці скористатись з своїх прав навіть і тоді, коли є повна для цього можливість. Особливо це помітно на селі, де старі традиції, забобони ще досить трівні. Тут причина лежить в темряві жіноцтва, в його неписьменності. Ми знаємо, який малий відсоток грамотних жінок. Лікпункти зараз змагаються перемогти це лихо , ліквідувати неписьменність, не тільки серед чоловіків, але і серед жінок, який будь лікпункт скаже, що жінок там значно менше. Тут ще багато доведеться проробити. Але коли робити, то робити треба від початку. Не тоді, коли людина стане дорослою, а тоді, коли це треба робити. Ось цікавий факт. Наша (мережа трудових шкіл не така ще велика, щоб охопити всіх дітей. Але і серед охоплених школою дітей зараз помітна дуже велика нерівність між хлопчиками й дівчатками. Так в 15.715 трудових школах України в цьому році вчиться хлопчиків 1.016.999, а дівчаток — тільки — 516.936. Це показує, що 67% шкільних місць заповнено хлопчиками і тільки — 33 % дівчатками. Не треба, звичайно, думати, що дівчаток у нас менше, ніж хлопчиків. Ні, тут наша сільська дійсність спричинилась до такої картини. Так, часто бував, що школа вбирає в себе всіх хлопчиків села чи хутора, а дівчаток батьки до школи не віддають. А потім уже, коли діти повиростають, то зразу ж нерівність і дається в знаки. Бо справді, що зараз, при всій складності сучасного життя, можна зробити неписьменній жінці? На цьому треба скупчити увагу робітниче селянського суспільства з приводу 8 березня, й рішуче повести боротьбу з таким ненормальним явищем. Треба покінчити із забобонами селянства й втягти дівчаток до наших шкіл в рівній мірі, як і хлопчиків. Бо тільки грамотна жінка зможе прийнята активну участь в боротьбі та будівництві працюючого люду.
