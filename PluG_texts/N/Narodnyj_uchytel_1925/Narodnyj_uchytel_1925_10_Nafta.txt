Нафта.
Нафту добувають ріжними способами, — напр., бурінням, пумпуванням, тартинням і, т. ин. Це — способи технічні. Але останніми роками стали вживати ще й инших способів, покладаючись на їхню більшу продукційність: нафту силкуються добувати багнетами, гарматами, аеропланами, меншевицькими повстаннями, повстаннями релігійними і т. ин. Це — способи політичні. Вірніше називати цей спосіб англійським, бо англійцям безумовно належить велика честь винаходу й упертого переведення величезних досвідів в цій новій царині наукових завойовань. В інтересах історичної істини необхідно зазначити, що деякі досліди в цій галузі у пумпуван і й бурінні нафти політичним способом — вживалися капіталістами ріжних країн і раніш. Але тих способів, як і инших нових наукових винаходів, вживалося до деякої міри нишком. Так, пенсильванську, галиційську, сахалинську та бакинську нафту добувалося таким чином, що на цей предмет організувались кампанії з ріжними назвами (напр. Ойль Компані, Мазут, Нобель і т. ин,; «великі» люде складали великі капітали і мішали робітників та селян своєю ласкою з нафтової промисловосте, що є в їхній батьківщині. Винайдених англійських способів вживаюся нечасто: вони мали таємну форму — то, часом, наслідком цього був незрозумілий заколот місцевого населення й надсилалося загони для «охорони промислів», то ще не частіше загрожували відвертою війною, коли з яких-будь причин уряд нафтової країни спробує порушити інтереси акціонерів (пайщиків) цих Ойль Компаній або Нобелів і т. ин. Економічним наслідком розвитку капіталу є, як відомо, масове виробництво продукта. Перераховані вище технічні способи, видимо, здалися за дуже нешвидкі, що гальмують масове виробництво. Очевидно, з цих причин Англія почала вживати гідні подиву нові англійські, або, як ми сказали «політичні» способи її добування. Так, нещодавно за світової війни, англійський уряд звернув свою увагу на нафту бакинську. Властиво кажучи, споріднені, так би «мовити звязки з бакинськими нафтовими вежами, англичане вже давно мали; чимале число шпар наповняло золотом кишені кампаній наших та англійських капіталістів (хто, наприклад, не знав тоді імени Манташева, що добув таких чудових огирів на бакинській нафті?); ці кампанії провели тоді чудовий нафтопровод — від Баку до Батуму. І все було так добре: ніжно дзюрчала нафта по величезних колекторах нафтопровода, тихо стікала у величезні наливні пароплави, — і безкраїм струмком текло золото в кишені наших, англійських і инших капіталістів. Але коли в нас рухнув царський уряд, англійці перші спробували широкий дослід вживання політичного способу буріння і пумпування нафти. Вони чомусь не йняли віри в те, що трудові радянські республіки зрозуміють благодійне значіння нафтових кампаній. Тоді то старанними зусиллями англійських нафтяників виріс на Кавказі нафтовий грузинський меншевицький уряд: його завдання полягало не тільки в охороні батумського нафтопровода. Згодом він повинен був взяти на себе й охорону самих нафтових веж. І коли під натиском наших робітників та селян, що не зрозуміли благонадійности нафтяників меншевицький уряд покотився по зіпсованому нафтопроводу — через Цатум — в Європу, — англійці, французи, американці скупі з закордонним утікачем Мавташевим мали всі підвалини, щоб обуритися неприпусною поведінкою більшовиків. Перша невдача не злякала щирих нафтяників. Наслідком нового напруження ми мали в Грузії нову спробу добування нафти масовим шляхом. Ця спроба попала в історію нової науки під назвою: «меншевицького повстання». І цей дослід вийшов невдалим: трудовий нарід Грузії виявився — в протилежність до меншовиків — зовсім не нафтоносним і в своїй несвідомості дойшов того, що в центрі Грузії радо вітає тих, що заважає розвиткові англійського досліду: Всесоюзний Центральний Виконавчий Комітет СРСР засідає тепер в самому серці Грузії в Тифлисі, почав свою роботу по величезній маніфестації населення. Такої маніфестації — кажуть тубільці — Тифлис ніколи не бачив. Над улюбленою колонією нафтяників морем мають червоні прапори. Тов. Риков складає звіт перед сесією ВУЦВК про роботу Уряду, підсумовуючи наші здобутки. Тов. Чічерін широко освітлює перед трудящими наслідки нашої зовнішньої політики — непереможньої і прямої. Йде ділова критика. І в мозок капіталістів, нафтових, вугляних, метальових, транспортних, хлібних і инших б’є немилосердне радіо: спроба політичного помпування й свердління не вдається: надто великий опір трудящих. Ніхто не хоче вмірати — особливо клас. Для капіталістів нафта (та чи одна тільки нафта?) в умовах розвитку сучасної техніки — питання життя й смерти. Ось чому політична боротьба за нафту займає таке місце в роботі сучасних буржуазних урядів. Поруч з бакинською нафтою англійські капіталісти зупиняють свою увагу на нафті мосульській. На прочуд точно повторюється дослід англійців. І над Мосулом літали англійські аероплани і тут працювали наняті англійські багнети. Але така істина: досвід не вчить буржуазію. Досвід з бакинською нафтою не завадив англійцям після невдалої відкритої боротьби організувати в Курдистані повстання, за взірцем ніби справжнього народнього повстання. І коли в грузинському огнищі справа будувалась на національнім моменті, то тут — для «зміцнення вражіння і впливу — християнські англійські буржуа підняли національно-ісламське повстання. П’єсу розиграно зі стараною підготовкою: найшовся й кандидат на султана, син вигнаного турками каліфа, і придатний енергійний Шейх Саїд; фанатики — дервиші грають на струнці темної несвідомости: будемо боротися за релігію, проти атеїзму в школі, проти того, що жінки одягаються «так негоже» (з прокламації Шейха-Саїда). Але буржуазна республіка, що нещодавно позбулася феодального уряду, дуже зацікавлена в протилежнім: інтереси турецькі росходяться з інтересами англійської нафтової промисловосте. Повстання придушають. Більше того: нова англійська спроба штовхнула турецьких буржуїв на певнішу ліву політику: хиткого прем’єра Феті-бея, вони замінили рішучим і лівішим Ісмет-пашею. Спроба політичного здобутку нафти не вдалася й тут. Очевидячки буржуазія в деякій своїй частині починає сумніватися в вартості такої спроби: недарма японська буржуазія, нишком за час війни й революції захопивши «шматок» нашого північного Сахалину (нафту й вугілля), знайшла вигіднішим зректися ніби-то і вдалої політичної спроби і зволіла договоритися з нами, як з хазяями, вернувши загарбане. Ми пишемо про нафту, але це тільки намацання живчика на одній ділянці капіталістичного тіла. Нафта, вугіль, руда, хліб, — байдуже що «скрізь імперіалізм європейської буржуазії випробовує ріжні способи захвату ринку, захвату ділянок здобуття сировини. Завжди — захватом. Бо способів так званої мирної експлуатації у бужуазії вже нема. Імперіалізм доходить до свого останнього етапу, до доби «відвертої війни, лютої війни за існування. Це війна стає відвертою, позбавлена будь-яких колишніх прикрас. Цей войовничий стан «стає засобом існування капіталізму. Ця війна йде в середині його, в боротьбі капіталістичних країн поміж себе. Вона і зовні: в спробі об’єднаної боротьби проти пролетаріату. Тому така сороката й зрадлива політика буржуїв: вчорашні гасла, викидається нині, без ніяковосте і без звичайних хитроумних прикрас дипломатії. Чи давно, так званим, женевським протоколом «великі держави» гарантують захист малим — Польщі, Румунії, Чехо-Словаччини. А газети за останній тиждень принесли вісти, що вголомшили ці малі держави: женевський протокол касується. Замісць його — гарантійний пакт — умова Франції, Англії, Італії і Німеччини тільки між собою. Малі нації, ради яких пролито стільки крокодилячих сліз буржуазії і народньої крови — забуті. І вчорашня добра нянька Румунських буржуа — Франція — вимагає рід Румунії виплати боргів. — Ми писали минулого разу: доба соціяльного угодовства минула. Тепер можна додати: проходить і доба протекційних союзів. Йде роспад. Грабунок стає відвертим. І те, що він не вдається, — найкраще свідчить про початок слабости імперіалізму, його розвалу «Нафта це тільки один з показників розвалу. Її не вдається вже добувати розбоєм. Але спроби цього способу добування досягають в політичному відношенні свого наслідку: скрізь, куди заносить свою лапищу імперіялізм, починається пожежа, що розгоряється у всесвітній пожар, останній пожар.
