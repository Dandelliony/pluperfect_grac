На новий шлях
(Лист з Тульчина на Поділлю) Неймовірними зусиллями правління Просокдлоту, як тоді звалася наша спілка, вдалось організувати під високою назвою «будинок відпочинку» — кімнату з столом і 6-ти ліжками для наїзжаючих вчителів. Це було 1922 року. Про це може і зараз розповісти В. М. Никитський тодішній член правління спілки і організатор цього «будинку» один з найстарших профробітників союзу на Тульчинщині. Про цю кімнату згадують з подякою ті сельські вчителі, що по справах заїзжали тоді в Тульчин. Ніхто з них не знав, яких зусиль стоїло організувати цей «будинок», а попросту сказати, ночліжку з харчами. З того часу пройшло 2 роки. Зараз наша спілка, має дійсний будинок робітника освіти — БРО, як його скорочено охрестили. БРО займає один з кращих домів в центрі міста. Заново відремонтований він має: залу для загальних зборів, книгозбірню, читальню, кімнати: сан’освіти, наросвіти, гурткової праці, шахматну й инші. Книгозбірня постійно набуває книжки педагогічного й загально-політичного змісту і в майбутнім стане одною з багатих в окрузі. Читальня має щодня ріжні газети і журнали: «Іскру», «Знаття», «Прожектор», «Глобус» і инші. Поруч з цим в читальні організована постійна виставка книжок-новинок. Кімната санітарної освіти лише організується силами й заходами окр’здоров’у: Кімната вчителя містить в собі цілий рядок діаграм, схем і ин. місцевої організації «Роботу», складу учнів шкіл і ин. Там же виставляються стінгазети і ин. показні роботи шкіл. Гарно вбраний (червоно-чорним) кутоккімната В. І. Леніна робить дуже приємне вражіння. Особливо виділяються: п’ятикутня зірка з барел’єфом Ілліча в середині — зроблена з дуба учнями Чоботарської техшколи і маленька, але гарно підібрана виставка книжок пам’яти Ілліча. В будинку існують і регулярно — раз на тиждень працюють гуртки: співочий, ленінізму і профруху. Гуртки, ці ще не виявили багато творчої праці, бо вони не підшукали придатного методу занять, хоча члени гуртків — вчителі і инші культробітники. Цими днями на загальних зборах це питання остаточно вирішиться. Як осягнення ленінського гуртка можна вказати на розробку матер’ялу (позачергою, під час Ленінських днів) про «ленінізм і троцькизм». Розробка тривала 2 вечори; раніш заслухано поважну доповідь голови союзу тов. Ахматова, а після розвернулась дискусія. Після закінчення розробки принято резолюцію, де цілком схвалюється постанова ЦК і ЦКК про т. Троцького. Під час ленінських днів, крім цього проведено клубний вечір і випущено перше число, стінгазети «На новий шлях»! 10-го лютого вийде нове число газети цілковито присвячене побуту робітників освіти. Таким чином умови для дальшої праці сприяють її розвиткові і від самих вчителів залежить поставить свою працю на належну височінь.
