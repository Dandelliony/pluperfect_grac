Думки на з'їзді.
Не можливо за десять хвилин по регламенту висловити те, що продумано, пережито за сім років революції... Тому вчителі частину жвавих диспутів переносять на вулицю, у їдальню Церабкопу. Особливо тут, коли шлунок вчителя наповняється їжою... Партія... Ширше двері... Хай всі учителі йдуть, — хвилюються одні. Не спішіть, треба підготуватись, треба простудіювати, Леніна, Маркса... Це питання надто серьйозне, щоби рішати змаху. Гордощами сповнюєшся, коли партія до нас, позапартійних ставиться з таким довір’ям... Легше працювати, гору хочеться звернути... Немає тут провини нашої. Коли б партія звернула увагу на вчительство до 17 року, не було б з нашого боку помилок, багато перешкод на шляху революції було б усунуто...В иншому місці: Школа теж має певний шлях розвитку. Вона будує свою роботу на активності та самодіяльності дітей. Вона стане самим життям. Вчитель зробиться комуністом... Що буде тоді з дитячим рухом? Ленінці перегружаються роботою. Бони стомлюються, можуть зробитись байдужими. Про гегемонію школи чи дитячого руху ще не слід балакати. Треба казати про дружню солідарну працю комсомольця та вчителя, бо для багатьох комсомольців теж треба вчителя. Лаються батьки, що тягають їх до лікнепу. «Діти ж всі до школи ходять, а гроші на них витрачають». Рецідивів немисьменности багато. Це зменшує ефект. У нас на селі одну жінку три рази «ліквідували», а тепер вона знову у лікнепі. Це від того, що грамотному селянинові нічого читати у селі, немає книжок, газет... А тому немає апетиту до грамоти. Треба роботу по ліквідації неписменности увязати з підняттям загального культурного рівня села, щоб перше не снішило, а друге не відставало. Тут є розрив, треба з’єднати, щоб після десятого року революції не пришлось відувати рецідивів.
