Вчитель і зозуляста курка (побутове).
Цілісеньку зіму бігав Семен Петрович по селу, шукаючи де купити крашанок, і за усю зіму жодної крашанки не з’їв: баби крашанок дома не продавали, боячись продешевити, а до базарю було верстов з 12. Незадоволене бажашгя ще більше розгоряється, а тому цілком зрозуміло, що вчитель твердо вирішив добути по весні собі курку. Семен Петрович надзвичайно захопився курячею ідеєю і через місяць, коли саме сніг почорнів, він як платню за навчання грати на скрипці куркулячого «ребьонка» одержав жирну зозулясту курку. Аж затанцював Семен Петрович, коли, зробивши, но вказівках «ребьонка», курці відповідний медичний огляд, упевнився, що вона з крашанкою. Дев'ятнадцятеро яєць на погибель вчителя знесла проклята курка: двоє Семен Петрович з’їв, а рештою завзявся підсипати зозулясту. Двадцять днів ходив він, нетерплячо заглядаючи щодня під квочку, а на двадцять перший почали лущитись курчата. Саме коли вилупилось дванадцяте, прибіг з сільради сторож з суворим папірцем: «негайно пропонується прочитати лекцію з природознавства». Глянув Семен Петрозич на картуза свого, в якому копошились ще мокрі курчата, подививсь на сторожа, похитав головою і нічого не вимовив. Не будуть Семен Петрович лекцію приказувати: вони як раз курчат луплять, а курчата у їхньому картузі.... Ніяк не придуть, — докладав сторож у сільраді. Як добрий батько ходив Семен Петрович за своїми курчатами, навіть з куркою розмовляти навчився: Хорошо зі мою буде... крашанки, яєшня. В осені, саме перед початком навчання, одержав Семен Петрович страшне повідомлення: «негайно з одержанням цього пропонується від'їхати»... За віщо? — тремтячим голосом запитував Семен Петрович у районі. Кохаєтесь в господарстві! — суворо відповідали йому. Коли вчитель виходив з райвиконкому, люде чули, як він блідими вустами шепотів: Проклята будь зозуляста курка і всі її курчата!
