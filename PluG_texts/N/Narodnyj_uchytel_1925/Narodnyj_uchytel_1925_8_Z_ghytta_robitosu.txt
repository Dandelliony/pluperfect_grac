З життя Робітосу.
СКЛАД УЦБ СЕКЦІЇ НАУКОВИХ РОБІТНИКІВ. І-й Всеукраїнський з’їзд наукових робітників обрав Українське Центральне Бюро секції складі 13 чоловік, та кандидатів, а саме: . Профес. Алов — Харків, акад. Баталій — Харків, проф. Гольдман — Київ, тов. Іванницький — Київ, тов. Лозовий — Головпрофосвіта, Новосільців — Катеринослав, проф. Семковський — Харків, Соколів член президії ВУЦП РОБОС, академ. Фомін Київ, проф. Шатуновський — Одеса, тов. Геринович — Кам’янець. Кандидати: т. Дорошенко — Київ, Златковський — Одеса, Тростикацький Катеринослав, Ходак — Полтава, Постоєв — Волинь і Чернигівський-Чушковський-Чернигів. На голову Бюро з’їзд, одноголосно ухвалив обрати акад. Багалія. 1-й ПЛЕНУМ УЦП СЕКЦІЇ Н. Р. 3-го лютого ц. р. в колоннім залі клубу «Червоний Вчитель» відбувся 1-й пленум УЦБ СНР. До голови бюро акад. Багалія, обраного на в’їзді, пленум образ членів президії: проф. Алова, проф. Семковського, тов. Лозового і тов. Соколіна. (Ухвалено чергові пленуми скликувати раз в 3 місяці. Кандидатам до УЦП СНР на всіх пленумах вирішено надати право ухвального голосу.
ПЕРСОНАЛЬНІ ПЕНСІЇ. До ВУЦП з місць надходять багато просьб призначити персональні пенсії робітникам освіти. Але з огляду на обмеженість засобів у НК соцзабезпечення для цієї ціли, він може задоволити лише просьби тих робітників, що мають революційні заслуги перед Республікою або відзначилися своєю цінною науковою працею. За одну лише вислугу літ персональної пенсії не призначається; такі просьби розвязуватимуться на підставі постанови ЦВК та РИК ССРР від 15 1 — 25 р. про пенсії для освіти. З них міркувань ВУЦП РОБОС запропонувало всім губвідділам ставитися критичніше до клопотань про персональні пенсії і підтримувати просьби лише тих робітників, що дійсно відповідають вимогам: виявили революційні заслуги або особливо цінну діяльність для науки й культури. РОБОТА СПІЛЧАН СЕРЕД СЕЛЯНСЬКОЇ МОЛОДІ. Поширення сільсько-господарської освіти серед селянської молоди тепер набирає надзвичайної ваги. Ця справа набуває свого конкретного вмісту в сільсько-господарських гуртках по селах, при ячейках КСМУ. Члени спілки РОБОС, що для них сільськогосподарська освіта й пропаганда є одним з найголовніших завдань в громадській роботі, повинні як найтіснішо звязатися з с.-г. гуртками й провадити там працю. ВУЦП Робос надіслало на місця обіжник, визначивши головні моменти роботи членів спілки Робос в с.-господарських гуртках, а саме: 1) Читати лекції, вести розмови, в гуртках на теми с.-г. освіти. 2) Брати участь в складанні учебніх планів та програм для гуртків. В) Допомагати докладачам з молоді в складанні планів і тез їхніх докладів в гуртках. Разом з тим визнано за потрібне притягати членів с.-господарських гуртків для допомоги учням шкіл в їхній праці на шкільних досвідних полях. Вся робота ваших спілчан що до с.-г. гуртків повинна провадитися вкупі з комсомолом.
ЗБІЛЬШЕННЯ МЕРЕЖІ БУДИНКІВ ОСВІТИ. Не по всіх кругових місцях організовано будники робітників освіти. Заважала цьому відсутність коштів у місцевих організацій нашої спілки. Всеукраїнський з’їзд Робос ухвалив, змінити матеріальну базу існуючих БРО і організувати їх у тих округових місцях, де ще їх немає. ВУЦП РОБОС запитало Волинський, Одеський, Полтавський, Харківський та Чернигівський губробоси, де в першу чергу вони мають намір організувати БРО. З засобів, одержаних від НКО, таким будинком вдається субсидію, на влаштування, але з умовою, що надалі вони самі вже дбатимуть про утворення матеріальної бази для свого нормального існування. ІСТОРІЯ ПРОФЕСІЙНОГО РУХУ РОБІТНИКІВ ОСВІТИ НА ВКРАЇНІ. Професійний рух робітників освіти на Вкраїні проходив при дуже складних умовах. Необхідно зібрати матеріяли розвитку спілки Робос на Вкраїні, систематизувати й розробляти їх, щоб дати повну й яскраву картину професійного руху робітників освіти. З цією метою ВУЦП запропонувало всім губвідділам утворити спеціяльну комісію для вивчення профруху. Матеріали цих комісій треба надсилати до ВУЦП, воно систематизує їх і видасть окремою брошурою.
ВИРОБНИЧІ НАРАДИ ПРИ УСТАНОВАХ НКО. З метою направити економроботу наших низових професійних організацій в певне річище й визначити їх компетенцію й форму участи в цій роботі, утворюється при установах НКОсвіти виробничі наради до складу яких входять: 1) діяльні робітники місцкомів, 2) представники адміністративно-технічіного персоналу установи; 3) окремі спілчане, що входять до наради з своєї ініціативи в порядку громадської самодіяльності. Виробничі наради обговорюють і пророблюють окремі справи господарювання культосвітньої установи і визначають шляхи їхнього полагодження й виконання. Виробничі наради не втручаються в адміністративну діяльність установи. Керовництво виробничими нарадами наложить місцкомам, що здійснюють його через виробничі комісії, утворені при місцкомах. Президія ВУЦП РОБОС затвердила положення про такі виробничі наради. Для місцкомів, що об’єднують кілька установ, розроблюється спеціальну інструкцію.
ДОДАТКОВА ЖИТЛОВА ПЛОЩА ДЛЯ ВЧИТЕЛІВ. ВУЦП РОБОС пропонує відповідним органам визначити в новому житловому законі, що вони тепер розроблюють, для вчителів додаткову житлову площу 5 кв. сажень зверх встановленої норми для всіх громадян.
НОВИЙ ТЕКСТОВИЙ ЗВІТ. Форма дотеперішнього текстового звіту Губробосів не відбивала в собі багатьох моментів спілкової роботи. Щоб надалі наші спілкові органи мали можливість фіксувати всю пророблювану нами роботу за певну добу, ВУЦП РОБОС виробило нову форму текстового звіту; в ньому кожний з моментів роботи ілюструватиметься цифрами. Нова форма звіту значно полегшить нашим організаціям справоздання з своєї роботи і разом з тим надасть можливість скоріше й краще підсумувати свою роботу в всеукраїнському розмірі.
ФОНД ДОПОМОГИ СПІЛЧАНАМ. Багато спілчан, коли їм трапляється бувати в Харкові, звертається до ВУЦП за грошовою допомогою. Але ВУЦП, не маючи спеціальних коштів для нього, змушено відмовляти в допомозі. Щоб надалі мати можливість допомагати спілчанам в їх, під час, дуже скрутному матеріальному стані (пограбування в дорозі, витрати на лікування в Харкові), ВУЦП порушує перед ЦК Робосу справу про утворення спеціального фонду допомоги при ВУЦП.
ПОШИРЕННЯ ЖУРНАЛУ «РОБІТНИК ОСВІТИ». ВУЦП звернулося особисто, до голів і секретарів губ. і окрробосів з листом, де їх закликає сприяти як найбільшому поширенню журналу «Робітник Освіти». Дотеперішнє число передплатників не відповідає потребам в нім серед наших спілчан на Вкраїні. В багатьох місцях спілчане навіть не знають про існування журналу. Подбати про те, щоб журнал досягнув найглухіших закутків нашої периферії, зібрав собі там передплатників і став дійсно трибуною низових робітників, таке завдання керовників наших профорганізацій на місцях.
ВИДАННЯ БРОШУРИ ПРО ВЧИТЕЛЬСЬКІ З’ЇЗДИ. З метою підсумувати роботу вчительських конференцій на Місцях, ВУЦП РОБОС взялося збирати й розробляти матеріали, що освітлювали б всі моменти цих конференцій. Матеріали ці вийдуть окремою брошурою.
