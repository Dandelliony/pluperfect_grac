Ліквідація неписьменности жіноцтва.
Коли загальний відсоток неписьменних дорослих по України високий (65%) — так відсоток неписьменного жіноцтва в тому числі загрозливо високий. Дані Центрального Статистичного Управління в 1920 року про число неписьменного жіноцтва говорять слідуюче: на 1000 жінок неписьменних припадало: віком від 18 до 40 років — 751, самих 17 річних — 786 и 40 річних — 859. Трохи вищий відсоток письменних жінок віком від 18 до 35: 643 неписьменних на 1000 жінок. Коли порівняти ступінь неписьменности однакового віку, так виявляється , що жінок майже в 2.5 рази більше неписьменних , ніж чоловіків. Особливо загрозлива неписьменність серед жіноцтва на селі: там понад 3\4 всіх жінок- неписьменні. Порівняємо числові дані, що до неписьменности серед жіноцтва в місті та на селі, на 1000 жінок. Отже, ми бачимо дійсно загрозливі числа неписьменних жінок на селі. Взявши на увагу пригніченість та несвідомість і забобоність селянки, ми побачимо, яка тяжка спадщина у нас від старого ладу. Сучасний стан освіти жіноцтва лишає майже однаковим відсоток неписьменности серед жіноцтва, бо хоча й іде ліквідація неписьменности серед дорослих, так підростають неписьменні діти, що не могли вступити до школи Соцвиху. Не менш страшні числа неписьменних жінок з ріжних націй. Навіть поміж таких відносно культурних груп населення, що мешкають на Україні, як німці, латиші, поляки та євреї, — жінки переважають чоловіків своєю неписьменністю. Темнота жіноцтва підвищує і без того високий загальний відсоток неписьменного дорослого населення поміж українцями, росіянами (найбільшими групами населення України), та й иншими народностями. З цієї діаграми видно, що серед жінок українок найбільша нописьменність-74,3 %. Досить значна неписьменність і поміж жінками — росіянками — 50%. Значно менша неписьменність серед польського жіноцтва (29,9%), єврейського (19,5%), німецького (17,7%) та латишськсго (9,4%). Як і треба було побоюватися, серед жінок українок найвища неписьменність. Це явище цілком зрозуміле, воно - викликано тією політикою, що провадив царський уряд на Україні, що до українського населення, а особливо до жінок-українок. З причини політичних, релігійних, родинних, побутових та инш., жінці майже заборонялося митися. Згадаймо, чи багато було в наших школах до революції жіноцтва, особливо по селах. «Дівчині не личить бути письменною, така була «мудрість» народна. І багато було випадків, що письменна жінка з-за отаких поглядів на письменність не признавалась до своєї неписьменности і забувала її цілком. Але це ще про все. Не забуваймо, що школа на Україні до революції була чужою для українського народу духом і мовою. Допомічних культурно-освітніх установ, що могли запобігти повороту до неписьменности на селі не було: не було ні бібліотек, ні клубів, ні театрів, а по містах цього всього було замало; не було також, газет, журналів, брошур для села. Все це викликало величезний поворот до неписьменности серед дорослого населення, а особливо серед жіноцтва, що ясно з наведених чисел і таблиць. З огляду на це не дивно, що ми маємо таку культурну відсталість та економічне зубожіння нашого населення, забобонність і несвідомість нашої жінки, спадщина радянському урядові від старих часів. Не дивно, отже, що Росія, а разом і Україна завсігди займала одне з останніх місць серед європейських держав письменністю свого населення, а особливо письменністю жіноцтва. І тільки радянський уряд, взявши до своїх рук владу в країні і оголосивши диктатуру пролетаріату та біднішого селянства, підніс як найвище інтереси цих двох останніх груп населення, і вперше в історії роспочав широку кампанію для ліквідації неписьменности, притягнувши з особливою інтенсивністю до цієї кампанії жінку-пролетарку, жінку- селянку. Устами свого проводиря й керовника, тов. Леніна, радянський уряд визначив одну з своїх провідних думок про освіту жінки-трудівниці: «кожна куховарка повиннна вміти керувати державою», — і в першу чергу вона повинна бути письменною. Наслідком цього відкрито тисячі шкіл для дорослого населення при фабриках, заводах, при ріжних инших робітничих професійних з’єднаннях, куди з особливою уважністю притягнуто жінок. Проминуло п’ять років по декреті про ліквідацію непнсьменности. За цей час багато жіноцтва пройшло через установи ліквідації неписьменності. На жаль ми ще не маємо певних числових даних про участь жіноцтва в школах лікнепа. Зазначимо лише, що досить тяжко було розбуркати оту величезну темну масу жіноцтва. Багато затрачено зусиль працьовниками лікнепу серед жіноцтва, поки жінка робітниця в місті на фабриці, а потім за нею й жінка-селянка-незаможниця несміливо переступила поріг школи. Довелося багато їй уперто боротися, щоб зламати забобонне відношення до школи й освіти, щоб зламати упертість і інертність жіноцтва в цій царині. Але все ж не можна сказати, що ми не досягли тут певних успіхів. З числа навчених уже грамоті на протязі минулого часу в 1.000.000 чоловіка жінки займають в середньому 25 — 30%. А останній рік жіноцтво, особливо, в містах, навіть переважає чоловіків своєю кількістю на лікпунктах. Доводилось спостерігати школи лікнепа в таких містах, як Київ, Винниця, Одеса, Артем’євськ, Житомір та инш., де число жіноцтва досягало 90 і навіть до 100% учнів в школі. Мури відсталости, зайвої соромливости, несвідомости серед жіноцтва розбито, і жіноцтво по містах і селах плавом попливло до шкіл дорослих. Перед нами жмут листів цих дорослих учнів — жінок, де вони такими щирими словами розповідають про своє щастя від прозріння. Ось скілька з них: «Я, дорогі товариші, зараз вже письменна і тапер я скажу вам; неписьменність, — то лихо, то тьма, то причина багатьох наших бід. І наші злидні, навіть хвороби наші, то є наслідки цієї проклятої темряви». Такими словами оповідає бувша неписьменна робітниця заводу ім. т. Петровського. Скільки радости з приводу просвітлення почувається в цих словах! Як глибоко й вірно зрозуміла ця проста жінка значіння письменності в житті бідних, досі затурканих безупинною працею людей! «Темна я була. Покірно зносила тягар нужденного життя. Думала — така мабуть доля наша. Але як я помилялась! Школа мені очі розкрила. Полуду з очой зняла. Я мов удруге на світ народилась. Тепер я не нарікаю на долю. Коли я читаю газету чи книжку, я бачу, що скрізь бідні люди самі собі долю кують. І так мені радісно, і так мені приємно, що я неначе з усім світом розмовляю. Я бачу людське життя, і вчусь з нього своє життя будувати». Отже грамота цій темній жінці показала навий світ. Вона почала жити не лише своїм життям. Її турбує життя всіх людей. На цій жінці справдились слова, що грамота нас об’єднує в одно. Грамота — шлях до загального життя, вона — шлях до комунізму. Спізнавши щастя від просвітлення, ця проста жінка не ховається з своїй скарбом. Вона голосно на (ввесь світ криком кричить до неписьменних братів своїх. «Дорогі товариші! Хто ще темний — неписьменний, не гайте часу, вчіться. Бо неписьменність — темрява, смерть, а освіта світло, життя! І ніколи не сподівалися неписьменні люди, скільки радости й нового щастя принесе їм школа. Перед ними відчиняється дійсно новий світ. Ось що читаємо ми з одного листа недавно ще неписьменної:
Я ніколи не сподівалася, що школа мені так багато щастя принесе. А вона багато дала знання мені про світ, про людей. І цікавіше жити стало. Що я була до школи? Вічний попихач. Хто з нас жінок не знущався? І все то ми терпіли. Бо що ми, жінки, значили? «Баба — не людина», — така навіть і приповідка була. Ну, а тепер хто мені це скаже?! Я в сільраді громадські справи рішаю. Я, дякуючи школі, людиною справжньою стала... Можна, без кінця наводити приклади того яке то щастя для неписьменної жінки приносить школа, письменність. Тут можна політати, як, не зважаючи на глузування темних і несвідомих сусід, жінка-трудівниця перемагає все це, і зазнає вищого щастя. І ллються слова цього щастя просто без пишних слів, без крикливих виразів; Школа мені очі відкрила, Школа мені життя віддала, Що злая доля його була заїла... Ах, коли б я ще молода! — Це стогін молодої душі, оце допіру на світ народилась у сорокалітньої жінки. І в своїх безконечних листах-сповідях жінки виявляють оту радість нового життя.. Вони висловлюють це і в формі довгих листів, нерівним письмом, великими буквами і в формі оповідань про своє життя, і і формі часом зовсім гарних віршів. Оці всі писання, — це дуже влучна відповідь всім тим, хто часом говорить, письменність для дорослих — запізніла ягода: вона, мовляв, їм ні до чого... Хто хоче бачити, хай бачить, хто хоче чути, нехай чує.
