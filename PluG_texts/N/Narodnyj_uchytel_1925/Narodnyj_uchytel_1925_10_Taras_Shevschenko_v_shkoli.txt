Тарас Шевченко в школі.
«Давно те діялось, ще в школі, таки в учителя-дяка гарненько вкраду п’ятака, (бо я було трохи не голе – таке убоге), та й куплю паперу аркуш і зроблю маленьку книжечку»…-це трохи не єдиний «світлий» спогад Шевченка, про те, як він у школі вчився. «Добра не жди, не жди сподіваної волі, вона утонула, цар Микола ії приспав. А щоб збудить хиренну волю, треба миром громадою обух сталить, , та добре вигострить сокиру, та й заходиться вже будить»... — ось що він визначив найпершим. Але поруч з цим думав-міркував він і над школою, і над освітою. Тільки ж не по панському думав, а по своєму — по «мужицькому» — як може думати, як може жадати школи лише той, кому, ще змалку так гірко доводилося здобувати отой злиденний «паперу аркуш». Велике гасло Леніна: «знання потрібні трудящим для перемоги» — вже відчував син трудового народу — незаможник Шевченко. Він мріяв про те, як би «перешколити» оту мертву школу, де він сам «мучився колись». Він видав нового букваря для шкіл і дуже багато сил витрачає на те, щоби царський уряд допустив його до вжитку. Захожується він біля видання й инших підручників. Пани й попи не дали ходу цій справі, але цікаво те, що поет сам узявся за неї, сам хотів хоч трохи допомогати школі. Та дійсно допоміг він їй не букварем, а своїм «Кобзарем», своїми революційними творами. Вогонь ненависти до царського уряду до папського визиску, що горів у цих надрах, запалив багатьох братів Тарасових — робітників та селян. Шевченків «Кобзар» — це книга, що спричинилася до виховання нових лав революційних борців, як серед шкільної молоді, так і взагалі серед широких верств трудящих. Пани та попи не дали ходу Шевченковому буквареві, але більше всього серед книжок боялися вони в слові Шевченкового «Кобзаря». Багато лиха зазнав Тарас, коли ще сам учився, а ще гіршого лиха зазнали в школі його твори. До Жовтня кожний шкільний урядовець на Україні вважав своїм першим обов'язком, як найпильніше стежити за тим, щоби бунтівнича книжка Тарасова не попала до дітей. Яких тільки заходів не вживали вони для цього?!.. Хто вчителював до нашої революції, той добре пам’ятає «заходи»: далися таки вони в знаки нашому вчителеві. Майбутній історик укрїиського шкільництва має багатющий матеріал, що яскраво характеризує всю злість-ненавить російських та українських панів до «Кобзаря». Сотні прикладів цієї ненависти маємо ми в тих документах, що вбереглися й до наших днів. Наведімо один-два. приклади. Ось — обіжник попечителя Київської шкільокруги, в яку входило колись п’ять українських губерень: Київщина, Волинь, Поділля, Полтавщина та Чернигівщина. Обіжник попечителя Деревицького (з українських панів!) видано в кінці 1913 року. Ось — виписка з нього (в українськім перекладі): «краєве нарічча руської мови, яким писав Шевченко», яке служить ні знаряддям, ні предметом науки в нашій школі, а його життя, особа й творчість не мають у собі матеріялу, що відповідав би завданням школи, і що його можна було би ввести в курс шкільної науки»; тому попечитель забороняє вживання серед школярів Шевченкових творів, забороняє, також і святкування столітнього ювілею Шевченка, (гостро наказуючи, щоби в ювілейний день не було в школі, «ніяких відступлень від звичайного ходу буденної шкільної праці». (Журнал «Світло», 1914, І.). Учителі добре знали, що їх ждало в разі «відступлення»... Сотні таких обіжників знайшлися після революції по архивах бувшої царської Росії. А поруч з ними знаходимо не менше яскравих прикладів, що показують, які наслідки давала ця урядова боротьба проти Шевченка. Читачам добре відома та сценка із Шевченкового «Сна», це ...«цар підходить до найстарішого да в пику його як затопить. Облизався неборака та меншого в пузо, аж загуло. А той собі ще меншого туза межи плечі; той меншого, а менший малого»... так було й тут: пани штовхали царя, цар — міністрів, міністри — попечителів, ці директорів та інспекторів, а ці — «меншого» --учителя, «а менший малого» — учня. Усим завдавав клопоту Великий Бунтар... Ось — ще приклад: учитель Трушківської школи (Васильківського повіту) в 1911 р. цінуйся до інспектора нар. шкіл з проханням роз’яснити, — чи можна читати Шевченкщу «Наймичку» дорослим ,дітям він і сам не вважав можливим її читати). Інспектор у відповідь на це послав такого папірця директору: «З огляду на те, що народні читання українською мовою цілком суперечать вказівкам попечителя шкільної округи, прошу видати постанову, що виключала б навіть змогу такої переписки». («Киевская Мисль», 1911, 42). Коментарі тут набуті, зайві... Директор александрійської учительської семінарії в 1921 році немилосердно карав навіть тих своїх учнів, у кого він знаходив «Бабу Параску» Левицького, або «Сіру кобилу». А 1913 року за вшанування Шевченкових роковин і читання «Кобзаря» уже виключив 9 учнів геть із школи. («Світло», 1913, IX). Коли врахувати, скільки учнів по цілій Україні зазнали через Кобзаря» тієї ж долі, як і ці 9, то вийшла, мабуть би, дев’ятка, з кількома нулями. Та не помоглось... «Кобзарь» широко пішов між люди, сотнями тисяч примірників розлився по Вкраїні. А після Жовтня починається для нього вже нова доба.. — Цілком протилежна минулій. В новій радянській, робітниче-селянській школі «Кобзарь» стає за необхідного підручника, на ньому виховується наше дитинство, (ним) широко користуються всі трудящі. В програмах кожної групи наших шкіл, на кожному році навчання нашої семирічки Тарас Шевченко і його могутнє революційне слово становлять цілий відділ шкільної науки, цілий комплекс, довкола якого обертається низка тем з сучасного й минулого життя. Коли взяти нашого «Порадника соц. вих.» Укрголовсоцвиху, то вже на ньому легко побачити, яке почесне місце віддано в нашій школі Шевченкові й його творам. Наперекір українському панові, попечителеві Деревицькому — українська, мова, те, мовляв «нарічча», що ним писав Шевченко, служить і знаряддям, і предметом науки в вашій школі, а життя незаможницького поета, його особа й творчість дають радянській школ величезний матеріал, що цілком відповідає її завданням, і його глибока введено в курс нашої шкільної науки, Як бачить читач, ми майже цілком повторили слова колишнього царського урядовця, але не в негативному, а. в позитивному їх значінню: так в ході класової боротьби повернулося «колесо історії», така діалектика Жовтня. Ось що стоїть в програмі радянської трудової школи («Порадник соц, вих.», 1924 р.): готування до Шевченківського свята, вивчення віршів Шевченка та музичних п’єс на його слова, знайомство з його життєписом, влаштування Шевченківського куточка» — таку працю мусять проробити діти вже в другому триместрі 1-го року. В звязку з цим діти знайомляться з кріпацтвом, з Шевченком, яко «борцем проти царя й поміщиків — з лютневою революцією, яко початком здійснення Шевченкових заповітів». Що-року ускладняється цей програм. Вивчаючи «Кобзаря» й життя його автора, діти рік за роком протягом всієї шкільної науки студіюють минуле працюючих, їхню боротьбу проти_панів, зокрема — минуле життя селянства і його тяжкий етап за царату. Гострим словом своїм Шевченко в радянській школі, що немає ріжниці між чужими й своїми лапами: проти всих їх кличе він борохіся до кінця, боротися завзятою боротьбою — «обухом сталеним та сокирою гострою». За підручника боротьби стала нашим дітям Тарасова книжка, — боротьби проти всих наших класових ворогів, піюти того ярма, що ним вони пригноблювали трудящих, проти націоналістичного дурману — того гетьмансько-козацького романтизму, яким вони намагалися притупити класову боротьбу, проти релігійної отрути, що нею пани хотіли задурити голови працюючих. Для цієї науки, для такого революційного виховання заклякала до себе Шевченка радянська школа, і став він у ній справжнім учителем, щирим вихователем трудящих. Кілька десятків років пройшло з дня його смерти, але, живе він і довго житиме в радянській школі, в селянському будинку, в робітничім клубі. Проводирі соціальної революції давно оцінили це високе революційно-виховавче значіння великого співця боротьби. Т. А. Лупачарський в відомій паризькій промові своїй про Шевченка — ще року 1911 говорив: «великий Шевченко тим, що він поет української нації, але ще більший — тим, що він поет народній, а над усе — тим, що він поет глибоко революційний і по духу своєму соціялістичний». Уже в перші місяці праці Наркомосу РСФРР,в списку великих революційних діячів, що їм намічено було поставити монументи, значиться й ім’я Шевченка («Известия ВЦИК», 1918, VII, 24). В роковини Шевченка 1920 року Раднарком УСРР, виносить постанову про влашування «лекцій, концертів-мітингів, в яких було б з'ясовано велике значіння Шевченка, яко оборонця батрацько-селянської долі, та його боротьби за соціальне визволення трудового люду». А на ругий рік знову ж поетаповою Радарному УСРР, виложено при Наркомосвіті досвідно-показовий дитячий будинок імени Тараса Шевченка. Коли приєднати до цього заходи Радянської влади що до впорядження Шевченкової могили, видання й поширення його творів, відкриття десятків освітніх установ його імени й т. и., то ми побачимо до кінця той поворіт «колеса історії», що про нього ми згадували вище. Презавзяті жовто - блакитні патріоти українські типу С. Черкасенка і т. п. намагалися вважати Шевченка педагогом лише за те, що він якось згаданого букваря уложив. Але з погляду нашої системи соціяльного виховання, буквар — не така вже важлива річ, щоби всякого «букварника» вважати за педагога й статті про нього писати. З нашого погляду, сила Шевченківської «педагогіки», як ми вже говорили, — не в букварі, а — в «Кобзарі», в його гострій класовій свідомості, в спорідненності його світогляду з соціялізмом, навіть — з комунізмом. Тепер ми знаємо, що Шевченко навіть про комунізм де-що чував (правда, — від утопістів) і прихильно до нього ставився. «Ідея комунізму» — пише він: «не є пуста ідея, глас вопіющого в пустині. Вона цілком здатна до справжнього життя. Честь і слава борцям за нову цівілізацію!» Тепер ми знаємо, що ті думки, які так ще невиразно виникали в голові колишнього панського кріпака, які кількадесят років тому лише стихійно роїлися в серці незаможницького поета, — тепер вони після науки Маркса, й Леніна, після Великого Жовтня — вже не утопія, а — наука і не тільки — наука, але й дійсність, — та дійсність, якій і все майбутнє цілком належить. В новому сяйві, в новому освітленню встає перед нами постать Шевченка в робітн ичеселянському суспільстві, в новій радянській школі. Його геніальні «утопії» його «поетичні образи» здійснено — втілено. Його сподіванки стали фактами, його «молитва» — законами. «Орю свій переліг — убогу ниву та сію слово, — добрі жнива колись-то будуть»... — сподівався Тарас. І не обманився: на теремі Радянської Спілки вже йдуть ці «добрі жнива». Кожного року по наших школах засівається його «словами» нова радянська нива — нове покоління майбутніх борців за комунізм. «Перешколено» нашу школу: служить вона робітничим та незаможницьким дітям, а її учні юнаки ленінці — кращий урожай цієї колись «убогої ниви».
