Небезпечна царина.
 65% НЕПИСЬМЕННИХ НА УКРАЇНІ. В місті на 100 чоловіків — 34 неписьменних; на 100 жінок — 46. На селі 60 відсотків неписьменних чоловіків, вісімдесят дві неписьменних жінки на сто. 72 відсотки селян України не вміють читати й писати. Збагніть значіння цих цифр! Над головою літають аероплани. Людина перетворила живе срібло в золото. Без дротів відбиваються букви (радіотелеграф), на якій завгодно частині земної кулі згук людського голосу (радіотелефон), які завгодно образи (радіофотографія). Догори дном перевернули вчорашні нерухомі наукові істини: людськість ось, ось переможе час, і просторінь... Надзвичайно швидко йде технічна революція. Невпинно поширюється революція соціальна... А в нашій країні з найбільшою з усіх революцій — в країні, що знайшла шлях до звільнення людскости — дві третини людей підписують своє ім’я хрестиком. Хай кожен, хто годен зрозуміти свою відповідальну ролю в суспільстві, ясно зрозуміє значіння цього страшного факта. Людкість йде швидкими кроками на шляху до свого визволення. Ми першими рушили цим шляхом. Йдемо, а за нами сліпі очі міліонів чоловіків, жінок, підлітків, дітей — страшна вага, що гальмує радянське будівництво вічна загроза назадництва. Хай про це, перш за все, пам’ятає вчительство, та маса робітників, що самою своєю працею несе відповідальність за цю вагу. Правда, що ми до цього привели. Дикий тягар буржуазного гніту давив на миліони трудящих, штучна чорна полуда створила цю народню темряву. Ми повинні як найскорше зняти цю полуду, як найшвидче виконати це велике завдання — позбутися темряви. До десятиліття жовтневої революції неписьменність серед дорослого населення треба ліквідувати. — Такий наказ наших з’їздів  — твердо виконати Іллічеві заповіти. Провідник — у всьому великий — ставив цю задачу, боротьбу з неписьменністю, як першочергове політичне бойове завдання. «Перемогти народом неписьменним, перемогти народом некультурним не можна» — пристрастю крик командира, що побачив найнебезпечнішу ділянку фронту загроженою. Яких би великих питань революційного будівництва не торкався Ленін, він неодмінно вперто й твердо вертався до цієї теми: не може бути армія неписьменна, не може здійснитися кооперація без цього; без письменности не вдасться електрофікація, — з неписьменним населенням до комунізму не підеш. Може й не треба б писати про те, що всім відомо: хто но знає, як потрібна письменність людині? Але в тім і справа, що дужо довго й дуже часто письменність розглядалося, як якесь людське добро, як належність, властивість людини. Мало, не досить глибоко до Леніна питання про письменність розглядалося з політичного погляду. Письменність, наука — засіб боротьби, це міра соціального захисту й нападу — певний бойовий засіб. В такім значінні письменності ми повинні тепер поставити це питання. Поставити на негайне вирішення. Органи освіти провадять тепер боротьбу, з неписьменністю як шкільну роботу: пункти лікбезу, кошти на ліквідацію неписьменності, сили учителів — ліквідаторів розраховані так, що, правдоподібно, мінімум письменности набуде й засвоїть доросле населення, його міцна частина — віком від 18 — 35 років. Але це не все. Цього мало. Вирішення задачі звужено за нестатком: сил і засобів в роспорядженні державних апаратів. В дійсності і поле роботи, треба значно поширити і сили, здатні виконати завдання, можна збільшити в багато разів. «Ми повинні взятися за просту насущну справу мобілізації письменних для боротьби з неписьменністю». Це — слова Леніна, їх треба розуміти, як все, про що говорив Ленін, в прямім значенні, без всіляких лишніх товмачень. Кожну письменну людину треба спонукати , дивитися як на свій обов'язок на необхідність вивчення кількох неписьменних». Ленін, як і завжди, загальну директиву дає з практичною вказівкою — як це зробити, виконати. Питання це ставиться дуже просто: треба вивчити всіх грамоти. Ясний також і спосіб здійснення — мобілізувати письменних для цієї справи. Можливо ніяковим здасться така постановка питання тепер, коли доба мобілізацій минула. Але була така доба і мобілізації здавалися: і воєнні й господарські — на воєннім та господарськім фронті. Але ось що треба зрозуміти: ті фронтивоєнний, господарський — минули, там мобілізація свою справу зробила. Такі мобілізації тепер не потрібні. Але фронт освітній тільки тепер висунувся. І тут потрібні сили і для великої праці. Звичайно, кожному фронту відповідають його організаційні форми. На освітньому фронті мобілізація повинна — по самому характеру праці — набути характеру громадського, характеру самомобілізації, не добродійности і не примусовости, а свідомої доброхітної праці цілого громадянства. Треба, щоб кожний письменний сам з свого громадського обов’язку за отриману письменність навчив кількох неписьменних. Органи радянського суспільства, в першу чергу спілки, повинні дати приклад такої громадської роботи. Спонукавши кожного свого члена до неї, вони керуватимуть нею й стверджуватимуть його лікнепську працю, зараховуватимуть її йому в його стале. А перед повинна вести спілка робітників освіти. Вчительство перше повинно кинутися для захисту найнебезпечнішої ділянки свого фронту. 
