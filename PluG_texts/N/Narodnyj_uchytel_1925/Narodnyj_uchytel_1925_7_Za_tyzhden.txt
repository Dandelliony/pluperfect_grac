За тиждень.
ГРЕКО-ТУРЕЦЬКИЙ КОНФЛІКТ. Ще й до цього часу не полагоджено конфлікту між Грецією і Туреччиною, що стався через висилку з Царгороду вселенського патріарху турецьким урядом. Конфлікт цей набуває чим далі гостріших форм, не дивлячись на те, що з метою ліквідації його виступила й Ліга Націй і пана римський. Турецький міністр закордонних справ заявив, що Туреччина не допустить втручання инших держав в цей конфлікт, бо вважає справу з висилкою патріарху цілком внутрішньою своєю справою.
РАТИФІКАЦІЯ РАДЯНСЬКО-ЯПОНСЬКОЇ УГОДИ ЯПОНСЬКИМ УРЯДОМ. Останні вісті з Токіо твердять, що після довгого обговорення японський уряд ухвалив цілком поданий йому текст радянсько-японської угоди. Японська преса всіх партій співчутливо ставиться до цієї ухвали свого уряду.
ПОХІД НІМЕЦЬКОЇ БУРЖУАЗІЇ ПРОТИ РОБІТНИЦТВА. 11 лютого почався процес так званої «Німецької Чека». Обвинувачується 16 комуністів за «зраду» своїй державі, що виявилась ніби в створенні організації для збройного повстання й терористичних вчинків проти німецького уряду. Для того, щоб залякати обивательські, міщанські маси, буржуазна преса зняла з цього приводу шалений галас, вона приписує цій організації жахливі вчинки і надає процесові назву «Німецька Чека». Гадають, що для того, щоб скомпрометувати в очах робітництва німецьку компартію серед обвинувачених є провокатори.
НА ПОЛЬСЬКИХ ПРЕСАХ. Знову зажеврівсь повстанський пожар на польських пресах. Газети повідомляють, що протягом останнього місяця повстанські загони зробили 18 нападів на панські, поміщицькі маєтки, крім того 15 збройних нападів на військові казарми. Польська військова влада на кросах звернулася до свого командування в підмозі з 700 нових жандармів. Польські урядники продовжують і далі провадити репресії. В останньому часі українське вчительство Галиччини, Волині, Поділля й Холмщини намагалося організувати вчительські з’їзди для обміркування справ і стану української школи. Уряд не дозволив організацію цих з’їздів. Нелегальні учительські зібрання, влаштовані в кількох місцях розігнано, а учасників заарештовано. Не дивлячись на існуючий в Польщі закон про нацменшості, польські чиновники «переводячи в життя» цей закон вживають заходів до обернення українських шкіл на польські. Так, приміром, в ровенській семикласній українській школі половину головних предметів наказано викладати польською мовою. Роспорядження це викликало велике обурення серед учителів і батьків, що їхні діти вчаться в цій школі.
