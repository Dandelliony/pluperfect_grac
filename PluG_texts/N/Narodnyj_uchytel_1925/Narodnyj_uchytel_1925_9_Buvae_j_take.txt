Буває й таке...
(Усмішки крізь сльози). Дотепний староста колишньої волости завжди носив у кишені всі наружні ознаки своєї масти. Випадки трапились усякі: у товариській кумпанії зазнається хтось з підначальних, лаятись почне, зараз же «міндаль» на груди, а то й цеп важкий на шию: не смій ображати, я при виконанні службових обов’язків! Трепетало все і всі мовчали, бо знали «довжносна особа», а плювати їй у вічі правдою небезпечно було, бо це ж «образа при виконанні службових обов’язків». А це, братику, штука була, ох-хо-хо! Посмій тільки... Тепер не те: старост немає, цепи десь поховані, а «міндаль» оту саму, хиба на самому дні скрині у старої баби знайдеш... А від цього шкода буває, рокові непорозуміння. Ось хоча б таке. Єсть десь на Кремінчучині село Кишенка а в селі тому член РВИК’у Дегтяр, бувший учитель. Поки начальством він себе не почував, гарно з вчителями-товаришами поводився, навіть, з учителькою К. на «ти» перейшов. Але потім. Ну що ж? — влада декого тільки псує... Ну ще ж, брате, — каже він секретарю робоса, — треба пійти у школу до вчительки К. Там фракції якісь завелись... Фракції перелякали секретаря: теж начальство, а йому невідомо. В школу пішли не просто, а зманеврували — в господарських справах: Дегтяр прочував, що права вмішуватись у педсправи він не має. Прийшли, як і завжди начальство на села ходить: навчання скінчилось, але вчителька К. щось з учнями затрималась, нашвидку закінчувала врока. «Ревизори» шасть на урок: з дозвілу вчительки. Як було не дозволити таким людям.. Посиділи трохи, а потім член рвику т. Дегтяр каже вчительці: Дозвольте мені, не як члену виконкому а як бувшому вчителю, сказати вам, що урок ваш нікуди не годиться. Як вам не сором -на губкурсах були, а уроків давати не вмієте! Не помітила вчителька К., що Дегтяр на «ви» перейшов і прямо, по простому йому відповідала, бо колись товаришами були: Пішов ти під три чорта. Здорово ти в уроках розумієш:...... ти..! Так приклала Дегтярю назву, що може цілком правильно характеризує його, як вчителя, але ображає, як члена виконкому. Здорово носом чмихали у місті, читаючи, кільканадцять паперів з оповіданням про образу, але в селі це річ звичайна: діти, починаючи розмовляти, теж так лаються. У секретаря аж очі на лоба повилазили віл страху, вуса настовбурчились, а сам ледве на стільці усидів. А Дегтяр так аж підскочив: То я... Та мені... Як насмілились: я член виконкому? Як перед членом виконкому я вибачаюсь. Але ж ви попередили, шо говорите як бувший вчитель... Ось тут би Дегтярю цапа на шию... Заскрипіли виконкомівські пера... Готові до послуг начальству вчителі Кишенського району ухвалили: учительці К. за образу начальства при виконанні службових обов’язків винести догану і виключити її з райспілки. Але окрправління на цю справу глянуло з другого боку і постанову вчителів скасувало. А ми глянемо ще з третього: вчителям, що йдуть до виконкомів і мріють бути Дегтярями, цепа в кишені треба тримати, витяг і «несмій — я службово». Тоді й ми будемо знати, коли мовчати, а коли лаятись, а то...
