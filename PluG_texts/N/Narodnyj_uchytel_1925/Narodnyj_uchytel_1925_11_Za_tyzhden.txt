За тиждень.
СУН-ЯТ-СЕН УМЕР. Після довгої й тяжкої хвороби, 12-го березня о 9-й годині ранку вмер провідник народньої революційної партії в Китаї Сун- Ят-Сен. Виконуючи його волю, його поховають у Нанкіні — резиденції першого китайського революційного уряду у 1912 році. Вмираючи, Сун-Ят-Сен лишив на ім’я своєї партії (гемідан) заповіт, де він говорить, що революцію в Китаї, провід якої вела його партія, ще не закінчено, а тому він доручає гомідану прикласти всіх зусиль щоб звільнити Китай від поневолення, чужоземними капіталістами й твердо стояти за вимоги, висловлені в декларації першого конгресу партії. Сун-Ят-Сен наказує в свойому заповіті далі поглиблювати справу революції, розбуркати пригнічені китайські маси й в їхній боротьбі об’єднати ці маси 11-го березня Сун-Ят-Сея, передчуваючи наближення смерти, викликав до себе провідників партії гомідан і доручив їм скласти листа до ЦВК СРСР і власноручно підписав його того-ж самого дня і в цьому листі він каже, що справа, за яку він боровся, ще не закінчена, а тому висловлює надію, що народи СРСР, як народи вільні, будуть завше допомагати його партії в боротьбі за визволення трудящих мас. Далі він пише: «Прощаючись з Вами, дорогі товариші, я хочу висловити надію, що незабаром стане день, коли СРСР вітатимуть у могутньому вільному Китаї, як друга й союзника, та що у великій боротьбі за визволення поневолених народів світу обидва союзники підуть до перемоги пліч-о-пліч». Комінтерн, ЦКРКП надіслали до гомідану телеграми, де висловлюється жаль з приводу смерти Сун-Ят-Сена і зазначається, що справа китайської революції не загине, а напуватиме в серцях трудящих всього люду. Останні вісти з Пекіну повідомляють, що Сун-Ят-Сен перед смертю пропонував партії обрати на свого вождя Яо-Лі. ТОВ. КОП ПОСОЛ СРСР В ЯПОНІЇ. Тов. Копа призначено за посла СРСР в Японії. Як вже сповіщалося, обмін послами між СРСР і Японією відбудеться в середині травня місяця. До Токіо прибув перший секретар радянського посольства тов. Кузнецев, щоб перейняти будинок бувшого російського посольства, що переходить зараз у власність радянського уряду. КУРДСЬКЕ ПОВСТАННЯ. Успішний наступ урядового війська триває далі. По де-яких місцях урядово військо оточило великі загони повстанців і захопило полонених та здобич. Національне зібрання асигнувало нові кошти на боротьбу з повстанським рухом в Курдистані. У парламентських колах висловлюють певність, що протягом найближчого часу в Курдистані відновиться порядок. АНГЛІЯ ТА СРСР. Товариш міністра закордонних справ Макнейль, у відповідь на запитання депутата робітничої партії Веджвуда про те, в якому, стані перебувають взаємовідносини між Англією й СРСР, від імени уряду заявив таке: «Англія визнала й визнає де-юре СРСР. Англійська політика прагне до відновлення цілком дружніх відносин з Радянським Союзом». РОЗСТРІЛ РОБІТНИЧОГО ЗІБРАННЯ. У Гаале поліція, вчинила кріваву росправу над робітничим зібранням, улаштованим німецькою компартією. Вісти з Гаале в цій справі передають такі подробиці. Комуністи з Гаале роспочали кампанію що до виборів нового рейхспрезідента, організувавши великий мітинг, де закликали робітництво голосувати за Тельмана (кандидат від компартії на пост рейхепрезидента). Поліція оточила будинок, де відбувався мітинг. На цих зборах брали участь також англійські й французькі комуністи. Раптом у помешкання вірвалася поліція й один з поліцаїв оголосив мітинг роспущеним за те, ніби промовці зневажливо говорили про нинішній уряд. Участники мітингу відмовились покинути помешкання. Тоді поліція силоміць почала розганяти присутніх на цьому мітингу й зробила до 60 пострілів. У залі на місці, лишилося 10 забитих і до 20 душ тяжко поранених. АРЕШТ А. КРУШЕЛЬНИЦЬКОГО. У Рогатині (Західна Україна) польська поліція арештувала відомого українського педагога й письменника Крушельницького, котрий недавно прибув з Відня й був призначений на посаду директора місцевої гімназії. Крушельницького польська охранка обвинувачує в комуністичній діяльності. ПІД ПАНУВАННЯМ ШЛЯХТИ. Голод в українських селах Східньої Галичини поширюється. Газета «Діло», що видається у Львові, пише, що цілі села, цілі райони не бачать хліба. Людям нема чого їсти. Немає насіння. Голодне населення продало все, що мало. Населення шукає допомоги, але її ніде нема. Асигновані польським урядом на голодних 3.750.000 злотих, цілком попали до рук поміщиків.
