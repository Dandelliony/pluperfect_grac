 Рецензії „Севільський цирульник“
Бувають иноді дивні річі в театрі: оживають мертві. Протягом кількох років у Харківський опері ховали за ріжними розрядами злощасного цирульника з Севільї. Хвіст вилазив - ніс застрявав. Оркестр був гарний, співаки не годились, співаки буяй, режисер клав П'єсу в могилу. Але сталось справжнє театральне «чудо». Заїзджена опера, яка набила оскому, стає кращим спектаклем сезону, ставлячи українську державну оперу поруч з найвизначнішими художніми підприємствами союзу. І зовсім не перебільшена увага одного з наших товаришів, німецького диригента Веллера, який на фіціяльному докладі про музичне життя в Німеччині, що відбувся цими днями в т-ві ім. Леонтовича, говорячи про кращий в Німеччині, Дрезденський оперний театр сказав: „За двадцять років життя в Німеччині я не бачив в опері нічого кращого за постановку „Севільського цирульника". Всі німецькі режисери можуть повчитися на цій постановці. І справді. Що зробив Лапицький? Він дав комедію в стилі Бомарше, поставлену на музиці Россіні, иншими словами, музикальну комедію сценічно відтворену, як опера-буфф. Зовнішними рямцями для вистави послужили гарно зроблені Хвостовим ширми, вахляроподібний купол Й боковики, що відбивають сірим на тлі чорного задника. Засоби дуже прості, але дотепні й дуже зручні для швидких змін. Технічно це вдалося цілком і Розіна віддалювалась від Альмавіва зі своїм балконом також дотепно, як крутяться в шаленому вихорі ширми й меблі, включно до рояля. Крутій Фігаро сплутує з текстом сценічні положення, а режисер з художником спритною монтировкою утворюють сценічний єралаш і в річах мертвих, як-би символізують психологічну заплутаність комедії і кінець кінцем — комізм усугубляється, динаміка дії збільшується, а трюки перетворюються в помішникіа акторам виконавцям. У спектаклі багато трюків, але всі вони виправдані, як обіграний кожний клочок сценічного плану. Навіть такий трюк, як поява з суфльорської будки начальника вартової команди, не викликав здивовання, бо він в'яжеться з несподіваною, дуже ефектною появою з-за ширм самої команди. Органічним, що випливає зі всього ходу спектакля, здається й фінал, коли з підлоги виростають двоє кольорових крил, роблять з себе вахляр, а жива група дієвих осіб з літер на маленьких вахлярах, складають фразу «до побачення» — прийом, що так часто вживався в італійській комедії масок „Comedia de Larte“, а пізніш у французькій комедії. Це — зовнішній бік вистави. А тепер - про її суть. Між зовнішніми рямцями й внутрішнім виявленням опери цілковите злиття. Коли прекрасний грим й барвний одяг (художник Хвостов) доповнюють зовнішній малюнок, то вони-ж, у великій мірі, визначають і акторське виконання. Перед нами проходить буфоанда, перекладена на мову музики, що чергується з чудовою сценічною прозою. Коли-б не було оркестру й співу, в прозаїчних місцях можна було-б справедливо пригадати французьку комедію часів Мол'єра, яка наслідувала кращі традиції Італійської комедії масок. Доктор Бартоло (Шаповалів), Дон-Базіліо (Циньов), Берта (Пушкарьова), слуги (Брайнін і Манько), - одже ж це славні комедіянти мол'єровської повозки XVII століття. Яке чудесне відтворювання стилю в строях, гримі, рухах, в манерах говорити!! Вони в одній групі, а в другій - Фігаро (Любченко), Розіна (Ніксар), Альмавіва (Кученко), шо пішли вперед від Мол'єра і від одураченого доктора. Що казати - Лапицький вміє вчити акторів грати навіть в опері. Такій грі яку вони дали у „Севільському" може позаздрити й гарна комедійна трупа. Підгуляв тільки один Кученко зі своїми скутими рухами, одноманітними і не виразним жестом. Не треба дивуватись, що музично-вокальний вік відійшов на другий план. Режисер почав з того, що оточив Фігаро балетом у першому акті і змусив його провести свою знамениту пісенку під танок корде-балету. Таку-ж операцію він зробив з Дон- Базіліо, розірвавши арію про брехню на низку сценічних кусків. Співакам було гірше, звук, звичайно, втратив (І дуже), ну, а спектакль виграв. Більше пощастило Розіні й Альмавіві. Вони своє відспівали, - Альмавіва вповні щасливо, а Розіна теж більш менш задовольняюче. При складній сценічній грі, яка випала на її долю, та при скромних голосових засобах і невеликій ще вокальній практиці Ніксар, артистка все ж вийшла з честю з положення. Прекрасний сценічний малюнок Розіни з лихвою покриває де-які вокальні дефекти. Любченко - актор теж трохи обікрав Любченка співака, але Фігаро у нього вийшов яскравим. Циньов, як співак, на цей раз вийшов блекліше звичайного (арії не хватало сили й міцности), але це не біда. Шаповалів же був цілком гарний. Інтермедія слуг в останньому акті (Манько, Пушкарьова, Брайнін) барвні цятки в спектаклі. Диригент Брон виявився максимально шляхетним. Видно, що він дорожить загальною композицією спектакля й добровільно здає позиції оркестрові в розумінню музичної нюансировки окремих місць. Виразність музичного гумору Россіні на цій справі тратить, але зате легко співати співакам. Диригент явно оберігає їх, слідкує за їх ритмом і підносить їх слухачеві, як на блюді. „Севільський цирульник“ нова, величезна перемога Української Державної опери. При найсуворішому критерії прийдеться визнати, що цей здобуток лишає далеко позад себе всі попередні.
