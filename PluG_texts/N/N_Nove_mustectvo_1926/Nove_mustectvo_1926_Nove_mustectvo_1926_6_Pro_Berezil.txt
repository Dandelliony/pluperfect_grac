Про „Березіль“( вражіння з подорожі)
Доля Київського театру «Березіль» аж надто глибоко цікавить нашу суспільність. Для України «Березіль» цінний не тільки як виробнича художня установа, він і театр, що був покликаний підготовити нам режисерський молодняк. Часто перебираючи художні цінности в Республіці ми козиряємо «Березілем», як одним з найсолідніших здобудків української художньої культури і в цьому є певна доля правди. Стару комедію Старицького не пізнати. Вона вся осучаснена і нудна в старому тексті, в новому здається живою й цікавою. Любовні авантури Голохвастого подаються на тлі сучасного радянського побуту і п'єса зберігаючи свою основу, виглядає зовсім відмоложеною, що її й не пізнати. Голохвастий вже не цилюрник, а крамар трестовик, що виголошує запальні «революційні» промови. Його співробітники «червоні купці», а на вечірці у перекупки Лимерихи, серед иншої міщанської шпани, «краса й гордість», - матрос з гармошкою. Коли до переробленного тексту підійти навіть як до комедії звичаїв, то й тоді вона, мало-що погрішивши супроти літературно-художніх законів, лишиться гарним захоплюючим глядача сучасним сценічним твором. Тим. що п'єса мас такий привабливий вигляд, вона на всі 100% завдячує постановці й виконанню... У «Березілі» навчились з малого робити велике. «Конструкції» - «Зайців» - нескладні. В них немає того нагромадження, яке завжди вражає в глаголінських постановках. Зроблено великий поміст, що легко розбирається й дає можливість використати його, як завгодно й для чого завгодно, А решта доповнюється дрібницями, що, одначе, своєю характерністю дають яскраве уявлення про місце й характер дії. Звичайно, не зовнішнє оформлення сцени те, про що слід говорити розглядаючи постановку реж. Василька. Творець такого спектаклю мусить бути дуже талановитою людиною. Коли чотирі акти йдуть під безугавний сміх і захоплення кваліфікованих глядачів, то це щось варте!.. Тут не грубий трюкізм, а багата видумка, спритність і вміння зробити потрібну ситуацію комічною. При цьому — все з художнім чуттям, з великим естетичним смаком і справжнім знанням сцени. Сцени на базарі, вечірка ь Лимерихи з міщанською танцюлькою, або підготовка до шлюбу Голохвастого з Пронею, дочкою орендаря Сірка, чи-ж це не сценічні шедеври? Тут і портрети й типи, що про кожний з них можна писати й писати. Все індивідуалізовано і разом з тим гарно звязане. Ніхто не знижує тону, кожний один другого доповнює й дає партнерові робити те, що треба. В інтонаціях, рухах, у діалогах, в строях. - у всьому чудове переплітання реального з художньою вигадкою, що в свою чергу приводить до доцільного перемішання етнографії з посмішкою над нею сучасности. А як грають актори!.. Я вже не кажу про Гірняка. Його Голохвастий у галіфе й жовтих крагах з френчем - образ, від якого довго не звільнишся. Голохвастий, що танцює у Лимерихи на вечірці, — це картина, достойна всякого увічнення. Гра його з галіфе - штрих, так художній, як і історично — побутовий. Навіть такі епізодичні постаті, як шарманщик (Карпенко), режисер (Крушельницький) залишаться надовго в пам'яти. А матрос Мосоха з сажневим кльошем, гармошкою й „присідкою». Хто його знає, коли ще доведеться побачити таку соковиту постать на сцені. Або Капилевич-Балабан Як з картини знятий. Ну, яскрава Проня в руках Гакебуш річ цілком нормальна. А от молодняк... Не спектакль, а одна безконечна без перерви насолода театральним мистецтвом. „Жакерія“... Так багато говорили про неї, але, дивна річ, вражіння від «неї було менш гостре, ніж сподівалось. Зовнішнє все оформлено вміло, барвно, зі смаком. Стиль спектакля - мішанина з романтики, ложнокласики, пафосу й навіть побуту. Про те цей еклектизм можна вибачити. В такому творі, як «Жакерія» , його дуже тяжко уникнути, Перша картина зборів у лісі, сцена в замку барона, прекрасні, організовано наладнані місця, від яких не відмовились-би й більш старі режисери. Все бездоганне з боку монтировки (зміна — швидка, жвава, вміло спрощена), ефектний і барвистий одяг, стилевий грим, одначе... кілька разів від вистави віє все-таки холодком. Звалювати на текст п'єси було-6 несправедливо; причину шукаймо в молодості режисера. Він немає ще потрібної практики праці з акторами і цей бік спектаклю дуже шкандибає. А відомо, що без акторів немає й гарного театру. В тій прегарній зовнішній рамі, яку Тягнові пощастило дати в „Жакерії" бракує тільки акторської виправки. Великий різнобій в тоні гри, в рухах. Найкращий доказ — Бучма. Таких талановитих акторів, як Бучма, взагалі мало. Але він у ролі брата Жана — не досить яркий. Він зовсім не переконуючий. Зовнішньо в його образ опуклий, а діалог артиста не насичений. Ми не відчуваємо в Жані артистичної сили Бучми. Я думаю, що її й не могло бути, бо Жан не в данних Бучми. Звичайно, такий колос, як Бучма в силі обробити, як слід і роль Жана, але для цього треба енергійного втручання режисера. Великою спровиною віддає й від гри цілої низки инших персонажів, В суті, цілковито нас задовольняють в „Жакерії“ тільки двоє. Це перш за все. Гірняк в ролі післанця короля, і, потім, Крушельницький — брат Гонорій. Уже в перший м мент свого виходу Гірняк приковує до себе глядача гримом, одягом і чітким ходом, а далі — одна думка: щоб був він на сцені як найдовше. Крушельницький ліпить абата жирно, густо, дивитись його й слухати дуже приємно, але асоціяція занадто часто переносить до його-ж таки ролі режисера в „Зайцях". Жіночий персонал в «Жакерії“ не задовольняє. Він взагалі не високий в «Березілі“, але Василько зумів багато витиснути, а Тягнові цього не пощастило. Можливо, моє зауваження буде здаватись дивним, але мені здається, що „Жакерія“ більше свідчить про початок занепаду (можливо, тимчасового). ніж про зміцнення театру „Березіль» . В Київі ставляться до „Березіля" двоїсто. З одного боку тільки й чуєш хвалення його спектаклів, а з другого — вперто натикаєшся на байдужність до його, як до установи, не помічаєш, щоб дуже цікавились його долею. Тим часом харківчан „Березіль" займає багато більше, ніж киян. В кожному разі у нас не відчувається того холодку, з яким у Київі зустрінетесь на кожному кроці. Я не хочу копатися в причинах, а констатую факт. Це вірно як вірно й те, що театр уже позбувся двох своїх режисерів. Василька й Лопатинського як вірно й те, що Курбас, постановщик, якого ми всі так ждемо, за 2 1/2 роки здобувсь тільки на одну п'єсу „На передодні“, якої я не бачив, але загальні одзиви про яку не тішать. Значить з „Березілем" не все гаразд. Значить з театром треба щось зробить, щоб він вернув собі свою бойову художню міць. Не треба обивательського зубоскаління, але й бюрократична безпечність шкідлива. Якась — щілина безумовно є .ЇЇ треба відшукати й поставити театр у максимально сприятливу атмосферу. „Березіль" ще багато дасть художній культурі.
