 По кіно театрах
В кіно-театр ім. Комінтерна ледве можна дістатись. З четвертої вечора там « стоїть нерушима людська стіна. Найрізноманітніший люд товпиться, щоб побачити на екрані завзятого Аліма, оборонця бідаків-кримців і запеклого ворога багатіїв мурз, оспіваного в сумних Татарських піснях. Інша справа в театрі ім. Лібкнехта, сюди на «Останню людину» з Янінгсом, ви можете любісенько пройти не стративши гудзика від пальто, і це турбуючись за свої ребра. В чім річ? Хайрі, як собі хочете — не Янінгс, а ВУФКУ, принаймні в «Алімі» не УФА. А річ проста. Народ радянський воліє бачити на срібнім полотні екрану те, що будить його рідні почуття, що робить з тисячі людей одну людину — тисячого лову і спонука її скрапом думать, жить і почувать, примушує ці тисячу грудей спиняти віддих і тремтіти там, де на героя чикає небезпека й радіти з його перемог. Тому він валом валить на «Аліма» і тому його не вабить Янінгс і взагалі увесь міщанський зміст «Останньої людини .. Це добре, — це значить, що найменше 60% нашого суспільства вже далекі від патосу лівій й тонкосльозих драм. І це зле, бо говорить як низько ще стоїть мистецький розвиток нашого кіно глядача, який не бачить прекрасного в «Останній людині» її кінематографічної експресії й чудесної гри Янінгса. Два висновки напрошуються тут; цей факт ще раз стверджує правильність тематично-сюжетної лінії фільмів ВУФКУ і одночасно висуває конечну потребу підвищити мистецьку якість наших фільмів, щоб вони могли стати й знаряддям мистецького розвитку радянського кіно-глядача. Словом нам треба «Алімів» зроблених так, як зроблена «Остання людина», — щоб нам зовсім не потрібні стали «Останні людини», най і прекрасно зроблені імпресіоністами чи експресіоністами, най і надталановито зіграні Янінгсами, бо «Остання людина» все таки психологізм міщанського гатунку і Янінгс все таки міщанин хоч і надталановитий. Алім. Для сценарія використано татарські пісні про сміливого ватажка XIX століття, що захищав бідаків-кримців від загребущих ненажерливих мурз. Алім — епігон великих селянських рухів З часів кріпацтва, син нашого Кармелюка тільки з меншим розмахом, бо меншав з часом і розмах самих рухів. Він не революціонер, а тільки завзятий бунтар, як і показав його сценарист та режисер у фільмі. Тому він тільки мріє про велике повстання, ДЛЯ ЯКОГО треба тисяч людей, а після першої невдачі гуртових дій лишається сам жити в гірській печері і не робить навіть спроб знову підняти селян. Це все так мусило бути як і подано в фільмі, що до теми й сюжету йому в цілому не має що закинути, а про дрібні говорити не варто. Натомісць мусимо сказати кілька слів в іншім аспекті про архітектоніку фільму та про техніку картини. Тут не все гаразд. Насамперед кидається в очі, що Аліма забагато показують в’язнем і, взагалі, що фільм бувши побудований в авантурній формі виглядає на звичайне чергування в'язниці й боротьби в Алімовім житті. Це може реальне, але не характерне для постати Аліма, яку нам здається краще було-б подати в іншій архітектонічній багеті, саме в формі епічно-героїчної поеми, замінивши одночасно кострубаті написи на літературні, коли не поетичні, та зменшивши їх кількість, за рахунок збільшення промовистості кадрів з окрема й монтажу в цілому. Багато й стрілянини та їзди верхи в фільмі, від яких він безперечно тратить на впливі, бо воші заважають виявленню найважнішого — героїки і стомлюють око, також викликані його авантурною формою. Режисер нам здається ще зробив одну помилку в «Алімі», він захопився побічними річами, принадною кримською натурою й не спостеріг за ними принадного й фотогенічного артиста Хайрі. що безперечно зміг би далеко краще заповнити ті місця фільму, де без особливої потреби показують після гір гори, а після лісу ліс. Зайвий також у фільмі мазур, коли його показують довго й краще ніж татарські танки, бо останні значно цікавіші в картині, яка звичайно мала на меті познайомити маси із життям кримців взагалі. Невиразна ще по- декуди фотографія, та наївно виглядає аналогія взята для під креслення ріжниці шляхів батрака бунтаря Аліма й доньки багатого караїма Сари — оті два ялики на морі. Раз що зовсім не видно, щоб вони розходились, а Друге це тривіяльно — нагадує «и разошлись как в море корабли». Тим часом, безперечна річ, що «Алім» потрібний і корисний для нас фільм, ще це говорить уже той факт, що треба Алімового завзяття, щоб дістатись до театру ім. Комінтерна. «Остання людина» зробила режисерові Мурнау світову славу. Ще перед тим, як довелося цю картину німецької фірми УФА побачити на українськім екрані, вона багато разів згадувалась на сторінках вашої преси, інтригуючи тоді ще не прізвищем режисера й не трьома літерами УФА, а ім’ям популярного Еміля Янінгса, що грає в ній швейцара. Справді «Остання людина» типовий фільм в тієї категорії закордонної кінопродукції, що будується виключно на акторі, і зроблений він спеціяльно, щоб показати Еміля Янінгса ще раз гарним кіно актором і ще раз непоправним популяризатором міщанської ідеології. Пригляньтесь по, таж крім старого Янінгса решта персонажів зовсім непомітні — тло. Швейцар все — і зміст, і сюжет, і головний герой, а ідеологія ліврея. Доки мав її старий він був гордий і його шанували, а взяли ліврею з плечей — зігнулися плечі, відцуралися всі, навіть дружина, донька і зять й вмер гоноровитий швейцар. Типова ліврейна, тонкосльоза драма німецького гатунку. Проте в цій драмі тьма кінематографічного. Чи ви спостерегли, що фільм має лишень чотирі (здається) титри і з них один лист, який за титр лічити не можна, і що вони поставлені не тому, що сценаристові бракувало суто кінематографічної мови-кадру, а просто щоб підкреслити кілька психологічних моментів. Чи помітили ви як логічно розвивається дія в фільмі, і як легко Перебігає вона в цих промовистих і стирано продуманих кадрах. «Остання людина» передусім гарний сценарій, писаний рукою вправного майстра, що знав закони кіно і мислить рухливими образами. Цей сценарій організований тямущим режисером в певнім стилі від першого до останнього кадру. «Останній людині» грає Еміль Янінгс, що вмів подати одним кивком голови переживання, поглядом або поставою сказати більше ніж хто інший метушнею на 1000 метрів фільму. На останку згадаємо, що це ледве чи не перша картина добре перемонтована для радянського екрану. Кінець її можна вважати певним досягненням перемонтажу. Коли засинає пригнічений горем швейцар почуваєш як умірає разом з ним і його міщанство, рушаться його ліврейні й дріб’язкові ідеали.
