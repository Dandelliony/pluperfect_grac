Василеві
Я недумав писать ні статтів ні спогадів про життя й творчість Василя Блакитного на перші роковини його смерти. Може тому, що перші роковини ще надто гостро стоять у нам’яти, і трудно говорить про Василя — людину й товариша( про творця й громадянина вже можна), трудно, бо кожна річ з його автографом кожна річ, що до неї він доторкався руками ще не в музеї ім. Блакитного, а в життьовім обіході в його рідні та друзів і знайомих. Словом, трудно писати про Василя – можна й треба писати про нього багато. І треба не тільки, щоб віддати посмертну шану йому, а тому, що для молоди пролетарської та для нових( і старих) діячів радянської культури Василеві думки й далі мусять стати за науку і за приклад велетенської самовідданости пролетарській справі того, хто до останнього атома своєї істоти себе цій справі офірував. По смерти Василя медична експертиза встановила, що в його організмі не лишилось жодного невипрацьованого куточка, увесь він спрацювався – згорів. І як говорить в роботі, навколо іскри сиплючи, дротяна линва, - так спрацював себе до краю і згорив, але згорів іскристо, Василь Блакитний. В житті він був мов механізм, що раз почавши рухатись вже рухався аж доти, доки міг. Що Василь мав на своїх кволих уже плечах культурний і мистецький рух, це стало враз помітним, коли він зовсім одійшов од роботи і лежав у ліжку. Тоді всі відчули раптом те, чого не помічали в щоденній роботі, відчули, що головна пружина, фокус громадсько-мистецького життя на Україні був Василь. І на скільки органічно він був звязаний з цим життям свідчило саме одвідування Василя нами. Вже трудно було говорити з ним, вже жаль було дивитися, коли йому доводилось напружувати волю, щоб примусити свій мозок працювать, а все-таки з тим чи іншим питанням громадського або мистецього життя доводилось звертатися до нього. Бо так органічно вріс у це життя, що спочатку його було не оминути. Остаточно всі зрозуміли це значіння Василя, коли він доживав буквально останні хвилини. До краю спрацьований він все-таки знаходив у собі силу й зберіг давнішню ясність думки – так само ясно формулював свої поради й з’ясування, так само правдиво аналізував соціяльні факти. Це знали ще за його діяльности і це гостро відчули коли він хворів його політичні й мистецькі друзі й однодумці і його тайні та явні вороги. А тих інших у Василя було доволі. По ріжному, але відчули обидва табори, коли знеможений він вийшов з бою. По ріжному, бо одним його яскрава постать указувала шляє, а другим застелала. Многогранність Василя відмічено в статтях і коротеньких критичних розвідках розкиданих по нашій пресі. Але звичайно не досить, ще багато будемо писати і про його роботу й про його, матеріяли бо ще невикористані і ждуть серйозної детальної розробки. Та на основні риси і властивости Василя вже мабудь означені далі буде йти лишень поглиблений розбор їх та серйозніша трактовка. Василь – це передовсім революціонер. Революціонер в політиці, в громадському житті і в побуті. Ця революційність, природня в нього, вона не спадала скільки він жив свідомий політично. Василь – політичний діяч, що з перших днів революції і до смерти не зрадив ні себе, ні класу. Активним прийшов він у революцію, активним політиком лишився й по свій останній день. Член Центрального Комітету партії Боротьбистів, а потім якийсь час член ЦК КП(б)У і з початку до кінця член ВУЦВК у всіх скликань. Василь громадський діяч. Тут на його культурній ділянці. Він організатор перших літературних угруповань, мистецьких журналів перших років громадсько-мистецького об’єднання «Гарт». Роля й значіння «Гарту», як мистецько-громадської організації вже означені. «Гарт» обняв був усе мистецьке життя Республіки, вібрав у себе кращі сили інтелігенції, мавши при тім молоді пролетарські кадри. Основні його заслуги полягали в тім, що під проводом Василя він мав несхибну й постійну тенденцію закорінятися в пролетарську масу і живитись соком молодого класу. Вібрати в громадсько-мистецький процес зросту національної культури пролетарської маси, у нас так зрусифіковані, організувати їх – от основна тенденція цілого «Гарту» й Василя. І писавши останнього свого листа до гартованців, що ми його зараз друкуємо, Василь двічі підкреслює сааме цю думку при визначенні основних моментів, які стояли перед першим Всеукраїнським З’їздом «Гарту». Василь журналіст. Він редактор низки газет і низки журналів, а головне фундатор і незмінний редактор «Вістей». Василь легко писав статті , він був з природи журналіст. Коли якось в гурті товаришів українських ми хотіли визначити, хто кращий серед нас, у всіх була одна думка – кращий радянський журналіст на Україні Василь. І це так справді. В часи найбільшої продуктивности його, як журналіста (1920 – 25 р.р) можна не помиливши сказати, що на Україні не виходив жоден журнал( з політики, економіки, літератури), де-б не було Василевиї статтів. Року 23 чи 24 якось у розмові зі мною Василь кинув : « Запрацювався, язви його душу, - цей місяць усі журнали на Україні вийдуть з моїми статтями». Він справді писав по всіх журналах. І не багато їх було, щоб там не був Василь головним редактором або членом редколегії. Многі журнали він і організував і редагував. Журналіст з Василя був первокласний. Свою публіцистику він писав завжди так само легко і серйозно. Поет Василь з роду, поет бузе вимушених слів і надуманих образів. Нарешті Василь сатирик. Така многогранна була його натура, так на кожній ділянці культурного життя Василь горів безперестанку. Він не міг ( я принаймні не знаю такого, хоч був один час близький до його) довго бути спокійним , може навіть спокій зовсім не для нього? Завжди нові думки, нові ідеї завжди рух, безугавний процес, завжди активність, навіть метушливий трохи. Таким його знав, таким знали многі хто близько був до нього і таким лишився він у нашій пам’яти. Завжди бадьорий, галасливий сміх, рвучкий рух, напружена воля й гостра думка. Я не збирався писати про перші роковини статтю про Василя. Але мусив себе перемогти, бо-ж не можна мовчати там, де не можна. Не можна замовчати того, що з якихось нам невідомих мотивів хотять розвінчати таку прекрасну і яскраву постать. Не можна мовчати тоді, коли невідь-чому невірно й фальшиво розповідають про Василя люди, що стояли в громадській роботі на одній ділянці з ним. Не можна мовчати, гріх мовчати тоді, коли з невідомих мотивів тенденційно й невірно й неправдиво оцінюють Василя. Ми б мовчали коли-б це була чиясь власна думка, що він її за життя Василя носив у кишені. Мало чого не показують з кишені. Але коли розвінчують Василя прилюдно, коли в неправдивім світлі виставляють його перед молодняком, що йому треба учитися та й ще вчитися у Василя і передовсім у Василя, а не в когось іншого, і літератури, і журналістики, і громадськости, іпоетики, і коли це роблять до всього ще й з невідомих мотивів, - тоді не можем мовчати. Ми говоримо про статтю тов. Пилипенка в № 11(14) «Плужанина». В пресі нашій уже два товариші в своїх статтях заперечили твердження Пилипенка. Обидва вони знали Василя так само близько, як і я. Це т.т. Хвиля й Коцюба. Перший знав Василя політиком, а другий громадсько-мистецьким діячем. Од многих ( від усіх, що з ними говорив) чув я слова обурення на адресу Пилипенкової статті, або бачив у них на лиці здивовану міну, мовляв – «з невідомих нам мотивів». Ще многі мабуть будуть писати й заперечувати твердження тов. Пилипенка. Про тов. Блакитного – поета, журналіста, громадського діяча, сатирика, політика-революціонера ще скажуть многі в докладніших спеціяльних статтях. Я ж хочу сказати пару слів про Василя – людину й товариша. Тов. Пилипенко пише : «навіть у звичайних між людських зночинах згадуємо певну деградацію : спочатку щирий, одвертий з усіма близькими, далі тов. Блакитний стає трохи недовірливим, підозрілим і до кінці щирим, ласкавим лишається тільки з молоддю, з дітьми». Так, Василь не вірив де-кому. Так, він був щирий тільки з тим, хто тієї щирости був вартий, хто з ним був щирий у всім. Так, він не любив людей не щирих і небув з ними щирий сам не тільки «далі…»,а все своє життя. Він завжди підозріло, з недовір’ям ставився до людей нещирих з роду, що переносять цю свою нещирість і в громадську роботу. І в цім Василь був правий. Треба було ховатись під маскою нещирости, щоб не стати дурником. De mortuis aut behe, Aut nihil. Але ніколи про мертвих погано тоді, коли про них можна й треба сказати багато хорошого. Добре знати латинь, але ще краще щиро її тлумачити.
