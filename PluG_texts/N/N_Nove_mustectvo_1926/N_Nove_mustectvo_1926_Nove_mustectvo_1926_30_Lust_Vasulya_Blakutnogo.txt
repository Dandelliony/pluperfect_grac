Лист Василя Блакитного до групи гартованців
М. Хвильовому, Христовому, Коцюбі й иншим „многострадальникам гартованським"...
«Збірався я написати з'їздові великого програмового листа — та не написав: по-перше — звалився знову й лежу «пластом» із температурою біля 38°, з болями серця й неймовірними болями голови, по друге... — та я думаю досить і «першого». Отже що до роботи зараз — капітулював. Але неспокійно мені якось і досадно без краю. Неспокійно — за з’їзд, а досадно — за себе... Ну, та про мене — покинемо. А от — про з’їзд. По перше — він у нас зле підготований вийшов. Може воно експромптом і згладиться якось — але думаю, що на з’їзді ви переконаєтеся, яка мала була підготовка — і в центрі й на місцях, як неглибоко вона пішла. І не спокійно мені тому, бо можуть бути на з’їзді зайві пусто порожні суперечки про «проблеми позаторішнього снігу». Єдине виправдання — об’єктивні обставини, починаючи від слабости культурного нашого шару й кінчаючи ріжними єрундами, вроді зриву підготовки московською нарадою. *) ріжних недуг (моя. Хвильового). Але це — слаба втіха; «об’єктивні обставини» — річ часто не тільки не кам’яна, а гумова, коли не воскова. І надто часто на них посилатися — присипляти, значить, свою енергію... Чи ж не так у нас вийшло і з підготовкою з’їзду? Радий буду, коли «вийшло» не так. Та все ж — це нам наука! Це — що до підготовки. Тепер — про самий з’їзд. Непокоїть мене те, що є сила-силенна небезпек і підводного каміння серед яких треба пролавірувати. Найбільша наша біда й корінь небезпек — це иноді нечітка позиція тих окремих партій рад. органів, що мають давати нам тон. Свідомо кажу — не брак художньої політики у партії, не якась відсутність «художнього програму» у неї, про що люблять тріпати язиком (бо той, хто вміє й хоче читати парт. документи й матеріали — знайде там і політику й програму), « іменно — нечітка позиція парт. органів, керовники котрих иноді на справи сучасної культурної будови й на ріжні громадсько-культурні революційні організації дивляться, немов там суперечка йде про мистецькі-суто справи, а не про громадські. Де — збиває, плутає, одкриває МОЖЛИВОСТи ДЛЯ блукань, непевности й авантуризму. І тому — є підстави для неспокою за можливість якогось ухилу, якогось неправильного повороту. Чи є ті моменти, ті круті місця, на яких можна організації, подібній нашій, схибити, взяти неправильний курс (хоч на де-кілька градусів спершу) закріпивши той курс, ту хибу революціями на з’їзді? Теоретично є. Практично — не знаю, бо тільки на з’їді виявиться обличчя нашої молодої периферії. Отже, взявши на увагу ще вплив з боку гостей **) — дорадників — мусимо припустити і практичну можливість прояву того чи иншого ухилу на з’їзді. А тому і треба одмітити головніші «пункти небезпеки» — з тим, що коли з’їзд скінчився — ви мене поінформуєте, наскільки думка з’їзду чи окремих його частин зійшлася з моєю думкою. Отож — за окремі питання, просто без системи.
