 Червонозаводський театр. Харків
Минула половина сезону дозволяє зробити підсумки діяльности театру. За цей період пройшли такі п'єси: „Мандат”, «Отрута", «Париж”, «Гроза”, „На дні“ „Псиша“ „Вороги", „Овод",,.Дужче любови", „Товариш Семизводний", „Зрада Дегаєва". Найбільший успіх припадає на долю „Мандата»', {постановка режисера Нелі, оформлення худ. Косарева), „Отрути" (пост. реж. Нелі, оформл. худ. Магнера) та „Овод" (реж. Громі в худ. Трубецький). Біжучого сезону театр уперше нав'язав щільні взаємини з державними заводами та підприємствами через розподіл за допомогою культ комісій з підприємством пільгових талонів. Це дає спроможність найширшим робітничим масам одвідувати театр і задовольняти свої культурні потреби (ціни талонів від 8 до 70 коп.) Червонозаводський театр, росташований в центрі найбільших заводів України, розрахований виключно на робітничу авдиторію. Відповідно до цього й репертуар його розробляється за двома принципами: перший - п'єси, що відображують сучасність, новий побут та п'єси історично революційні, і другий - репертуар класичний з яким треба знайомити нового глядача, що йому до революції гарний театр був неприступний. Одвідування театру за цей рік значно збільшилось. 1924-25 р. за цілий сезон театр одвідало 39.000 глядачів, а цього сезону лишень за два місяці 26000 глядачів. Це краще за все говорить за розвиток. Червонозаводського театру.
