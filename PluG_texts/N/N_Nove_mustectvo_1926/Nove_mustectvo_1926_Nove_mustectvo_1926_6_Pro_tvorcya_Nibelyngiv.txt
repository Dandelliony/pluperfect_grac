Про творця „Нібелунгів“ (Режисер Фріц Ланге)
Ледве чи можна знайти тепер більше популярну картину, ніж „Нібелунги“. Колосальний успіх фільму висуває на перший план його творця, режисера Фріца Ланге. Він цікавий нам так своїм минулим, як і майбутнім. В минулому — постановщик трюкодедективного «Лікаря Мабузо", в недалекому майбутньому режисер «Метрополіса» - велетенського соціяльного фільму. «Метрополіс» - місто майбутнього в Америці, де капіталісти не обмежені владарі. Хто ж такий Фріц Ланге і як він прийшов до кіно? Освітою Ланге незакінчений інженір. Він відійшов від техніки, щоби прикласти своїх сил до малярства. Звідсіля й походить його оригінальний монтаж кадрів. Поранений під час імперіалістичної війни, він лежав у шпиталі. Тут йому спало на думку почати писати сценарії. Де-які з них прийняли. Ось відкіля у Ланге починається звязок з кіно. До речи сценарій відомого бойовика «Індійська гробниця», написав не постановщик їі Джое Май. а Фріц Ланге. Ланге побував і в Америці, де, як він сам каже, багато де чому навчився у тамошніх постановщиків. Про своє завдання в постановці ..Нібелунгів" Ланге висловився так. „Я хотів створити поему молодощів, хоробрости, красоти й любови; трагедію зненависти і ревнощів. Я хотів створити героїчний роман, а не лишень відродити давню легенду. Я прагнув до того, щоби «Ні6елунги» хвилювали людей усіх націй, а не тільки німців“. Треба сказати, що він з честю виконав своє завдання.
