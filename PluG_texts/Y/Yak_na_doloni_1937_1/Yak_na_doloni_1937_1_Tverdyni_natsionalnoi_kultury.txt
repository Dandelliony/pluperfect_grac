ТВЕРДИНІ НАЦІОНАЛЬНОЇ КУЛЬТУРИ
Під цим наголовком помістила „Мета” (ч. 36.) цікаву статтю про важливу ролю Церкви в національній культурі. Даємо з неї для наших Читачів, декілька важніших місць:
Національно-освідомлююча роля Церкви не належить до історії, але се наскрізь сучасне явище. Зрештою хто як хто, але саме ми, українці в Галичині, найкраще знаємо, яку величезну національно-освідомлюючу й національно-консервуючу ролю відіграє Церква. Колиб не грецько-католицька Церква і духовенство – границя етноґрафічної української території мабуть була б відсунулася дещо на схід. Національно-освідомлюючу ролю Церкви добре оцінюють також наші західні сусіди. Свій наступ на українство вони починають зправила від того, що будують у даній місцевості „косцюек” – все одно чи мешкають там їх вірні, чи ні. Тисячі цих „косцюлків”, розсіяних по наших селах і містечках, є, ніде правди діти, в першу чергу базами польського національного наступу. Так воно було перед десятками літ, коли польський елемент ще не чувся всемогучий у нашому краю, але так воно є і тепер, хоч, здавалося б, власна державність дає Полякам запоруку розвитку. Мнмо того посвячення кожного нового косцюлка в українському селі є й досі наче офіціяльним торжеством при участі поштового старости й інших урядовців, а польська аристократія й інтеліґенція, хочаб і до самої реліґії байдужа, не щадить щедрих жертв на будову „косцюлків” – бо знає їх національно-суспільну вартість. Зокремаж особливо заздрісно боронять поляки і особливо ревно розбудовують свої релігійно-національні бастіони по містах. – Коли польське громадянство, яке живе в своїй державі і має підтримку з усіх боків, таку велику національно-суспільну вагу приписує будові нових костелів – то щож казати про нас, яких орґанізаційні можливості з кождою хвилиною корчаться так, що реліґійно-церковна царина остає помалу одиноким незалежним полем для плекання також і національного українського життя? І саме еліта українського громадянства, особливо по наших містах, має обовязок зрозуміти реліґійно-моральну й національно-суспільну вагу нових церков, виступити з невтомною, масовою, невгнутою ініціятивою в тій справі та перевести ці почини в життя. Щойно тоді, коли наші села, міста й містечка вкриються якнайбільшим числом Божих храмів, можна буде з радістю ствердити, що вповні забезпечений не лише реліґійно-моральний рівень, але й національне майбутнє українського народу на Галицькій Землі.
