Кому виповідаємо війну ?
„Лиш боротись – значить жить!" сказав Іван Франко і це стара як світ правда, висловлена складною мовою поета - борця.
Так! Життя це боротьба! Боротьба всякими способами, з усяким ворогом. Людина бореться ціле життя з невдачами, з труднощами, з хворобами й з іншими супостатами.
І чим краще приспособлена людина до боротьби, тим більше добра і щастя може вона приспорити собі і ближнім, рідному народові. Тому треба заправлятися до боротьби на всіх ділянках життя.
Уявім собі, що передплатники і читачі нашого часопису це одна армія людей, свідомих своєї мети й охочих до боротьби! Вони гуртуються довкола свого часопису, наче довкола боєвого прапору, і ждуть приказу й знаку.
Приказ готовий! На місяць Жовтень виповідаємо війну байдужості до книжки і часопису! Це ж велике і шкідливе народові лихо, коли люди не люблять купувати книжок ні передплачувати часописів! Нашим читачам, думаємо, не треба й вияснювати, в чому полягає те лихо. Воно само собою зрозуміле і ясне, справді як на долоні.
Отже рушаємо на війну, старі й молоді, дорослі і діти! Загальна мобілізація! А наш клич такий: Кожний грамотний українець повинен купити собі в жовтні бодай одну книжку. Кожний, хто ще не передплачує ніодного часопису, повинен у жовтні почати передплачувати бодай одну українську ґазету. Мусять це зробити всі ті, що досі були байдужі до книжки і часопису, хоча вважали себе свідомими українцями. Мусять! Цього вимагає добро їх і добро загалу. Треба скінчити вже з тією шкідливою байдужістю! Ми маємо на неї спосіб. Кожна свідома людина повинна довести до того, щоб бодай один байдужий сповнив цей обовязок свідомого українця. На це ми стаємо в лави борців на вїйну з байдужістю! І тільки той, хто „перетворить" бодай одного байдужого в покупця книжки і в передплатника часопису, тільки той може вважати себе переможцем у тій боротьбі.
Найкращим преможцям належаться відзначення. І про відзначення не забуваємо. Хто наприклад приєднає нашому часописові бодай двох передплатників і припильнує, щоб вони вислали передплату бодай на чверть року, того іменуємо „пробоєвиком". Хто приєднає нам бодай пятьох таких самих передплатників, того іменуємо „добрим пробоєвиком" і вишлемо йому цікаву і цінну книжку, одну з найновіших, що появилися тепер на книгарських полицях, або один календар до його вподоби. Імена пробоєвиків і приєднаних помістимо в ґазеті.
Але ми хочемо що місяця воювати – так би мовити – на два фронти! В жовтні один наш ворог – то байдужість до книжки і часопису. А другий супротивник іншого роду: байдужість до подружого стану! Хочемо, щоб українці не ходили і по сороківці старими парубками, і щоб ніодної українки не „навістив" трицятий рік життя перед шлюбом! Виповідаємо війну старому парубоченню і за довгому дівоченню!
Ми зі свого боку причинимося до помноження шлюбів тими оголошеннями, про які згадуємо в статті „Просимо Вас у куми"..., а також виявимо своє признання молодим парам в той спосіб, що всі м тим страшим парубкам і дівчатам, які мають нині 30 до 40 літ та одружаться ще цієї осени, висилатимемо на їх бажання чверть року безплатно наш часопис, а також помістимо новинку про їх шлюб.
Отже на фронт, свідомі люди! Борімся з байдужістю до книжки й часопису! Борімся з байдужістю й неохотою до закладання родини!
Цілий місяць жовтень призначений на велику офензиву на тих двох важних для народу фронтах! Стараймося на обидвох перемогти, бо вже в листопаді виповідаємо війну іншим ворожим: силам, про які довідаємося пізніше.
