"Українська небезпека"
Протиукраїнські резолюції союзу польських резервових старшин та „оброньцуф Львова” відбилися широким відгомоном по всій українській пресі. У цікавій статті п. н. „Ті, що сіють ненависть” („Свобода” (ч. 38.) пос. Володимир Целевич твердить, що ця протиукраіїнська акція, започаткована й підсилювана вшехполяками, ведеться від давна. 
Читаємо там між іншим:
Східна Галичина твердинею вшехполяків.
Вшехполяки ще на довгий час перед війною, здобули переважаючі політичні впливи серед польського громадянства Східної Галичини. Вшехпольська ідеольоґія опанувала в першу чергу інтеліґенцію, а опісля при помочі костела й школи селянські, робітничі та міщанські маси. Ця ідеольоґія заперечує існування української нації, а під політичним оглядом обстоює русофільську орієнтацію (підтримка москвофілів). Вшехпольські ідеольоґи, як Ґрабскі, а в останніх часах Ґертрих укладають навіть подрібні пляни денаціоналізації українців і намагаються проводити їх в життя.
По травневому перевороті вшехполяки втратили вправді владу в Польщі, але в Східній Галичині польське громадянство визнає дальше вшехпольську ідеольоґію нестерпности й нетерпимости супроти українців. Багато вшехполяків на видних становищах перейшло формально до табору маршала Пілсудськото, але по суті не покидає вшехпольської ідеольоґії.
Відношення місцевих поляків до нормалізаці.
Польська суспільність Східньої Галичини опанована вшехпольською ідеольоґією, поставилася до політики нормалізації польсько-українських взаємин спершу неприязно, а потім просто ворожо. В часі останніх виборів до сойму й сенату поважний відсоток польської суспільности не голосував на спільних кандидатів, а в виборчій окрузі Сянік – Лісько не додержано взагалі виборчого компромісу. Згодом починає польська суспільність поборювати ідею нормалізації всіми можливими засобами всупереч засади примітивної етики й моралі. Східньо-галицькі поляки бояться нормалізації, як чорт свяченої води, бо знають, що нормалізація – це рівні права для українців на всіх ділянках життя, а вони бояться втратити у привілейоване становище.
Історичні збори.
Дня 11, лютня 1937. р. відбулися у Львові збори польського громадянства, в яких взяли участь відпоручники 85 польських східньо-галицьких суспільних орґанізацій. На цих зборах виголосив програмовий реферат професор львівського університету Е. Ромер під заголовком: „Польський стан посідання на полудневому сході Річипосполитої”. У цьому рефераті змалював він на основі невірних, або перекручених статистичних даних в яскравих красках „українську небезпеку”. Цей реферат видано окремою брошурою, яку масово розповсюднено серед польської суспільности. Крім цього польські суспільні орґанізації видали окрему відозву в земельній справі, в якій жадають, щоби уряд не допустив українців до участи парцеляції великої земельної власности. Повстає навіть нова польська орґанізація: „Порозумєвавчи Секретаріят Польскіх Сполечних Орґанізаций”. Ця орґанізація бере в свої руки керму протиукраїнської акції.
Коротко говорячи, збори з дня 11. лютня ц. р. дали товчок до нової, плянової протиукраїнської нагінки на всі прояви зорґанізованого українського. життя. Які є головні напрямні тієї акції?
Наука на услугах ненависти й шовінізму.
Ріжні польські професори університету й суспільні діячі змальовують нібито на основі урядових статистичних даних та українських джерел „українську небезпеку” представляючи будьто зовсім невірно, будьто переборщено розвиток окремих ділянок українського національного життя, як кооперації, жіночого руху і т. п. Фабрикується нібито научні й джерельні інформації про те, яка велика кількість землі перейшла в українські руки, про великий розвиток українського шкільництва і т. п. Ця підступна метода має на меті переконати легковірне й безкритичне польське громадянство, що в галицьких воєвідствах діється кривда не українцям, – а полякам і що вслід за тим треба шляхом репресій припинити розвиток поодиноких ділянок українського життя. На згадані теми появляються окремі брошури, відбуваються відчити по східньо-галицьких містах і містечках.
Шовіністична дурійка польської преси.
Краківський часопис „Ілюстровани Курієр Цодзєнни” стає центральним орґаном протиукраїнської нагінки. Крім цього ведуть цю протиукраїнську нагінку польські часописи, які виходять у Львові, Тернополі та Станиславові. Замітне, що львівський часопис „Вєк Нови” перейшов останніми часами на протиукраїнські позиції та завзято поборює нормалізацію польсько-українських
взаємин.
Дійшло до того, що вистарчає, щоби на сільській забаві побилися українські хлопці з польськими за дівчину, як польська преса вже робить з цього велику політичну справу. Польська преса пускає в світ такі нісенітниці, що польські хлопи мусять говорити по українськи, щоби добитися у влади скорішої полагоди справи. Польська щоденна преса годує своїх читачів „українською небезпекою”, „українськими саботажами” і т. п. Ця нагїнка польської преси загострює непомірно політичні взаємини у Східній Галичині і копає пропасть поміж обома народами.
Згадавши всякі протиукраїнські резолюції різних польських товариств та орґанізацій, посол
Целевич кінчить статтю:
Неперебірчива націнка вшехпольських „учених”, польської преси та польських суспільних орґанізацій не тільки дразнять і хвилюють українські маси, але ведуть у простій лінії до анархізації східньо-галицьких воєвідств та підкопання авторитету влади взагалі. Як горожани держави мусимо домагатися від влади, щоби вона теж у свому інтересі не допустила до дальшого заогнювання польсько-українських взаємин. У тому напрямку йдуть теж ухвали Української Парляментарної Репрезентації.
