Дорогий Євгенію Харламповичу! Посилаю Вам свою нову п’єсу1. Не прошу сказати мені отверто свою думку, бо певний, що ні від кого не почую більш щирого слова, як од Вас, — чи то вилаять, чи похвалить. Не буду й сам казати нічого, прочитаєте, самі все побачите. От тільки прохаю сповістити мене карткою, як одержите рукопис, бо копії не маю, а досі ще не був за це покараний. Через те посилаю оригінал і, як завжди, трохи потерпаю. П’єсу сю я хочу обов’язково надрукувать, бо, коли не побачить сцени, то хай, принаймні, вийде в світ друком. Мені здається, що її варто пустить до читачів. В рукопису є помилки й недогляди стилістичного характеру, але я їх виправлю в коректі, якої буду тепер вимагать при кожній своїй речі. Досі я цього не робив і погано.
Дуже було б добре, якби при читанню був Садовський. Я боюсь щось зарані думати, але здається, що в цій п’єсі вже абсолютно нема нічого нецензурного. А проте... Що тепер цензурне, крім найчорнішого й найподлішого?
Всього найкращого!	Ваш В[инниченко]