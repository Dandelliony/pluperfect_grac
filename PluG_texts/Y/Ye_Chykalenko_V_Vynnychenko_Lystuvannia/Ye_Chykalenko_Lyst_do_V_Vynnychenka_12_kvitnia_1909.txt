Любий Вольдемаре!
Освітлення Левкове зроблене по вражінням од розмов з М[арією] Вікторівною], яка з ревности та інших мотивів таке розповідає, чого ніколи й не було і не могло бути. Се зрозуміло. Думаю, що в моєму вчинкові нічого спільного нема з Вашими «шкодливими, хворими» поглядами, хоч Галя і доводила мені се, а за нею тепер говорить і Левко. А Ви, само-собою, раді найти в чім-небудь підтвердження поглядів своїх героїв. Се зовсім натурально. Але я од них одрікаюсь, бо не бачу нічого спільного з ними.
Недавно я послав Вам і Левкові брошуру д[окто]ра Омельченка про Ваші «Щаблі»1; вважаю, що він висловлює якраз те, що я Вам говорив з поводу сієї злощасної п’єси. Брошура Омельченка написана дуже гарно і він цінить Ваш талант так само високо, як і я. Якщо ся брошура не прийде до вас з Küsnacht’a, то напишіть Левкові, нехай Вам її вишле, бо тут вже трудно по магазинах її найти; а Вам цікаво буде
і корисно її перечитати.
Подорожі Вашої за матеріалом на кшталт «Голоти» і «Голоду» я теж боюсь, бо вона може скінчитись погано не для творів Ваших, а для Вас особисто. Се великий риск! Беріть краще матеріал з емігрантського життя.
За «Записну книжку» поки що грошей не посилаю. Коли Вам треба їх буде, то напишіть Понятенкові, він тепер у нас замість Сініцького, «на послугах у капітала».
Я не можу сказать, де проживу літо, бо буватиму скрізь. Весна дуже у нас холодна, а здоровля Ю[лії] М[иколаївни] не мудре, то сими днями я її одвезу в Крим, а коли потепліє, то перевезу в Перешори (Ст. Марда-ровка Ю.З.Ж.Д.), але не знаю, чи довго там проживем, бо там для Ю[лії] М[иколаївни] буде нудно. Листи мені адресуйте в редакцію, а відтіль мені їх пересилатимуть; та таки я буду навідуватись в Київ, принаймні кожних два тижні буватиму в Київі, бо не можна покинути надовго газети — маса дрібниць вимагають моєї присутносте.
Здоровля моє зовсім добре — здоровий, як ніколи, але турбує мене Ю[лія] М[иколаївна]. Крім того, що вона хвора на лехкі, її гнітить те, що попсувались у мене відносини з родиною; вона винує за се себе і мучиться тим страшенно. Да, не лехко йти проти старих встанов громадянських в родинному укладі, се добре показав Толстой в «Анні Ка-реніной»; самі собі люде повигадують муки і* мучаться ними. Ю[лія] М[иколаївна] часто згадує Анну Кареніну, і се мене турбує.
Ваш Є. Чикаленко