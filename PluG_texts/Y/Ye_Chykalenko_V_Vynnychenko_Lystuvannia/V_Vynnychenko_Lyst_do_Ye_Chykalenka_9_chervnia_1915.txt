Дорогий Євг[гене] Харл[ампійовичу]! З великою охотою приїхав би до Вас на якусь пару тижнів, але знаю, що в Жмеринці вимагають удостовер[ение] личности і свідоцтво благонадійн[ості]. Виклопотать можна, але дуже довго і морочливо. Через Бірзулу, здається, не вимагають, але, може, хутко й там вимагатимуть. Я збираюсь післязавтра їхати на тиждень в Харків, і Ви мені туди напишіть, чи можна їхати до Вас і чи можна буде виїхать. Адреса така: Харків, Петровск[ий] пер[еулок] 18, Українська] Книгарня Марії Захарівни] Луценко1. З Хар[кова] я поїду на 2 дні в Катеринослав. Напишіть і туди на всякий випадок. Бо я тільки звідти зможу поїхати до Вас. Адреса: Ек[атеринослав], Полицейская, 59. Книгарня «Слово» Д. М. Лисиченка2. Дуже хотів би полежати з Вами в холодку та чи вдасться. Відповідайте негайно. Між іншим, новина: Григ[орій] Константинович] уже поїхав, зовсім, а замісць його приїхав Іван Петрович3. Симпатичний чоловік.
Вітаємо Вас най сердечно.
Ваш [Винниченко]