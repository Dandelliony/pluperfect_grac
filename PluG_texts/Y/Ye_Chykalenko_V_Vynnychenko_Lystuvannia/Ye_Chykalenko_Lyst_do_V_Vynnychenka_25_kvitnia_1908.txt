Гроші з магазина Вам сегодня вишлють; я напосівся, щоб Степаненко обов’язково порахував все, що Вам слід і по комісії і за куплені у Вас книжки і вислав сегодня ж.
Ви пишете, що Вас докоряли — то горьковщиною, то арцибашин-щиною, то андреєвщиною. Горьковщиною я вас ніколи не докоряв, бо вважаю, що якби Ви хоч і наслідували б Горькому, то се був би тільки плюс, а арцибашевщина та андреєвщина — мінус. Така моя думка. Способ писання у Горького Тургенєвський, Толстовський, тільки зміст інший, і якби Ви держались того способу, то чого б і бажать! А вся біда в тім, що Ви, боячись «насильства», хапаєтесь за саму новійшу, модній-шу форму, яка ще не придбала сили, але Ви, модничаючи, не творите самі моди, а йдете за модою. От чого Вас справедливо докоряють в по-дражанії. В подражанії я не бачу гріха, аби — чомусь доброму, здоровому, довговічному (коли не вічному), а не хворому, хвилевому, золотушному, вирождающемуся, як се, може мимоволі, робите Ви.
Перечисляючи в своєму листі речі, які подобались Горькому і К°, Ви начислили: «Голота», «Голод» і інші. Т. є. речі здорові, дужі, які зробили Вам ім’я серед нашого громадянства, се речі, за які я Вас
високо ціню як письменника. А Ви попробуйте дать йому почитать: «Дим», «Рабині», «Щаблі» — що він Вам скаже?
«Те ж саме» Горький назвав тільки «інтелігентським» і, напевне* не прийме в «Знание», хоч друга половина сього оповідання дуже цікава, але жорстока, як я Вам вже й казав.
Що ж до «Момента», то перечитайте мого листа, коли він у Вас єсть, в якому я Вам писав свою думку про сю річ. Я назвав його «чудовим», бо воно справді високохудожественне, хоч багатьох пуристів1 шокірує тема і ідея твору, але всі кажуть, що написаний він дуже талановито.
Ховать я Вас не збираюсь, а навпаки — писав Вам, що знакомство з Горьким і К° повинно добре вплинуть на Вас, одживити Вас, т. є. повернути на шлях — «Краси і сили», «Гаркуна»2, «Голоти», «Темної сили», «Голоду» і прочих здорових речей, а не «кривляння» останнього часу.
Ви нагадуєте мені байку про «грубку» і докоряєте в неконсеквент-ності, але й Ви самі не консенквентні, бо почали переставлять свою грубку. Я бачу, що Ви починаєте сим переставляннєм псувать свою хату і піднімаю гвалт, докоряю Вам, умовляю, бо мені з боку видніше, але Ви не вважаєте і під рукоплесканія «пістолетів» таки пнетесь — надриваєте свої сили і губите те, що досі зробили. Я радію, що Вам ще тільки 28 років і що Ви, може, «перебісившись», «оддавши дань молодості», таки вернетесь на здоровий шлях.
Ввесь Ваш Є. Чикаленко