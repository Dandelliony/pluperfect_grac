Бачите, Євг[ене] Харламп[ійовичу], я Вас слухаюсь і написав уже п[анові] професору, щоб п’єси не друкував1. Знищу її. Я вірю Вам найбільше. Жалію дуже, що раніше не послав Вам, і боюсь, що вже дана до друку й не можна взять назад. На вас не сержусь, навпаки дуже дякую за щире слово. Одповіді критикам писать не буду2. Постараюсь свій досвід і те, що бачу в житті, малювать без вкладання поученія. Так, може, й справді краще буде. Спробую. Упертости в мене немає, тільки починаю бачить, що мені треба виступать інакше. Послухаю Вас, подивлюсь.
А Вас знов схопило? Всім серцем співчуваю Вам, дорогий Євг[ене] Харл[ампійовичу], і якби міг чимсь помогти, то з радістю багато оддав би, щоб Ви були здорові і веселі. Кажу це від щирого серця.
Міцно стискаю Вам руку.
В. В[инниченко]*
Будь ласка, передайте в контору мою нову адресу: V. Staros[olsky] 16, Rue Sarrette, Paris. І мені самі пишіть туди вже.
