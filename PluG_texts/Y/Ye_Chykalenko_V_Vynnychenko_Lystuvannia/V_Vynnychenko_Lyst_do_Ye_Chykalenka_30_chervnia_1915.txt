Дорогий Євг[ене] Харламповичу!
На великий жаль, я не одержав від Вас у Х[аркові] листа і поїхав в К[атеринослав] без речей. Вернувся в Х[арків], а тут виявилось тим часом, що мені треба посидіти тут тижнів два через різні громадські справи1. Отже з великим жалем мушу чекати, поки улаштую справи. Боюсь, що вони мене затримають на довший час. Тоді, певне, вже не поїду до Вас, а рушу додому. А коли поїду до Вас, то тижнів на два, не більше, бо вже й так скучив за домом, хоч ще тільки тиждень, як виїхав. Аж соромно самому, а нічого зробити не можу. Та, правда, чи й варто щось робити проти цього? Хай краще так.
Сподіваюсь одначе, що числа 12-15 зможу таки виїхати до Вас. Напишіть мені ще сюди, будь ласка, чи можна від Вас без свідотства благонадійності] їхати через Жмеринку на Київ? Чи не доведеться мені обминати цю станцію?
Що торкається гостей, то я їх не боюся, «а как раз обратно». Коли ж схочу робити, то заберусь у степ, сяду десь під акаціями і ніякий гість мені не страшний. Я роблю всі заходи, щоб швидче змогти виїхати, гадаю, що вдасться.
А де Левко тепер? Хотілось би й з ним побачитись. Та й партнер у скраклі був би. Чи Ви тепер у скраклі не будете?2 Ну, то в фильки!3
Отже поки що сердечно вітаю Вас і Ю[лію] М[иколаївну] і сподіваюсь, що зможу привітатись і не заочно.
Ваш І[ван] Г[ергель]