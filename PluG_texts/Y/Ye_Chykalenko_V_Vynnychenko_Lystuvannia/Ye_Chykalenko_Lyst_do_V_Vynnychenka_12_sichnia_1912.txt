Дорогий Владимире Кириловичу! Сьогодня хвалився Сірий, що Ви прислали чудове оповідання для «Лану»1. Не знаю, чому Ви не обзиваєтесь на мою пропозицію — присилать маленькі оповідання до «Ради», а тоді друкувати собі де хочте. Ми б Вам платили по 10 к[опійок] за рядок, але оповідання повинні буть маленькі 500-1000 рядків. Таких оповіданнів Ви могли б написать кожного місяця по одному. Не ображайтесь, коли я якесь верну Вам для переробки, або й зовсім зречусь друкувати. Гадаю собі, що на мене Ви не повинні за це гніватись, бо я керуюсь в таких випадках не своїми особистими інтересами. Коли я Вас присоглашав прислати щось на конкурс, то Ви обіщали щось так, без конкурсу, прислати, але, видно, не до юмору було Вам. Отож обізвіться на мою пропозицію.
Ваш серцем Євген [Чикаленко]