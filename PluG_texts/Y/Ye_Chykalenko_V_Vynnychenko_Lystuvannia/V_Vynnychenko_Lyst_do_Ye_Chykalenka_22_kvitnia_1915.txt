Не пишу я Вам того, дорогий Євгенію Харламповичу, що нема про що писать. Такі тепер настали часи, що рішуче нема нічого підходящого до писання. Хіба що про свої особисті обставини? Та й тут нічого особливого. Маємо клопіт з тим бісовим іспитом, щоб він Томашевсько-му нелегенько щоночі згадувався. Мабуть, доведеться до цього божевільного знов іти. Звертались ми до Міністра, щоб дозволив тримати десь в іншому місці, але нічого з того не вийшло. Левко подавав прохання і балакав у Міністерстві та після того написав нам, що Міністерство в таких справах нічого не може, — все в руках предсідателів комісій. А предсідатель харьковської комісії, до якого звертались з цього приводу, сказав, що все залежить від Міністерства. От і розбери, хто з їх говорить правду. Плюнули ми й рішили, що полізе Р[озалія] Я[ківна] в пащу злобному ідіотові, з’їсть — з’їсть, не з’їсть — добре.
От це головне, що займає нас в даний момент. Та ще думки про відпочинок на літо. Щось Р[озалія] Я[ківна] змарніла і здоров’я її весь час шкандибає. Треба б їй спочинуть хоч трохи, бо всю зиму й весну ні одного дня не спочивала, — щодня в лазареті. Це занадто вже. Крім того, тепер вона ще ходить на епідеміологічні курси і стомлюється через край, бо цілий день в напруженню. Приходить додому тільки ввечері. А де і як спочити, — невідомо. Кидати лазарет? Шкода з різних боків. Матиме вона на місяць відпуск літом. (Самі собі лікарі дадуть, заміщаючи одні одних). От тоді тільки, може, й удасться вирватися.
Я теж не дуже добре себе почуваю і мрію за сонцем, травою, степом. Тут ще ані листика зеленого! (От кацапня!!)
Чи Ви збираєтесь сим літом на Кавказ? І чи можна до Вас приїхати мені хоч самому в маю? Запрошують мене тут одні знайомі до себе на село та не хочеться, — чужі люди.
Так Левко вже одружився, чи ще тільки замахується? А вона сама хоч малороска чи простісінька руська?1 Я не думаю, щоб Левко або недбало поставився до національного] питання або не зміг добитись свого, — занадто багато про це він думав, говорив, чув. Коли вона — людина хороша, то заговорить по-укр[аїнськи], а коли* погана, то швидко розпрощаються. Але примирення не буде. Так мені здається.
Пишіть!**	Ваш [Винниченко]
А що Ю[лія] М[иколаївна] дає тепер курам, щоб не здихали? Лікар-ства тепер дорогі. Не уявляю собі Ю[лію] М[иколаївну] в 4 % г[одині] ранку. Ю[лія] М[иколаївна] і 4!6 г. ранку! Несовмістимо!
