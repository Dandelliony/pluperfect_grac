Вчора я послав Вам п’єсу1 і заказного листа, а сегодня скортіло мене написать до Вас зовсім з іншого поводу.
Газета наша страшенно нудна, нема й натяку на прославлений український юмор. А тим часом веселий фельетон, веселе оповідання робить рекламу газеті, бо передплатник читає його своїм сусідам і тим ширить газету. Серйозних статей та нудних оповіданнів не читає і сам передплатник, а не то щоб ще сусідам читав.
Знаючи, що у Вас єсть хист юмориста (се видно по «Щирому та поміркованому»), звертаюсь до Вас з такою пропозицією: Давайте нам щотижня веселий фельетон, рядків на 100-150, а ми Вам плататимем по 10 к[опійок] за рядок. Коли не почуваєте себе здатним на писання фельєтонів, то пишіть коротенькі веселі оповідання; дивіться на сю працю як на службу десь в канцелярії, а не як на писательство, а через те можете собі й псевдоніма якогось прибрать, якщо будете вважать Ваше писательство за ремесло.
Я звертаюсь до Вас з цією пропозицією прямо з одчаю, бо не придумаю, чим би оживити газети, чим зацікавити читача, бо ось вже 5-й рік, а число передплатників прибуває так поволі, що аж сум бере. Доки воно так буде, доки будем доплачувать до газети такі страшенні гроші? Я вже скоро так замотаюсь, що й %% по боргах не зможу платить. А покинуть, прямо, совість не дозволяє. Ну, бувайте.
Ваш Є. Чикаленко
ширшому розвиткові рідної української преси й поширенню національної свідомости серед наших земляків.
З повним поважанням Редакція газети “Рада”.
Бажаючи встановити найтісніші зв’язки між читачами і газетою, редакція мас на думці поширити одділ листування, в якому по змозі буде відповідати своїм передплатникам на запитання культурно-національного характеру. Тих, хто бажає сприяти поширенню газети, просимо звертатись за відомостями до контори “Ради” (Київ. Велика Підвальна. 6).
Редакція.»