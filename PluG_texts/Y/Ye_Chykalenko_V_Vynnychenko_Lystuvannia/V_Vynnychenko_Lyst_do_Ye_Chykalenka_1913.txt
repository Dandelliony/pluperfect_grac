Доброго здоров’я, дорогий Євг[ене] Харламповичу! Чи Ви вже повернули з нарзанбаду1? В кожнім разі, сподіваюсь, одержите цього листа.
Ми (я, жінка, Левко Ю[ркевич], Александр] Михайлович]) також маємо бад, тільки не з нарзану, а т. зв. «болотенбад»*. А живемо на зеленій Буковині на подвір’ї всечеснійшого отця-священика. Може, чули про письменницю Сідонію Гнідий2? (Має друкуватись в 7 кн. її оповідання). Так от вона нас віктує. Було б добре, коли б не болотенбад.
Як же Ваше здоров’я? Коли їдете в Кошарбад?3 Один Ваш знайомий (коли пам’ятаєте Федір Федорович, що гостював колись у Богданчика4) дуже хоче побачитись з Вами, а то й приїхати в степи, та не знає, як позволять Ваші і його обставини. Просить мене, щоб я спитав Вас, як Ви на се ся задивляєте. Але просить написати щиро. Та й не сам, а з жінкою хоче приїхати, хоч на пару днів, щоб познайомити її з Вами. Коли Ви будете там і як довго? Може якраз тоді, коли обставини їм не позволять. Хотів би й я побачитись та, мабуть, не скоро доведеться.
Писав я в контору «Ради», щоб змінили адресу й висилали газету сюди, та щось не посилають, а з Парижу не доходить. Сидимо без «Ради».
Вітаємо Вас всі найсердечніше.
Ваш [підпис нерозбірливий]
Адреса:
Вс[е]ч[есний] о[тець] О. Гнідий
С. Лука, почта Звиняче Буковина5.