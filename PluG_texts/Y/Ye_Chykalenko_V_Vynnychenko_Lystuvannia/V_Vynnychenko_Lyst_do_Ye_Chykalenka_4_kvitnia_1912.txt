Дорогий Євг[ене] Харламповичу!
Посилаю Вам «Чужі люде». Коли Ваша ласка, передивіться п’єсу, чи годиться вона до цензури. Коли знайдете щось непідходяще, викрес-літь чи змініть. Для посилки в цензуру віддайте Павлу Пилиповичу1, хай він зробить якнайшвидче. Думаю ще змінить що-небуть у «Пантері»* і 2
і також послати. А про останню п’єсу не хочеться думати, — спротивилась3. Виставляв «Базар» у Коломиї і Чернівцях. У Чернівцях] були такі овації, що й не сподівався. Стрічали депутації від т[оварист]в, підносили всякі речі, промови і т. п. Аж зворушило мене. Я все від своїх чую тільки лайку та нотації, а тут цілком несподівано привітали. Дуже радий і підбадьорений. Всього найкращого!
Ваш В[инниченко]
Напишіть мені про п’єсу.