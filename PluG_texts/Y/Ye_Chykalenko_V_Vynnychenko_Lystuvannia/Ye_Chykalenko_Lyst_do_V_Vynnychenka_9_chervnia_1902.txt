 Високоповажний Добродію!
Жалкував я, що не побачився з Вами 14-го, бо забув Вам сказати, що Єфремов і досі живе у Київі, додому не їздив через злополучний «Вік», якого й досі цензура не пускає, а значить Ваше оповідання1 лежить десь на почті; я забув Вам тоді сказати, аби Ви його послали прямо до редакції «Київської] Старини». Але якось там Єфремов зробить, щоб Вашу рукопись переслали в Київ, і воно напевне буде надруковане в августовській або сентябрській** книжці.
Я чув, вже тепер, в редакції гарні чутки про Вашу повість2 і від людей, які її і не читали, виходить, що вона на Єфремова і Матушев-ського зробила таке вражіння, що вони не тільки мені, а й всім членам редакціонного комітету її розхвалили.
Кажуть тільки, що Ви кепсько знаєте мову; напевне, що воно й правда, але се діло поправиме — мову можна вивчити і в житті, а найбільше з літератури та з етнографічних матеріалів.
Зараз у мене гостює Еварніцький3, читає мені свою повість нову;
20 років тому назад, коли він скінчив університет, він зовсім не знав мови, не говорив і писати нею не міг, а тепер орудує як слід. Зимою
він учив її з літератури, а літом з живої розмови з дядьками; от Вам приклад дуже яскравий. Ви мову все-таки знаєте обіходну, зостається тільки її виучити во всіх тонкостях.
Повість Еварніцького* з 4 * гарна, але дуже розвезена, дуже заляпана етнографією; йому хочеться убгать туди й нову пісню, нову приказку, хочеться в дрібненьких подробицях показати всякі технічні праці, якими живуть його герої і проч[еє], а се страшенно як одриває читача від головної думки.
Вашої повісті не читав, а коли почитаю, то напишу свій погляд; попереджаю Вас, що до нашої літератури я відношусь дуже строго, мені хочеться бачити справжню літературу, художественну, талановиїу, а не партачання якихсь поденних ремесників, які заповняють тепер сторінки навіть і російських журналів.
Дай Боже, щоб з Вас вийшов бажаний письменик, а не ремесник, як я кажу.
Ваш Є. Чикаленко