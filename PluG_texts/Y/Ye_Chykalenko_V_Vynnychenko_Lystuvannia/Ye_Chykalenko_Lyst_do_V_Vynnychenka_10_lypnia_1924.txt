Шановні та любі
Розо Яковівно та Володимире Кириловичу.
Листа Вашого одержав ще в Черкасах, але завдяки мандрівному життю, яке зараз веду, не мав змоги Вам відписати.
Тепер настало осівся в Одесі, де займаю посаду Губуповноважено-го від Видавництва «ВІСТИ» ВУЦВК. Маю агентів, котрі збірають обов’язкову передплату на газ[ети] «ВІСТИ», «СЕЛЯНСЬКУ ПРАВДУ», а попри те продають по селах літературу, підручники, бюсти ШЕВЧЕНКА.
По умові з Видавництвом, я маю право продавати через свій апарат все, що захочу, крім періодичних виданнь иньших Видавництв.
Робота моя вдячна, бо маючи хист до того, можна заробити гріш і гріш не поганий, розуміється як на наші часи.
Ви питаєте мене, який у нас театр, які у нас трупи користаються успіхом — на це питання зараз тяжко відповісти, особливо мені, котрий цілком відійшов від театрального життя і цілковито віддався «зашиба-нию деньги», одно лише можу Вам сказати, що жадна з тіх труп що грають зараз у нас, не користають з сімпатії ні робітництва, ні селянства, а подавно інтеллігенції і після моєї думки, лише та трупа може мати успіх у нас, артисти котрої під час вистави будуть кидати в публику хліб та сало і вирішати єврейське питання так, як його рішав Женевський Кузьма. — Отже, нашому населенню зараз потрібно, як рімляннам «хлеба и зрелищ». Що торкається тієі трупи, в котрій грає «Любий Михайло», то на самперед вона майже роспалася, майже нічим себе не проявляє жадних орігінальних постановок не робить і користається сімпатією постількі, поскілько одинока дозволяє собі отверто не погоджуватися і протестувати проти постановок трупи Державної. Громадянство наше взагалі, як самі знаєте, що всі майже люде російської культури органично мусять стояти в оппозіціі, як до самого істнуючого уряду, так і до всіх його начінаній.
Иньшим разом напишу докладніше особливо, коли одержу відповіді від знайомих, котрим я написав з проханням поінформувати мене про стан труп, центром котрих являється ХАРЬКІВ.
В Елисаветщині зараз знаходиться мій Уповноважений, котрому я доручив розшукати Вашого родича, попрохати Вашого родича, шо-б написав Вам, а я перешлю. Що-ж торкається грошей, то я, як тільки його найдуть — дам йому, а Вам напишу скілько дав. Ви питаєте чи богато потрібно йому на життя — це залежить від того, як він живе. На мою думку фунтів 3-5 стерлінгів місячно вповні вистарчило-б і на харч
і на зодяг. Погано лише те, що чужоземна валюта стоіть у нас дуже низько; як маєте охоту, то шліть на мою адресу. На цьому кінчаю, через тиждень-два напишу ще, а поки що вітаю Вас обох сердешно*.
При моєму умінню писати на машинці багато часу марне проходить, а його у мене зараз мало.
Зараз займаюся організацією «Село-Кіно» т[о] є[сть] утворюємо акційне т[оварист]во, строїмо фургони і будемо давати вистави по селах. Ця справа мене дуже до себе вабить бо вона таки цікава з усіх боків.
Другим разом змалюю її докладніше, а поки вибачте. Листа перешліть моєму батьку, бо на так багато листів не вправлюся.
Міцно цілую Вас обох і бажаю всього, най, найліпшого.
Ваш серцем Петро Чик[аленко]**
Адреса! Одеса, ул[иця] Троцького ч[исло] 40 Губсельбудинок уповноваженому Вид[авни]цтва «Вісти ВУЦК».