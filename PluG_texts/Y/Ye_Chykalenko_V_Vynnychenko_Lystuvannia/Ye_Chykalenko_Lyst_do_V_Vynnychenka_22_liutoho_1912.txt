Дорогий Владимире Кириловичу! Десь глибоко зачепив Вас мій юмор, мій сміх крізь сльози, коли Ви накинулись так пристрастно на ні в чім неповинного Леонтовича1. Я розумію, що можна, і навіть треба, обурюватись на українське панство, що очі свої звертає до Петербургу, до джерела милостей, в виді камер’юнкерства і проч[ого] і зовсім відцуралось свого народу, своєї нації; що відродження сієї нації впало на плечі тих, що вийшли з народних мас: інтелігентний пролетаріат та буржуазію; перші працюють, а буржуазія (якої — два, три чоловіка) підпомагає їм матеріальними засобами. Пани т. є. дворяне наші не дають на українство нічого, так само нічого не дає й Леон-тович. Та він і не може давати, бо у його потреби життя більші, ніж прибутки! Коли він і став свідомим українцем, то тільки під впливом свого дядька — буржуя2, у якого він тепер состоїть повіренним по ділам, бо той вже дуже старий. Але дядько його настільки розумний і преданий народові чоловік, що можна бути певним, що його маєтки підуть на користь тому ж народові, а не приватній людині. Але я збочив. Чого Ви так обурюєтесь на Леонтовича, коли він єсть тільки передаточна інстанція. Правда, він радить, і часом його слухають. Прирадив він, щоб давали Коцюбинському пенсію і дядько визначив щороку по 2 т[исячі] руб[лів]. Але не хотячи сам виставлятись, передав се під фірму Т[овариства]ва3. Поганого тут з боку Леонтовича нічого нема, а навпаки. Тепер щодо Т[овариства]ва. Воно визначило ряд письменників, яким воно вважає потрібним доплачувати гонорар і доплачує скільки може. А Леонтович тут не при чім. І я Вас завіряю, що нічого він проти Вас, як письменника, не має. Я не пам’ятаю, які такі Ваші оповідання на його друкувались в «Раді», і щоб він скаржився на їх. Може й було щось подібного, але він людина незлобива, а просто глибоко байдужа до всього, то й до Вас.
Оповідання Ваше перечитав4. Дуже воно гарне, але єсть в йому елементи «жестокості». Буде надруковане в перших числах марта, а на апріль знов прошу. Не ображайтесь на мій юмор про кіз та про корову, бо для Вас тут нічого образливого нема: я ж Вас до кози не прирівнював.
Ну, годі. Чи підправили Ви свою п’єсу «Молода кров»? Я все жду, що Ви її пришлете для посилки в цензуру. Вона варта того, щоб над нею хоч трохи попрацювати.
b
220
Ну, бувайте здорові і не дражливі на нерви. Я Вас заспокоюю, а сам так дратуюсь, сержусь на нашу рабську, гнусну націю, що мабуть не довго видержу — і забіжу безвісти!
Ваш Євген [Чикаленко]*
Глядіть же, голубе, кожного 1-го щось присилайте до «Ради».