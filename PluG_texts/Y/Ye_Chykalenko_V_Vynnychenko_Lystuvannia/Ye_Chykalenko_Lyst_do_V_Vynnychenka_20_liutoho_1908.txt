Посилаєм Вам 120 рублів. З них 60 рублів наших, а 60 руб[лів] я взяв з магазина. Грошей у нас зараз дуже мало, або краще сказати, зовсім нема, а через те більшого авансу і не можем вислать.
Борисов здав всі 2500 екземплярів] «Дрібних оповідань» в магазин з новою обкладкою і з спростованнєм помилок. За все се видання за скидкою 50 % Вам належить 625 руб[лів]. З них заплачено Борисову 260 руб[лів], а 23 р[ублі] 50 к[опійок] він уважив Вам. Я Вам колись посилав в листі рахунок Борисова, то сі цифри не потребують пояснення. Одним словом, Вам за Ваше видання належить 625 р[ублів] — 260 =365 рублів]. З них 60 руб[лів] посилаю зараз, а 305 р[ублів] Ви ще маєте получити. Але помісячно може незручно буде посилати Вам по 25 руб[лів], а тим часом, коли Ви так вважаєте вигоднішим, то напишіть про се в магазин.
Трохи мені дивно, що Ви докоряєте мені в «насильстві» над Вами за те, що я не хочу містити оповідань в жанрі «Щаблів». Що містимо в газеті на Вашу п’єсу «злякані лайки», перекручуєм Ваші думки «устами Гехтерів» і т. д. Не знаю, що Вам і одповісти на се? Я вважаю, що писання в жанрі «Щаблів» єсть результат хвороби, яка охопила суспільство в період упадка енергії, пониження ідеалів, безнадійності на краще бу-дуще. Ви, піддавшись сьому з’явищу, занехаяли ідеали тієї групи, світогляду якої Ви держались, і поплили за водою, без руля і без вітрил. Я принципіально не згожувався з тим світоглядом, якого Ви досі держались, але не накладав на Вас ніяких пут: Ви могли собі вільно писати в ес-децькому жанрі. А коли ви впали в хоробливість, то в інтересах громадянства і Ваших власних, як письменника, я вважаю не тільки неможливим друкувать таких речей, а вважаю потрібним всіма силами боротись з сією Вашою хоробою; інакше Вашого становища я й не розумію.
Я занадто дорожу Вами, щоб байдуже відноситись до того, що з Вами діється. Я Вам говорив і писав, що згодом Ви будете жалкувать, що написали такий «твір». Я його перечитував тепер, коли він вийшов, але спокійно я не міг його читати. Мені страшенно боліло, що наш най-талановитіщий письменник, може, пропав на віки, як пропав Гоголь, випустивши свої «Письма»1.
Одверто сказавши, Ваше бажання писати і надалі в сьому жанрі лякає мене ще гірше. Я, голубе, як Ви знаєте, людина твереза і не полохлива щодо нових ідей і течій в суспільстві, але Ваше писання в жанрі «Щаблів» я вважаю паталогічним з’явищем. Ви раз у раз могли бачити, з якою любовію я односився до Вашого писання і до Вас, і Ви мені од-повідали тим же. А після «Щаблів» між нами наче щось пробігло, наче стала стіна. Се зауважили і Ви і я. Я з’ясовував собі тим, що Ви, чуючи од мене тільки похвали, були ображені, коли я сказав, що сю п’єсу треба спалить, щоб потім Вам за неї не було сором. Ви, знаходючи собі піддержку в «пістолетах», вважали, що в мені говорить «класове» почуття. Але потім виявилось, що люде і з «пролетарським» світоглядом сказали Вам те саме, що й я. На рецензію Гехтера я дуже сподівався2, т. є. я певен був, що він, яко Ваш однодумець і поклонник, який до Ваших писан-нів відноситься навіть побожно, заставить Вас задуматись над жанром «Щаблів». Я знав, що рецензія Петлюри, Вашого особистого неприхильника, на Вас не вплине3; вона тільки образумила «пістолетів». Але, кажу, я певен був, що Гехтер, Ваш поклонник, отверезить Вас значно більше, ніж я, а Ви, закусивши удила, розгарячившись «препятствиями», думаєте понестись й далі по сьому шляху. Шкода! Та ще й велика шкода, що Ви з художника хочете стать публіцистом. Що Ви в художествен-ній формі хочете проводить нову мораль. Думаючи, що вона нова, Ви, заплющивши очі і одмахуючись тільки од опонентів, говорите те,
що давно, давно порішено і одкинуто з виходом людскости з первобитного становища, Ви хочете вернути людскість, хочете, щоб вона знов вернулась, як Вольтер сказав, до «хождения на четвереньках».
Такого призива, вибачайте, я не можу допустить на сторінках «Ради». В інтересах Ваших я не хочу, щоб всі знали, що Ви хворі. Я не гублю надії на те, що Ви одужаєте і вернетесь знов до художественного творчества. За останні Ваші фельєтони в «Раді» ми й так мали немало докорів. За «Момент» ми дістали колективного листа од селян, — аби надалі ми не воспівали «скотських моментів». За «Рабинь»4 ми мали ще гірші докори. Звичайно, на се я не вважаю, але міри переходити я не хочу, бо вважаю себе ще нормальною людиною. Сподіваюсь, що й Ви отверезитесь і не буде[те] гонитись за дешевою похвальбою «пістолетів», а будете писать як художник. Пишу я Вам се з болью в серці, бо Ви для мене, як я Вам неоднократно казав, дорогі як рідний син.
їдьте в Італію, чи куди там, заспокойте свої нерви, видужуйте і давайте нам результати здорового творчества.
Ваш серцем Є. Чика[ленко]