
Дуже-дуже мене зрадував Ваш лист, Євгенію Харламповичу. Стало легче й веселіше на душі. А то, не дістаючи від Вас відповіді, я вже постановив собі, що Ви хочете одповісти мовчанням, як знаком згоди з моїм листом. Тепер добре.
Щодо критики «Момента», то Сергієві я можу сказати, що нічого Арцибашева не читав. Збираюсь вже давно прочитати «Саніна», але ніяк не можу добути. І що там «занадто еротичного»? А чому цей факт малоймовірний? Хіба неможлива така ситуація? А звідки Ви знаєте, що її не було? Та центр не в еротизмі й не в можливосте факта, а в тому, чи психологічно правдива ідея «Момента». Ви пишете, що написано оповідання] гарно. Це значить, що дія розвивалась в згоді з логікою
досвіда. Ну, та не мені боронити себе. Я, дійсно, прихожу до давно сказаного Вами: на критику треба одповідать новим твором. Я так і зробив, пославши Вам в суботу нове оповідання1. Боюсь, що в йому критики знайдуть не тільки еротичне, але й порнографічне. Одна надія на Вас, що, знаючи мене не за порнографа, не побоїтесь сентиментальних стена-ній і надрукуєте. І прохав би вже разом не зміняти виразів, хай вже я сам відповідатиму перед судом читачів. Крім того, я вживав багато русизмів. Вживав я їх свідомо, бо по-укр[аїнськи] нема відповідних термінів. Будь ласка, не виправляйте таких русизмів, де з перекладом міняється зміст зрозуміння. Буду дуже вдячний.
Тепер щодо виплати позики. Я був так наляканий Вашим «діловим» листом, що, не розміркувавши добре, запропонував сам умови неможливі для мене. Річ в тім, що на прожиток тут треба 40-45 р[ублів] (не рахуючи трат на бібліотеки, книжки, театр, трамвай і т. ін.). За кожне оповідання в середньому редакція буде платить мені 10 р[ублів]. Коли з них буде одбірать в погашеніє половину, то мені прийдеть-ся всього 5 р[ублів]. На 40—45 р[ублів] я повинен написать в місяць 8-9 оповідань. Чи не можливо? Чи схоче редакція друкувать (коли б, скажемо, я, притиснутий голодом, став би «писать» і по 8 оповідань на місяць) написані при таких умовах «твори»? Ні звідки я не маю додаткових прибутків. «Вістникові» я винен 80-90 р[ублів]. Та хоч би й не був винен, то все одно не міг би, не мав би часу писати до його. Якщо подумать, що за рік я повинен написати 96 оповідань, то стає просто смішно. Я знаю, редакція зовсім не вимагає, щоб я так багато писав; я знаю, що їй нема діла до того, що мені немає більш з чого жити, як з писання, але... От тут-то я й звертаюся до Вас не як до редактора, а як до Євг[ена] Харл[ампійовича] і прошу: чи не можна б одбірати в погашеніє тільки 20 % з кожного гонорару? Виплата розтягнеться, може, на рік, але для «Ради» це буде легче, ніж для мене. Так само дуже прохаю Вас зробити протекцію в «Вістн[ику]», щоб од-бірали тільки 20 %. Інакше, їй-богу, при всьому бажанню не матиму спромоги писати. І то, власне кажучи, на мене наганяє страх думка, що я буду примушений по 4-5 оповідань писати на місяць. І так місяць за місяцем «без остановки, без передишки». Боюсь, що зійду на літературну шкапу. Ну, та, значить, доля така. Хоча я з нею миритись зовсім не збираюсь! Поки що, хай зберусь з силами.
Я до Америки не їду2. На ті гроші, що прислала «Рада», ми троє живемо тепер. А на ті, що прислав «мікрофоб», В. і А.3 їдуть (принаймні, постановили їхать) в Нью-Йорк.
Я теж хотів би поїхати, але коли буду стояти на свойому, то й вони не зможуть їхать, бо на трьох не вистача навіть на білети. Крім того, тепер в Америці страшенний кризис, і сотні тисяч безработних тікають
звідти. їхать тепер, не знаючи ніякого ремесла, не маючи грошей, просто на смерть їхать. І В[олодимир] і А[ндрій] починають задумуватись. Виходить, що мушу лишатись я, як найбільш здатний заробити і в Швейцарії]. Воно то ніби й так, але, з другого боку, здається, краще десь гупати молотом, ніж дряпати пером нікчемні «твори», надряпані похапцем, не обдуманими, під примусом необхідности.
Ох, не подумайте, Євг[ене] Х[арлампійовичу], що я все це розписую, щоб, врешті-решт, звернутись за допомогою. Мені дуже це неприємно буде. Просто пишу Вам, як писав би батькові або другові. Іноді мені навіть буває досадно, що я не можу через це бути з Вами таким, яким хочеться. Ну, та годі!
З другого ж боку, я й радий, що лишаюся; вже беру уроки французької] мови (а за це знов 7-8 р[ублів] в місяць) і хочу ходить слухать лекції по літературі. Крім того, думаю проштудіювати теорію і історію світової штуки, філософії і літератури. Хочу придбати освіту літератора. Я ж — неук, як і більшість наших письменників. Через це почасти ми й не можем конкуріровати з російськими] і європейськими] письменниками, хоч здатности, може, й не меньчі маємо. Правда, коли я буду «пекти» по 5 оповідань на місяць, то навряд чи багато вільного часу лишиться у мене. Але спробую.
Ну, бувайте здорові! Гаряче стискаю руку.
Ваш В[инниченко]
Моя адреса тепер така:
Genève, Chemin de la Roseraie, 54, Volodymyr Starosolski4.
На прежню адресу писати вже не можна. Чекаю відповіді і гонорару*. Берусь уже за третє оповід[ання]. А треба ще ж до «Д[звону]» писати!5
