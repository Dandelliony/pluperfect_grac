Любий Владимире Кириловичу!
Посилаю Вам останніх 100 рублів і тепер Ваша «несамостійність» в відносинах зо мною кінчається, бо справа з доплатою Вам в «Раді» і «ЛНВістнику» се діло не моє особисте. Я Вам не казав, що «редакціон-ний комітет постановив» Вам платить по 6 к[опійок], як Ви кажете в листі. А сказав, що «група буржуїв» постановила1 Вам доплачувати вдвоє за Ваші праці в «Раді» і в «ЛНВ». І се правда. То не мої особисті гроші, а гуртка «буржуїв», а я тільки касиром при їх. Можу Вам (між нами) сказать, що недавно постановлено так само доплачувать і Коцюбинському. Сей гурток нічого спільного не має з видавництвом «Ради» та «ЛНВістника».
Оповідання Ваше «Записна книжка» дуже, дуже мені подобалось, і ми його пустим на Великдень.
Гонорар за його вишлю Вам полностью, а за попереднє нехай вже йде на покриття авансу, як я Вам писав.
Думаю, що тепер Вам стане просидіть ще лишніх 2 тижні в санаторії, а се для Вас необхідно. Подорожи Вашої для «шукання літературного] матеріалу» я страшенно боюсь. Одна така Ваша подорож скінчилась розстройством нервів і «Memento»M2, одно одного варто, або краще сказать — «Memento» єсть результат розстройства нервів, іначе на його не можна дивитись, не дивлячись на «восторженні» листи до Вас всяких
«Личків»3. Ви питаєте, чим з’ясувать сі листи? Очевидно тим, що «глупости» нєсть пределу. Воронь Боже Вас од такого «літературного матеріалу», краще вже писать по згадках, ніж по такій дійсності.
Ви пишете, що без моєї запомоги Ви наробили б багато «дурниць». Я думаю, що Ви й так їх наробили не мало в шуканню «литературного] матеріалу». Простіть за мою безцеремонність і за непрошене «наставничество», але мною керує тільки любов до Вас і мені боляче, що Ви розмотали свої нерви і взагалі попсували здоров’я.
Нащо се Ви ще тепер переутомляетесь; нащо самі перекладаєте «Базар»? Його ж напевне не поставлять на сцені в Росії. Лучче б Ви перекладали і одночасно давали і нам і в російську] пресу оповідання, може там Вам платили б краще, або писали б п’єси для сцени, щоб був заробіток Вам і артистам.
Ваш серцем Є. Чикаленко*
Недавно я вам послав великого листа з подробицями своєї «повісти», чи одібрали?