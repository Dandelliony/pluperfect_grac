Сьогодня, дорогий, я приїхав до Київа, в якому не був два тиж-дні, і застав Ваш лист, на який спішу відповісти. «Лист до редакції»1 вже здав в набор; шкода, що Ви не подали назви тих оповіданнів, що були надруковані, без примітки, що вони перекладені з української мови. Я знаю, що одна з них зветься «Заветы отцов»2, а друга теж друкувалась в «Заветах»3, але я забув назву і ніхто не нагадає, а журнала зараз нема під рукою. Я про це кажу, бо хотілось зробить про це примітку від редакції, бо, напевне, «хатяне»4 будуть випікать очі отими оповіданнями.
Вілінський до мене не заходив, я Вам писав, що його самого тягнуть до суду по Бейлісовській справі5. Я виїздю з Київа 10-12 іюня ст[арого] ст[илю] на Кавказ, а до того часу буду проживати найбільше в Київі, хоч днів на скілька виїзжатиму в село. А з 1-го августа ст[арого] ст[илю] аж до сентября, або й довше, буду проживати на Херсонщині.
Левко пробуде в Петербурзі до кінця мая ст[арого] ст[илю], бо у його тепер йдуть іспити, а потім поїде на свій хутір в Херсонщину.
Я йому там поставив хату по його плану, вкриту околотом з зубчиками на ріжках, з піддашєм на стовбах, з шостикутними вікнами та дверима. Одним словом, в українському стилі. Засадив йому лісок, садок та виноградник. Єсть і ставок і вишневий садок, тільки млинка нема...
Ну, всього доброго.
Ваш Євген
Перекажіть Фед[ору] Федоровичу6, щоб добре пам’ятав, де я в який час буду, щоб нам не розминутись, бо мені страшенно досадно буде, як не доведеться побачитись.
