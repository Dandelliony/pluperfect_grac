Дорогий Євг[ене] Харламповичу!
Де ви тепер? Мабуть, на Кавказі. Ну, все одно, — сподіваюсь, що листа Вам перешлють.
Певно, Вам відомо, що я вже давно у Франції. Не витримав я тоді і втік. Не було чого мені сидіти і нудитись. Ів[ан] Дан[илович]’ хороший чоловік, але у його в маєтку дуже мало можна чогось цікавого подивитись. Та признатись, ще й за жінкою страшенно був скучив. Не знаю, чи то автосугестія чи що інше, але я ніколи ще не мав ні до одної жен-щини такого чуття, як до неї. «От таки-таки попався!»
А шкода, що не міг я придивитись більше до життя на Укр[аїні]. Вже те, що я бачив, багато дало мені і викликало масу забутих образів. Поки знов не забув, спішу використати. Збіраюсь писати одну велику річ, яка вже з зими лежить мені на серці. Писатиму по українському], але віддам якомусь російському] видавництву. Єсть єдине укр[аїнське] — «Вістник», але бог з ним. Коли редактори вже жаліються, що трудно їм працювати з деякими особами, то мені ще гірше. А ту річ, яку збираюсь писати, напевне не приймуть, бо дехто знов побачить себе в ній. Та й взагалі трудно: гроші задержують, ставлять глупі вимоги, які нікому не на користь, а тільки автору на шкоду. Хай йому все добре, а я по змозі минатиму «рідну оселю» цього журналу. Писатиму по українському], а друкуватиму переклади з рукопису. Таким чином українській] справі я не зражуватиму і не залежатиму від неприємних мені людей.
От таки не втерпів, щоб не пожалітись? Але кому ж і жалітись, як не батькові? Я Вам і жаліюсь.
Як же Ваше здоров’я? Чи помагає Кавказ? Де Левко?
Моя адреса: М-е Е. Kossewitch 5 ruelle des Richardes, Fontenay aux Roses (Seine) Франц[ія]
Обнімаю Вас від всього серця.
Ваш В[инниченко]*
Жінка вітає Вас сердечно2, але боїться, що Ви це візьмете за некоректність. Я її заспокоїв.