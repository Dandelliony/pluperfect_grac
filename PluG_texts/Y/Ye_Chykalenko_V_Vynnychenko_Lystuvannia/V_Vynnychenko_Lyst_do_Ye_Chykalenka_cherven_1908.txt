Шановний Євг[ене] Харламп[ійовичу]. З «Шиповника», куди я посилав «Те ж саме» прийшла одповідь, що «по чисто-редакционным
соображениям» вони не можуть у себе надрукувати це оповідання. Горький теж забракував. Через це дуже прохаю зараз же спалити, або як інше знищити його. Я не хочу, щоб в українській] літературі появлялось щось моє, чого не схотіли б в російській] літературі. Обід-но. Українська] література не повинна буть смітником, куди можна скидати все негодяще.
Щодо «Матвія Безодні», то, мені здається, що Горький прийме його. Во всякому разі, коли Вам сподобається і знайдете можливим надрукувати, я після того пошлю переклад Горькому.
Хочу їхати я, Євг[ене] Харл[апіймповичу], на Україну. Нудно мені тут без життя і людей. Хочу рухатись, чути сльози, самому плакать, а не можу дивитись на чужі гарні гори, читать книжки і годі. Надокучило страшенно тільки дивитись, як люди живуть, працюють, мають якісь інтереси, а я навіть не можу з ними побалакать, бо і мова чужа і самі вони з їх інтересами чужі мені. Добуду грошей і катну. А там «будемо виділи». Будь ласка, пришліть мені повний рукопис «Матвія Без[одні]», як надрукуєте. Я хочу його перекласти й послати Горькому. І, як приймаєте, то якомога швидче надрукуйте, бо хочу якнайхутче тікати звідси. Що зробиш, Євг[ене] Харл[ампійовичу], не виношу я покою, противно мені бути спокійним, нудно і досадно. Хоч гірше, аби інше. Якщо Ваші підождуть, то, може, разом приїдемо.
Оце сідаю знов за оповідання до «Ради». Може, до від’їзду ще й пришлю Вам. Всього доброго.
В. Старосольський