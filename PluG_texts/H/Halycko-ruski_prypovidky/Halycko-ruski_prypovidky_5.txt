Др. Іван Франко
Етнографічний збірник
Галицько-руські народні приповідки
Том ІІІ, випуск І (Рабунок–Час)
Рабунок 
1. Коли рабунки, то і я зо дві булки. (Дар.) 
Відгрожується якийсь зовсім не небезпечний кандидат на розбійника.
Рад 
1. Де ти раді, там рідко бувай, а де не раді, там не заглядай. (Ільк.) ...тобі ради... (Петр.) 
Правило житєвої мудрості. Пор. Тим. 260; Нос. ст. 281; Libl. 29; Krumb. 13.
2. Рада би душа до раю, та її гріхи не пускают. (Петр.) ...та гріхи... (Наг.) 
Чоловікові не одно бажається, чого задля натуральних перешкод не може осягнути. Пор. ІІ, Душа ч. 72.
3. Рада би мама за пана, та пан не бере. (Ільк.) 
Не все справджується те, чого чоловік бажає.
4. Рад би го в лижці води втопити. (Наг.) 
Говорять про завидющого чоловіка. Пор. Libl. 166; Гильф. 3183: Нос. Доповн. 8.
5. Рад бим, аби ми ся земля розступила. (Гнідк.) 
Говорить чоловік, знеохочений до життя.
6. Рад бим, аби хоть сльози мої на його сліди падали. (Гнідк.) 
Вислів великого жалю або якогось кривдовання.
7. Рад би му неба прихилити. (Гнідк.) 
Любить його дуже, рад би бачити його щасливим.
8. Ради єсмо як світові. (Гнідк.) 
Говорять до пожаданих, любих гостей.
9. Раді люди літу, а пчоли цвіту. (Кол.) 
Літо веселе для всякої живої тварі. Пор. Даль І, 194.
10.	 Рад не рад, а мусів. (Наг.) 
Чоловік нераз мусить робити щось по волі і по неволі.
11.	 Такам ти рада, як гу – ця трісці. (Мшан.) 
Кепкує дівка із нелюбого парубка. 	
12.	 Такий йим ти рад, як чиракови на г–ци. (Мшан.) 
Кепкує парубок із нелюбої дівки.
13.	Так тому рад, як би му пси обід з’їли. (Ільк.) 
Дуже нерад, незадоволений.
14.	Чи би не рада душа до раю, та гріхи не пускают. (Пісочна). 
Варіант до ч. 2.
Рада 
1. Ані до ради, ані до звади. (Ільк.) 
Говорять про мовчазливого, невимовного чоловіка.
2. Він нагнеся під твою раду. (Стан.) 
Послухає твоєї ради, похилить свою волю під твою.
3. Дай ми раду голові. (Наг.) 
Порадь мені на якусь роботу.
4. Дай си раду, лізь в коноплі. (Мшан.) 
В коноплях найвигідніше сховатися, бо там не чути й запаху чоловіка, то що й пси не знайдуть.
5. Де велика рада, там рідкий борщ. (Мінч., Петр., Ільк.) 
З багато слів і промов мала користь.
6. Де рада о кім, там і о всім. (Ком.) 
Почнуть говорити про одного чоловіка і зійдуть на всяку всячину.
7.	Добра рада як готові гроші, а лиха – готове нещастє. (Ільк.) 
Коли хто слухає одної або другої.
8. Захотів ти дати раду гузичній кишці. (М. Гош.) 
Про недоладну пораду.
9. З него ані ради, ані поради. (Луч.) 
Про непривітного або нерозумного чоловіка.
10.	 Коли шукаєш ради, стережися зради. (Ільк.) 
Шукаючи чужої поради немає легшого, як попасти на фальшиву дорогу.
11.	 Ніхто з Богом на раді не був. (Наг.) 
Ніхто не може знати, що з ким буде. Пор Слав. ІІ, 21.
12.	 Полиці, лавиці, дайте ми радиці! – Хоть би пан, хоть Іван, то юж не дам. (Мшан.) 
Приповідають про невісту, що в передпородових болях не може знайти собі місця і навіть полиці та лави в хижі просить о поміч. (М. Зубрицький).
13.	 Рада велика, а робота мала. (Коб.) 
За великим балаканням ніколи й робити.
14.	 Рада в раду. (Гнідк.) 
Говорять, коли між гуртком людей починається нарада про щось.
15.	 Яка рада, така громада. (Снят.) 
З перебігу наради можна пізнати інтелігентний рівень громади.
Радити 
1. Добре той радить, хто людей не звадить. (Ільк.) 
Старається заховати їх від незгоди.
2. Другого ся рай, а свій розум май. (Замул.) 
Засягаючи чужої поради не треба ніколи зрікатися своєї власної думки. Діяти побічна форма від радити.
3. Іншим радит, а собі не вміє порадити. (Льв.) 
Кепкують із премудрого дорадника. Пор. Wand. ІІ, Helfen 144.
4. Кожне свойов головов радит. (Борис.) 
Старається сам собі дати раду. 
5. Радься всіх, слухай одного, а найрадше себе самого. (Коб.) 
Правило життєвої мудрості.
6. Радься другого, а смотри свого. (Ільк.) 
Дбай поперед усього про свої діла.
Радіж 
1. З радіж бим дала. (Город.) 
З радіж – скріплення замість радо, з радістю.
Радість 
1. Лиха то радість, по котрій смуток наступає. (Ільк.) 
Се неминуча черга всякої радості, що по ній наступає смуток.
2. Нова радість стала: баба з печі впала! Як летіла, то перділа, а як впала, то сьи всрала. (Довга Войн.) 
Пародія звісної колядки: Нова радость стала, яка не бувала.
Радний 
1. Радних аж за много, а слухати нікого. (Коб.) 
В великім клопоті хто-будь береться радити чоловікові, так що він не знає, кого слухати.
Радуватися 
1. Она ся дує, добрі ся не здує. (М. ВЛ.) 
Говорять про занадто живо виявлену гордість.
Радця 
1. Бодай то богато радців не мати ! (Бат.) 
Бажання, щоб чоловік не зазнав такої халепи, у якій би до нього тислися всякі непокликані дорадники.
Раз 
1. Бодай вам було раз коло разу, а по середині ані разу! (Кол.) 
Жартливе прокляття, щоб вам не було нічого.
2.	За одним разом дуба не зрубаєш. (Льв.) 
Одним замахом великого діла не зробиш. Пор. Osm. Spr. 139.
3. За раз не вішають. (Ільк.) 
Дають кілька днів проволоки.
4. Кварта горівки на раз, а сірник на два рази, (Мик. н. Д.) 
Хвалився чоловік, що побував у арешті: замовлену кварту горівки мусів випивати нараз зо страху перед ревізією, а один сірник розлупував на двоє і при помочи тріння 
запалював кожну половину окремо.
5. Най буде раз, але гаразд. (Мик. н. Дн.) 
Раз, але щось хороше.
6. Отто раз хлопець! (Наг.) 
Про бравого, дотепного, смілого хлопця.
7. Раз а гаразд. (Гнідк.) 
Варіант до ч. 5. Пор. Слав. І, 167; Нос. ст. 456; Даль ІІ, 27
8. Раз, два, три, їв я й ти. (Жидач.) 
Рід мудрованя.
9. Раз, два, три, штири, п’ять. (Жидач.) 
Промовляють замісь: В ім’я Отця, Сина св. Духа, амінь.
10.	 Раз за разом. (Наг.) 
Одно по однім, про натуральие наступство.
11. Раз му сі впало. (Наг.)
Пощастило, вдалося.
12. Раз на раз. (Наг.)
Ненастанно, завсіди.
13. Раз наш, раз ваш. (Наг.)
Про дволичного чоловіка, що держить раз із сею, раз із тою стороною.
14. Раз по при раз. (Наг.)
Густо, про бите, молочення або іншу подібну роботу.
15. Раз сесе, раз тото. (Кол.)
Коли кому забагається чогось, що раз іншого.
16. Раз так, раз сяк. (Наг.)
Scil, говорить. Про непостійного чоловіка.
17. Раз у раз. (Наг.)
Ненастанно, часто.
18. Раз хвалит, раз ганит. (Наг.)
Про хиткого, легкодушного чоловіка.
19. Раз шиє, раз поре. (Наг.)
Про чоловіка, що робить раз так, а потім навпаки.
20. То йно зразу їли діти логазу, а як сі запомогла, то без вечері спати лягли. (М. Яцк.)
Ширший варіант до Логаза ч. 3.
21. Хоть раз, а гаразд. (Лев., Ільк.)
Бажання бідного чоловіка, scil, аби мені було. Варіант до ч. 4, 5.
Разити 
1. Не рази, коли хоч, аби ся гоїла рана. (Гнідк.)
Рана вражувана і розвивана часто не хоче гоїтися.
Разовий 
1. То разовий пан. (Лучак.)
Аналогія до разового хліба, отже не великий, не першорядний пан.
Рай 
1. Коби-сь був у раю, а я коло тебе хоть з краю! (Пост.)
Побожне бажання для двох.
2. На силу в раю не будеш. (Льв.)
Без нашої волі Бог не може нас спасти. Пор. Слав. І, 293.
Райця 
1. Нема понад пана райцю і попову свиню. (Ком.)
Говорили з докором про якогось титулованого і зарозумілого, хоч не дуже заслуженого урядника.
Рак 
1. Аж рака лазили зо сміху. (Наг.)
Аж клалися, заходилися зо сміху. Пор. Слав. ІІ, 77.
2. Біда, раче, вода кіпит. (Григ.)
Когось чекає велика небезпека.
3. З рака мала познака. (Льв.)
З нього нема великого наїдку. Пор. Muka 2334.
4. Колись ся обізвав за рака, то лізь в кошіль. (Доброс.)
Варіант аналогічної приповідки про гриба.
5. На безриб’ю і рак риба. (Льв.)
В браку чого ліпшого вистане й гірше. Пор. Даль І, 94.
6. На ти, сиву, рака, набухайся, та йди молоти. (Ільк.) ...обухайся... (Кобр., Петр.) ...набухайсі та йди молотити. (Наг.)
Одним раком не дуже можна набухатися. Жартують із надто скупої матері.
7. Пішов раки годувати. (Льв.)
Втопився. Пор. Wand. II, Krebs 46.
8. Пішов як рак по дріжджі. (Ільк., Петр.)
Пішов і довго не вертається.
9. Помалу, раку, абись не вліз в ср – у. (Льв.)
Якийсь не дуже дотепний жарт.
10. Почервонів, як рак. (Наг.)
Про сердитого або засоромленого чоловіка. Пор. Слав. І, 186.
11. Рака лазити. (Наг.)
Є така дітська забава. Добираються двоє нерівного росту. Менший обіймає більшого ногами в поясі і спускається горілиць униз. Більший стає на четвереньки, т. зн. на руки й на ноги, а менший протикає йому передню часть свого тіла поміж ноги і опирається обома руками на його п’яти. Так повстає щось немов звір з двома головами, що може лізти взад і вперед.
12. Раки печи. (Гнідк.)
Говорять про рум’янці, які виступають на лиці дівчини, коли вона засоромиться. Пор. Нос. ст. 420; Wand. II, Krebs 48; Celak. 263.
13. Сотворив Бог рака, дав му очи там, де срака. (Петр.) ...в сраці очи. (Наг.)
Можливість у рака плисти взад давала здавна нагоду до здогадів і жартів, немов то він може також лізти взад і має очі в хвості.
14. Тогди то буде, як рак свисне. (Сор.)
Говорять про щось неможливе. Пор. Даль І, 356.
15. Чепився, як рак леду. (Карл.)
Рак не може причепитися до леду, знач, поклав надію на щось зовсім нетривке і неможливе.
16. Чудо а не раки, сами в торбу лізуть. (Сіл. Б.)
Раки радо лізуть на всяку принаду, особливо вночі.
17. Це тогди буде, як рак на дубі свисне. (Цен.)
Ширший варіянт до ч. 14.
18. Що свисни рак, а все ни так. (Жидач.)
Про якесь недоладне поступовання або недотепні жарти.
19. Як рак на дуба вилізе тай свисне, тогди то сі стане. (Наг.)
Про щось неможливе. Ширший варіянт до ч. 14 і 17.
20. Як рак свисне. (Лев.)
Примівка про щось неможливе.
Рама 
1. Оправ його хоть і в рами, а він усе такий самий. (Льв.)
Оправити в рамки якийсь образ – знак особливого пошанування.
Рана 
1. Милая рана від свого пана. (Лучак.) Мила й... (М. Яцк.)
Говорить жінка про любого чоловіка, що її іноді побиває. Пор. Пан ч. 14.
2.	Рана загоїться, але зле слово ніколи. (Ільк.)
Злим словом можна тяжче образити чоловіка ніж зраненням. 
3.	Трудпо рану гоїти, а не вразити. (Ільк.)
Незагоєну рану конечно треба розвивати і очищувати нераз дуже болючими способами. 
Раневичі 
1. Я з Раневич, міні до того нич. (Наг.)
Раневичі – село дрогобицького пов. 
Ранній 
1. Ранша рука, ширша лука. (Гнідк.)
Косарі, що починають вчасніше косити, люблять звичайно перекошувати трохи непочаті ще сусідські частки. 
2.	Що ране, то не погане. (Богородч., Гнідк.)
Вчасно упоратися з чим-будь усе ліпше ніж запізнитися. 
Рано 
1. Йик би так рано вставав, аж дід з Устєрік прийде, доробив би си йик Мошко танцуючи на шпильках. (Грин.)
Жартливий гуцульський вислів про пізнє вставання. 
2.	Коби до раня, буде зубови кониць. (ЮК.)
Потішав себе чоловік, у якого цілу ніч болів зуб. 
3.	Коби мені до рана, подамся на пана. (Замул.)
Міг це саме зробити і вночі з тим самим наслідком. 
4.	Мусиш рано встати, аби мене спіймати. (Цен.)
Образово: мусиш бути далеко розумніший, щоб одурити мене. 
5.	Не рано, не пізно, в сам добрий день. (Бар.) ...самий ...чьис. (Hаг.) 
В саму пору. 
6. Ні рано, ні пізно, в сам добрий час: в велику суботу з кужелем на вечерниці. (Збар.)
Жартливе розпросторення загально відомої приповідки ч. 5 з іронічним вістрям про прихід зовсім не впору. 
7.	Рано встала, на порозі задрімала. (Дар.)
Про ліниву служницю. 
8.	Рано встань, зітхни до Бога і в руки поплюй. (Наг.)
Поучення для роботящого чоловіка, якому спішно до роботи. 
9.	Рано встати, а вчасно оженитися не пожалуєш. (Льв.)
Правило життєвої мудрості. Пор. Слав. І, 241; Даль І, 454. 
10. Рано встати, а на порозі освинути. (Гнідк.)
Освинути –дождатися сходу сонця. 
11. Рано встати не встид. (Наг.)
Навпаки, запопадливі господарі мають собі се за честь. 
12. Рано встати, треба ся вмити і розчесати. (Ільк.)
Припис звичайного порядку щоденного життя. 
13. Рано встати, щоби мене одурити. (Наг.)
Говорить хитрий, собі на умі чоловік. Вар. до ч. 4. 
14. Треба рано встати, аби його ошукати. (Ільк.)
Варіант до попер. ч. 
15. Хто рано встає, той ся не кає. (Довж.)
Бо зробить вчасно свою роботу.
16. Хто рано встає, тому Біг дає. (Лев., Ільк., Петр.) ...Бог... (Наг.)
Тому щастить, іноді знайде щось на дорозі. Пор. Сдав І, 240; Libl. 3; Нос. ст. 459. 
17. Хто ранше встав, той ся в ліпші штани вбрав. (Збараж).
Міг вибирати. 
18. Що рано, то не погано. (Лім.)
Ті, що встають рано, уважають собі се за честь або за заслугу. 
19. Я рано тілько стану, то юж не знаю, чого ся яти. (Лемк.)
Говорив війт, обтяжений різними громадськими справами. 
Ранок 
1. Від ранка аж до останка. (Гнідк.)
Від початку до кінця. 
2.	Ранок-панок. (Ільк., Кобр.)
Мова про раннє вставання як корисну річ. Пор. Рано ч. 15, 16, 18. 
3.	Ранок-панок: що ранком не зробиш, то вечером не здогониш. (Сор.)
Занедбавши щось рано тяжко вже зробити вечером. 
4.	Як буди зранку, так буди до останку. (Жидач.)
Про вроджені наклонності, що виявляються вже в наймолодших літах і не покидають чоловіка до смерті. 
5.	Як було зранку, так і до останку. (Ільк.) ...буде... (Гнідк.) Яке було... таке буде й... (Буч.)
Варіанти до ч. 4. 
Раст 
1. Не буде раст топтати. (Гнідк.)
Раст – українська форма ряст, мурава. Ряст топтати – ходити по землі. Мова про чоловіка, якому близько до смерти. 
Ратувати 
1. Не поратував би чоловіка, аби ту зараз умирав. (Наг.)
Про завзятого, нелюдяного чоловіка. Пор. Wand. II, Helfen 146. 
2.	Поратував пальцьом за г–цю. (Наг.)
Про зовсім неважний ратунок. 
3.	Ратуйте, хто в Бога вірує, не дайте души загибати! (Наг.)
Кричить чоловік, якого б’ють або мордують. 
Рахман 
1. Постимо як Рахмане. (Ільк.)
Рахмани – таємничий народ, що жиє десь за горами і за морями і визначається святістю свойого життя. Постити як Рахмани значить: не їсти нічого м’ясного ані молочного. 
2.	Пощу як Рахман. (Мшан.)
Одинична форма попередньої приповідки. 
3.	Рахмани жиют під землев. (Мшан., Орел.)
Народне вірування. 
4.	Рахмани постят цілий рік, а на Великдень тече їм молочна ріка. (Мшанець).
Народне вірування. 
5.	То не чоловік, а Рахманин. (Грин.)
«То такі люде за третивнов землев – поясняв Гуцул, – дуже добрі. Йик до них від нас доплине шкаралуща з єйце, а він то знайде, то зараз та шкаралуща стане повна, а вони всі тим яйцем обділяться, тай ще повне лишится». 
Рахманський Великдень 
1. На Рахманський Великдень годится сіяти васильок, то буде пахучий. (Орелець).
Народне вірування. Пор. Етн. Зб. V, 208. 
2.	На Рахманський Великдень коли приложити вухо до землі і прислухатися добре, то можна почути голос дзвонів; то Рахмани святкуют. (Наг.)
Народне вірування. Пор. Етн. Зб. V, 209. 
3.	Сего би ждати аж до Рахманського великодня. (Гнідк.)
Рахманський Великдень випадає на п’яту неділю по Великодні (Преполовлєніє). Пор. Мат. до укр. руськ. Етнол. ІІІ, 46. 
Рахуба 
1. Рахуби повні губи, а мошонка порожна. (Гнідк.) 
Про чоловіка, що маючи малі грошеві засоби числить на великі інтереси. 
Рахувати 
1. Порахуй си зуби, ніж міні маєш роки рахувати. (Наг.)
Говорить стара баба, яку хтось допитує про те, кілько їй літ. Пор. Hoc. ст. 406. 
2.	Раховані вівці вовк бере. (Петр.)
Мабуть натяк на те, що само рахування живого товару або живих людей уважалося колись гріхом. Пор. І, Вівця ч. 15; Тимош. 165; Слав. І, 85: Даль
І, 31; Libl. 80. 
3.	Рахувавши сир, масло, то й пирогів не їсти. (Петр.) Рахувати... (Залісє).
При консумційних предметах звичайно не дбається так дуже про їх кошт, аби тілько продукт був добрий. 
4.	Рахуй свої зуби, не мої роки. (Наг.)
Варіант до ч. 1. 
5.Та як би рахував сир тай масло, то би ніколи пирогів не їв. (Кольб.)
 Варіант до ч. 3. 
6. То йому всьо буде пораховано. (Наг.) 
Говорять про злого чоловіка, який безкарно кривдить інших: колись сповниться міра його кривд. 
7.	Як би ти собі рахувала? (ЮК.)
Як ти собі про се думаєш?
Рація 
1. Рація рацієв, а шкода шкодов. (Ільк.) 
Говорять, коли хтось різними доказами виправдує нанесену шкоду.
Рацьки 
1. Рацьки долізу, як пішки не дійду. (Наг.)
Долізу на руках і ногах.
Рачки 
1. Ще ти рачки до мене прилізеш. (Богородч.) 
Окалічієш на ноги.
Рвати 
1. Аж на собі волосся рву. (Наг.)
Говорить чоловік доведений чимось до розпуки. Пор. Даль І, 120, 388.
Рватися 
1. Рветься, як дурний до образа. (Тереб.)
Дурному або дитині забагається нераз образка зо стіни.
2. Рвуся до хати, ги би ту мід бив. (ЮК.) 
Чоловіка тягне до його хати мов до чогось ліпшого.
Ребро 
1. Я тобі зараз ребра порахую. (Кол.)
Наб’ю тебе. Пор. Wand. III, Rippe 26.
Ревти 
1. Вже той реве, що воли й горови бере. (Липовиця).
Колись карали за те, як хто в неділю не йшов до церкви і забирали за кару воли або корови. Отже почувши голос церковного дзвону в неділю перелякані селяни говорили: Вже й реве і т. д. Пор. Молот ст. 259; Рускій Сіонъ 1878 р. ч. 12, ст. 387.
Рекрут 
1. З тебе так буде рекрут, як з рака воґер. (Кнігинин). 
Говорять про малорослого і слабосилого парубка.
Рекрутський 
1. Рекрутське вухо. (Льв.) 
Лайка на недотепного рекрута.
Ректи 
1. Не рікши му ліпше. (Лучак., Гнідк.)
Оговорюються сказавши про когось лихе слово.
2. Речи, та не втечи. (Гнідк.) 
Стій на своїм слові.
Ремесло 
1. Найліпше ремесло – леміш та чересло. (Лучак.) Нема то., як... (Ільк.)
Вищість хліборобських знарядів над іншими.
2. Ремесло – золоте дно. (Льв.) 
Воно несе певний дохід. Пор. Libl. 91.
Ремесник 
1. Кождий ремесник, а особливо швець, мусит брехати. (Бібр.) 
Життєва практика.
2. Ремісник – завів козу в лабузннк. (Кол.) 
Насміх над чоловіком, що видає себе за якогось ремесника.
3. Ремісник: старі коцюбки направляє, а до нових то майстра наймає. (Пужн.) 
Жартливе оповідання. Пор. Етн. Зб. VI, 184.
4. У ремесника золота рука. (Гнідк.) 
Він черпав з неї весь свій дохід.
5. Що ми то за ремісник – цупнак! (Ком.)
Цупнаками називають у Комарні оліярників, що вибивають олій льняного або коніпного сімені, від гучного цупання.
Ремінь 
1. Затьигай ремінь на великопісну прьижку. (Наг.)
У великий піст чоловік звичайно худне і мусить оперізуватися на найдальшу дірку.
2. Проміняв ремінець на личко. (Ільк.)
Про некорисну заміну.
Ремя 
1. Лиш ремйи єдно з нього сі лишило. (Наг.) 
Ремя – те саме що снасть, контура. Про чоловіка дуже змарнілого і збідженого.
Ренкір 
1. Піднесли на мене ренкір. (Лучак.)
Підняли ропіт, сварку, лат. rancor.
Реньґач 
1. Ти реиьґачу плюгавий! (Будзан.) 
Прозвище лайливе неясного значення. 
Рехт 
1. Рихт маєш. (Тухля).
Зразок рекрутського жаргону, нім. Recht, твоя правда. 
2. Як ти не рехт, то посуньсі, аби я ті не посунув. (Кнігинін.)
Говорить незгідний чоловік до свого недобровільного сусіда. 
3. Як тобі не рехт, то зроби собі рехт. (Льв.) 
Поговірка львівських уличників.
Речогів 
1. У Речогорі повісивсі хлоп на корові. (Мвк. н. Дн.)
Речогів – село коло Миколаєва.
Решето 
1. До сусіди решета, до сусіди сита! (Богутин).
Характеристика т. зв. сусідської вигоди: за чим будь до сусіда.
2. Не вдержитсі, як в решеті вода. (Наг.)
Про балакучого чоловіка, у якого не задержиться ніяка тайна. Пор. Слав. І,90.
3. Пішов з решетом за долев. (Наг.)
Пішов сам не знаючи куди і по що.
4. Решетом воду міряти. (Гнідк.) ...носити. (Наг.)
Робити якусь безплодну і безцільну роботу. Пор. Тимош. 86 ; Нос. ст. 122; Wahl I, 160; Слав. II,141.
5. Ходит як той з решетом за долев. (Наг.)
Ходить без цілі, блукаючи.
6. Що він робит? Решетом воду міряє. (Наг.)
Про безцільну і непотрібну роботу. Пор. Сим. 2076.
Рештабіґи 
1. На рештабіґи го взьили. (Яс. С.)
Значення неясне. Про якесь тісне, невигідне положення, якийсь дотинок.
Ржа
Ржа з’їдає зелізо, а печаль серце. (Гнідк.)
Приповідка книжного походження.
2. Їсть мі, як иржьи зелізо. (Наг.)
Говорять про чоловіка, що дуже допікає комусь. Пор. Даль І, 145.
Риба 
1. А риба не мньисо? (Наг.)
Рибяче м’ясо уважається пісним. Пор. Слав. ІІ, 167.
2. Без єдної риби не буде борщ рідкий. (Гнідк.)
Значення неясне. Мабуть недокладно записано.
3. Без риб не згиб, без олію не зомлію, а кулешу саму зтешу. (Кол.)
Говорить покутянин, у якого кулеша є основою всього його виживлення.
4. Без риб не згиб, а без хліба не вмер. (Ком.)
Риби в селянськім господарстві не грають важної ролі і уважаються розкішшю.
5. Б’єся як риба о лід. (Льв.)
Про важке, безвихідне положення. Пор. Даль І, 96, 153.
6. Велика риба, менша від мульки. (Сіл. Б.)
Мулька – найменша рибка, нересниця. Вислов іронічний.
7. Виповзне риба, як за фіст їмати. (Карлів).
Рибу треба завсіди брати за зіви. 
8. Від голови рибу чути. (Балиг.)
По батькові оцінюють родину, а по начадьникові громаду. Пор. І, Голова ч. 61; Тимош. 295; Слав. ІІ, 19; Гильф. 2447; Wand. І, Fisch 21. 
9. Всьо риба. (Лев., Ільк.) 
    Все одно.
   10. Гине як риба за водою. (Ільк.) 
Говорять про велику тугу; не може жити без когось. Пор. Даль І, 96.
11. Г– о їм, рибу ловлю. (Грип.)
Гуцули вірять, що коли на Великдень у відповідь на звичайне «Христос воскрес!» сказати отсю приказку, то такому весь рік будуть риби ловитися.
   12. Добре рибу ловити в каламітні воді. (Кольб.)
Правило не завше практичне, бо іноді в чистій воді риба ловиться найліпше. Пор. Тимош. 64; Le Roux de L. I, 43; Wand. I, Fisch 219.
   13. Є досить риби у воді, али їсти годі. (Жидач.)
Бо треба вперед її зловити.
   14. Є риба, але в воді. (Богор.)
Ще не зловлена.
   15. Є риба в воді, а їсти її годі. (Гнідк.)
Приговорюють люди дивлячися з берега, як у воді плавають риби. Пор. ч. 12.
   16. І риба не плине проти бистрій воді. (Ільк.) ...бистрої води. (Льв.)
В часі великих повіней риба звичайно держиться близько берегів, але завсіди в таких випадках волить плисти проти води як за водою.
   17. Коли ся риба ловить, тогди хліб не родить. (Ільк.)
Господарська поговірка.
   18. Ми з тобою, як риба з водою. (Ільк.)
Говорять дуже щирі приятелі або нерозлучне подружжя. Пор. Нос. ст. 348.
   19. Не все риба, що в воді. (Гнідк.)
Бувають і раки і жаби, не мовлячи вже про всяке хробацтво. Пор. Wand. І, Fisch 77.
   20. Нема над рибу линину, мясо свинину, ягоду сливину, а дівку Марину. (Ільк.)
Характеристика народного смаку.
    21. Нема над рибу липину, над м’ясо свинину, над ягоду сливку, над попівську дівку. (Тер.)
Варіант до ч. 20.
   22. Нема над рибу линину, ягоду сливку, дівку Марину. (Петр.)
Варіант до ч. 20 і 21.
    23. Нема риби без кости, а чоловіка без злости. (Наг.)
Загальне спостереження. Пор. Даль І, 56; Слав. ІІ, 99; Schlei. 158; Wand. І, Fisch 140; Гильф. 1539.
   24. Не тілько тих риб, кільком сі нагиб. (Наг.)
Жалується рибак на невеликий полів, що коштував його богато праці.
25. Ні риба ні м’ясо. (Льв.)
Про байдужного, безхарактерного чоловіка. Пор. Тимош. 328: Wand. 1, Fiseh 126–8.
26. Одну рибу не годитсі нести з ріки до дому. (Наг.)
Народна повірка.
27. Риба в воді, а він до неї петрушку кришит. (Гнідк.)
Про чоловіка, що робить собі ні на чім не основаній надії.
28. Риба в воді, а їсти ї годі. (Ільк.)
Варіант до ч. 13 і 15. Пор. Wand. I, Fisch 27.
29. Риба і гість до третого дне засмерлитсі. (Наг.)
Житєва практика. Пор. Beb. 596; Wand. 1, Fisch 50, 88.
30. Риба не без ости, чоловік; не без злости. (Коб.)
Варіант до ч. 22.
31. Риба жиє рибов, а чоловік чоловіком. (Мик. н. Дн.)
Не зовсім вірне спостереження про загальний життєвий порядок, бо не всі риби жиють іншими рибами. Пор. Wand. І, Fisch 232.
32. Риба рибою живе, а люде людьми. (Ільк.) ...жиє... (Петр.)
Варіанти до ч. 31. Пор. Симони 2036; Wand. І, Fisch 117.
33. Риба – річ кортьича. (Снят.)
Кожному хочеться їі зловити.
34. Риба – розплюйхліб. (Наг.)
Їдячи дрібні риби треба випльовувати богато дрібних кісток, при чім випльовуються також кавалки хліба.
35. Риба, свинина не потребує вина. (Ільк.)
По рибі не годиться пити води.
36. Риба шукає де глубше, а чоловік де лучше. (Гнідк.)
Загальне спостереження про т. зв. боротьбу за ліпше становище в життю. Пор. Нос. ст. 422; Сим. 2100; Даль 1, 353.
37. Риби вчит плисти. (Гнідк.)
Властиво повинно бути: Риби не вчи плавати. У виданню Вислоцкого ст. 107 хибно: Гиба. Пор. Wand. І, Fisch 248; лат. Piscem natare doces ; Даль І, 541.
38. Риби перед саком не ловлят. (Льв.)
Ніякого діла не треба переханувати. Пор. Zatur. 151; Celak. 264; Adalb. Ryba 34; Сим. 1963; Hoc. ст. 274.
39. Риби як діти ходьит по воді. (Наг.)
Говорять про великі риби, що плавали в глубокій воді.
40. Сут риби в воді, а їсти годі. (Мшан.)
Варіант до ч. 13, 15 і 28.
41. Суть рибки в воді, а їсти годі. (Загоч.)
Варіант до ч. 28.
42. Там тілько риб, що аж у воді загусло. (Наг.)
Про многорибну ріку або калабаню.
43. Трісе сі як риба на ости. (Наг.)
Риба настромлена на вість звичайно дуже мучиться. 
   44. Хтів би рибу їсти, а в воду не лізти. (Луч.)
Про чоловіка ласого на користь без власної роботи. Пор. Тимош. 326; Сим. 2083.
   45. Я говорю о рибі, ти відповідаєш о раках. (Гнідк.)
Коли два не можуть зговоритися про щось одне.
   46. Як рибу в сак половив. (Ільк.)
Про якусь удачну ловлю або корисно доконане діло.
   Рибак 
   1. Ніхто не видів з рибака богача. (Снят.)
Рибак звичайно має найменшу користь із зловлених риб.
   2. Рибак і музика ніколи хліба не має. (Луч.)
Бо оба ті роди зарібників звичайно люди легкомисні.
   Рибно 
   1. Хоть не рибно, але пісно. (Тереб.)
Про пісний обід без риб.
   Ригати 
   1. Ригаєся – душа з Богом говорит. (Льв.)
Всі мимовільні прояви людського організму мають в народних віруваннях свою символіку. Пор. Даль І, 399.
   Рижа 
   1. Гопки, рижа! А в рижої духу нема. (Дар.)
Рижа scil, кобила. Іронічний вислів, коли хто від малосилої або зхорованої людини жадає веселості.
   Риза
   1. Він би з Бога ризу вкрав. (Наг.)
Говорять про непатлого злодія.
   2. Свята Риза шила і в тот динь положила (Мшан.)
Мова про свято Положення Ризи Матері Божої, яке приипадає дня 2 липня. Пор. Мат. до укр. руськ. Етн. III, ст. 48. 
!!
 Рик 
1. Більший рик, як бик. (Тирява вол.) 
Про малого бика, що сильно реве.
Рило 
1. Не будеш ти собі на мні своє свинське рило острити. (Льв.) 
Говорять докучливому чоловікові, що набивався зі своїм судом.
2. Свинське рило! (Стежн.) 
Прозивають влізливого, безсоромного чоловіка.
Рим 
1. Бувши в Римі папи не видіти. (Гнідк.) 
Scil, то гріх.
2. Не відразу Рим збудували. (Наг.) 
Не відразу докопується велике діло.
Римар 
1. Римар – лідько би го в голову гримав! (Дрог.) 
Кляли якогось уприкренсьго римаря.
Ринський 
1. Дай Боже сто римських! (Кал.) 
Жартлива примівка замість: «Дай Боже здоров’я».
2. Ой кумонько, як би я ринський мала, я би сі питала, по чому Сороки. (Сор.) 
Говорила бідна жінка, у якої кума хотіла позичити ринського.
Рипатися 
1. Не рипайся так дуже, бо ся тебе ніхто не боїт. (Лучак.) 
Рипатися тут у значінню гороїжитися, відгрожуватися.
2. Рипаєсі як на срачку. (Наг.) 
Рипався тут у значінню бігає часто з хати на двір і з двору до хати.
3. Рипає сі як розвора. (Кутуз.) 
Розвора скрипить нераз під великим тягаром.
4. Рипай дверми, коли ти кажут. (Наг.) 
Говорять слузі, що спротивлявся наказові господаря.
Рипіти 
1. Рипит, як би з нього дідько душу тьиг. (Наг.) ...скиру дер. (Наг.) 
Про якийсь розпучливий крик.
Рискаль 
1. Рискаль – отець ти маскаль. (Наг.) 
Мудровання.
2. Рискаль тай лопата, то твоя вся заплата. (Наг.) 
Говорить смерть до чоловіка.
Рити 
1. Не будь тим, що риє. (Ком.) 
Не будь свинею.
2. Рив би-с тото, що під плотом лишиш! (Наг.) 
Говорить чоловік до такого, що риє під ним, інтригує против нього.
3. Рив, доки жив, а по смерти його зарили. (Наг.) 
Говорили про відомого в селі обмівника та процесовича.
4. Риб підо мнов, як свиньи в бульбі. (Наг.) 
Говорять про такого, що підкопується під чоловіка і старається пошкодити йому. Пор. Слав. ІІ, 100.
5. Риє підо мнов, як тота кертиці. (Наг.) 
Кертиця (Talpa europaea) риє підземні нори найрадше по городах і коло людських осель.
Рить 
1. Чи хоч, щоб тя кінь ритьов забив? (Лол.) 
Кепкують із слабосилого чоловіка, що пхався до коней. Рить, срака: ритьов забити – забити одним пердом.
Рів 
1. А в рів срати, як нема своєї хати! (Петр.) 
Виганяють безхатного чоловіка.
Рівний 
1. Всі смо в Бога рівні. (Наг.) 
Говорять, коли хтось вивисшує себе над іншими.
Рівно 
1. Не рівно Бог людьом ділит. (Наг.) 
Одному дає більше, другому менше.
2.	Рівно як утьив. (Наг.) 
Про рівно вимірений грунт.
Рівня 
1. Він не моя рівня. (Луч.) 
Говорять про вік або про стан.
2. Знайде рівню рівня, як болото свиня. (Сам.) 
Придасться свій до свого.
3.Знайсі рівня з рівнею. (Льв.) 
Приставай з рівними собі. Пор. Wand. II, Jeder 97.
Рівняти 
1. Бог порівнав кождого. (Кос.) 
Думка та сама, що в приказці: «Всі ми перед Богом рівні», тілько висловлена досить недокладно, бо Бог не творить людей рівними, а дає їм різні прикмети.
2. Порівняв гори з долинами, а багатах з убогими. (Ільк.) 
Твердження в значінню неможливості: годі порівняти гори з долинами і бідних з багатими.
3. Рівнают го до мої жінки. (Снят.) 
Прикладають, помовдяють про якісь нечесні зносини з нею.
Ріг
1. Від рогу до рогу – хто кого ошукає, то хвала Богу. (Ільк.) 
Значення приказки від рогу до рогу неясне. Друга половина іронічна.
2. Піднести роги. (Гнідк.) 
Загордіти, спаношитися.
3. Показав му роги. (Наг.) 
Поставився до нього остро, в грізній поставі. Пор. Wand. ІІ, Horn 40.
4.	Притерти кому роги. (Льв.) 
Присмирити, вкоротити його пиху. Пор. Wand. I, Abstossen 16; ІІ, Horn 43.
5. Роги мужови причепити. (Гнідк.) 
Говорять про невірну жінку. Пор. Тимош. 251.
6.	Роги на себе поставити. (Гнідк.) 
Значення неясне.
7. Як би мали роги, то би всіх поболи. (ЮКм.) 
Про напасливих людей. «Поболи» від побости, поколоти.
Рід
1. Великого роду, а псього ходу. (Тереб.) 
Говорять про підупалого чоловіка, що хвалиться своїм родом.
2. Виділамся з родами. (Лол.) 
Роди – ближчі і дальші свояки.
3. Він уже з роду такий. (Наг.) 
Унаслідив по родичах певні визначні прикмети.
4. В нашім роді таке сі не находит. (Наг.) 
Говорять про злочини або якісь погані діла.
5. Ми такого роду, жи п’ємо горівку, як воду. (Жидач.) 
Хваляться люди охочі до чарки.
6. Нема роду без вироду. (Ільк.) 
Вироди – осібники, окалічені з природи або злочинні, трапляються в кожнім роді, але деяких бувають дідичні. Пор. Нос. ст. 178, 426; Дикар. 1137.
7. Ні роду, ні плоду. (Залісє).
Говорить безсімейний, самітній чоловік.
8. Рід як рід, коли ми смрід. (Гнідк.) 
Значення не зовсім ясне, мабуть самі погані люди.
9. Родом кури чубаті. (Кобр., Петр.) 
Деякі моральні або фізичні хиби родичів переходять дуже часто на дітей. Пор. Нос. ст. 421.
10.	 Роду без приводу: йик би зачьили бити, нікому би відньити. (Грин.) ...зачьили... не було кому боронити. (Грин.) 
Говорять про великий рід, якого традиція в Гуцульщині і загалом у горах держиться доси сильніше як на долах.
11.	 Такий його весь рід поганий. (Наг.) 
Говорять про нечесного, напасливого чоловіка.
12.	 Так му на роду написано. (Кол.) 
Таке його призначення, так мусіло з ним бути. Пор. Слав. II. 155.
13.	 Тілько мого роду й плоду. (Наг.) 
Говорить мати про дочку одиначку.
14.	 То він уже з роду такий. (Наг.) 
Сего не навчився, се у нього вроджене.
15.	 То в нього в роді так ведесі. (Наг.) 
Говорять про сварливих, незгідливих людей, охочих до процесів.
16.	 Ще з нашого роду не було злого заводу. (Орел.) 
Хваляться люди своїм чесним, статочним родом.
Рідкий
1. Зійшло на рідке. (Гнідк.) 
Говорять про збіднілу родину.
2. На тобі, чоловіче, тото, що рідше та ліпше, а вже тото, що гуще та пуще, то я сама з’їм. (Цен.) 
Жартлива примівка про жінку, що давала чоловікові гіршу страву, а сама з’їдала ліпшу.
3. Рідкий гість милий. (Гнідк.) 
Він не надокучить.
4. Хоть рідкого, аби много. (Кол.) 
Про чоловіка неперебирчивого на страви.
Рідко 
1. А срав би-с рідше води, тонше волоса, а дальше ніж видиш! (Жовк.) 
Проклятя.
2.	Куда рідко, туда дри! (Войн.) 
Утікай в напрямі найменшого опору, де найменше перешкоди. Пор. Етногр. Зб. VI, ч. 263.
3. Рідко посієш, рідко зійде. (Наг.) 
Хліборобський досвід. Пор. Haller II, 13.
Ріжок 
1. На ріжки піднимати. (Гнідк.) 
Брати на себе щось понад свою силу.
2. Своїм ріжком сам сі вичешу. (Яс. С.) 
Рожок у значінню рогового гребеня.
Різати 
1. А різала би ті, стругала би ті червінка! (Наг.) 
Проклятя.
2.	Відрізатися від кого. (Гнідк.) 
Відокремитися, зірвати з ким зі стратою.
3. Мене би ся не дорізав. (Гнідк.) 
Говорить худий, малокровний чоловік.
4. Не ріж мене без ножьи! (Наг.) 
Можна різати й прикрими словами. Пор. Даль І. 155.
5. Різало би ті в печені! (Наг.) 
Прокляття.
6. Хоть вріж, то не потече. (Ільк.) 
Такий худий та засохлий. Не потече scil. кров.
Різдво 
1. Від Різдва до Йорданських свят не можна опихати, бо буде худоба храмати. (Лучак.) 
Народне вірування.
2. До Різдва то й зима, а по Різдві то й по зимі. (Кукиз.) 
Коло Різдва бувають найбільші морози.
3. Зелене Різдво, білий Великдень. (Льв.) 
Метеорологічна ворожба, що коли на Різдво буває тепло, то на Великдень, буде сніг. Пор. Wand. V, Weihnachten 6; Celak. 456.
4. Іде не до Різдва, а до Великодня. (Наг.) 
Іде не до зими, але до весни. Пор. Даль І, 162.
5.	На Різдво обійдеся без паски, а про мак буде й так, а без олію не зімлію. (Ільк.) 
Говорив чоловік чим будь задоволений. На Різдво справді паски не печуть, а підчас Різдвяних свят положена загальниця, отже обходяться без пісних страв, до яких належать 
страви з маком і олієм.
6. Не дивниця, що в Різдві метелиця. (Мшан.) 
На те зимова пора.
7. Ни однако за далеко від Різдва до Великодні, як від Великодні до Різдва. (Кольб.) 
Від Різдва до Великодня далеко ближче.
8. Різдво яло би ся, а Великдень не снив би ся. (Ільк.) 
Значення неясне. Був видно чоловік, якому на Різдво поталанило, а в часі Bеликодиих свят трафилося якесь лихо.
Різь
1. В мене нема такої різі. (Збар.) 
Різь – різачка, хороба живота і кишок.
Рік
1. Вже третин рік, як пішов вік. (Наг.) 
Як минулося добре, щасливе життя.
2. Дійшли му роки. (Мшан.) 
Доріс пр. до асентерунку.
3. Йму роки коминапи йдут. (Жидач.) ...рік комином вийшов. (Жидач.) 
Говорять про наймита, що зміняє часто службу.
4. Ідут роки за роками. (Наг.) 
Минається людський вік. Пор. Wand. ІІ, Jahr 217.
5. Кілько років, тількі віна. (Льв.) 
Чим старша дівка, тим більше віно треба дати за нею.
6. Минули вже тоти роки, як торби оббивали боки. (Дид.) 
Згадка про панщину та про тісні роки.
7. Пропали ті роки, що розпирали боки. (Голешів). 
Минулися часи достатку.
8. Раз в рік Петра. (Тенів). 
Раз до року трафляється якась особлива радість або прикрість.
9. Раз у рік колька в бік. (Угринів гор.) 
Про якусь прикрість, що рідко трафляється.
10.	 Рік ми зійшов, як з батога тріснув. (Льв.) 
Минув рік швидко або марно. 	
11.	 Рік не батогом тріснути. (Сор.) 
В однім році чоловік може зазнати дуже багато доброго або й злого.
12.	 Рік не вік. (Гнідк.) 
Говорять про нещасливо прожитий рік, потішаючи себе на будуще. Пор. Нос. ст. 421.
13.	 Рік не пальцьом перекивати. (Дрог.) 
Рік не легко прожити.
14.	 Роком день стає. (Гнідк.) ...ми година... (Наг.) 
Говорить чоловік, якому дуже тяжко або нудно жити.
15. Сего року жито сівке. (Котуз.) 
Значення неясне, може занадто скоро дозріло і сиплеться з колоса.
16.	 Такі тепер стали роки: зима сі зими ймила. (Берез.) 
Про холодні роки з холодними, слотавими веснами й літами.
17.	 Що рік, то прорік. (Наг.) 
Говорять, коли у якійсь сім’ї щороку родиться дитина. Пор. Нос. ст. 473.
Ріпа 
1. Запалити кому ріпу на поли. (Гнідк.) ...в городі. (Гнідк.) ...на коліні. (Яс. С.) 
Не можна зробити йому ніякого збитка, ніякої шкоди.
2. Ще будеш суху ріпу їв. (Будз.) 
Так ворожать перебирчивим.
Ріпяк
1. Ти хочеш, аби сі ріпйик до риби чепив, коли бо риба гладка. (Карлів). 
Ріп’яхами називають кілька родів рослин, що мають насіння уоружене топкими гачками, що по достигненню легко причіпляються чи то до людської одежі чи до скотячої 
шерсті.
Рісний 
1. Рісний як панцьир. (Наг.) 
Про рясний плід на дереві. Натяк на давні панцирі, роблені зі штучно і рясно позсилюваних зелізних колісець.
Річ 
1. Добра то річ із-за чужого плечьи свої ноги попасти. (Наг.) 
Ощадити собі роботи або ходу коштом чужої праці.
2. Коль не річ, то не їдж! (Пост.) 
Коли тобі не смакує.
3. Наша річ просити, ваша річ не йти. (Балиг.) 
Особливе правило приличности при запросинах на празник.
4. Не велика річ: не варила ніц. А про що ? Бо не було що. (Явор.) 
Говорила бідна господиня жартуючи собі зі своєї біди. 
5. Не річ наказати, треба показати. (Льв.) 
Приклад важніший від поучення. Пор. Muka 2478.
6. Оте мені річ! (Лучак.) 
Отсе рація, се доказ або рада.
7. Річ му умкло. (Мшан.) 
Занімило його, не міг сказати слова.
8. Та сама річ. (Броди). 
Те саме сказано.
 
9. То головна річ. (Наг.)
Се найважніше.
10. То не моя річ. (Наг.)
Се мені байдуже, сего не зроблю.
11. Що не доречи, не кладім до печи. (Орел.)
Говорять про щось недоладне, що не йде до діла.
12. Що не річ, то не їдж. (Доброс.)
Що не відповідне, того не роби або не говори. Варіант до ч. 2.
Робак 
1. Я такий робак, що ще й не подумаю, а вже зробю. (Цен. )
Жартував сам із себе нерозважний чоловік.
Робити 
1. Або роби, або сіди, або спи. (ЮКм.)
Говорять до непосидючого нероби.
2. Аж ми сі не знатищо робит. (Наг.)
Не можу витримати, щось допікає мені.
3. А робив бис грудьми! (Наг.)
Проклятя. Робити грудьми – важко дихати.
4. А робив би-сь? – Най ко! – А їв би-сь? – Дай ко! – Оженив би-сься? – Ого! – А сорочка де? – Мовчи! (Ільк.)
Кепкують із нероботящого голодранця.
5. А робив би-с під себе! (Наг.)
Проклятя: щоб ти у тяжкій недузі срав під себе.
6. А то би с робив чужими руками! (Наг.)
Дорікають лінивому або такому, що любить послугуватися іншими.
7. А що воші там робили? – Табаки понюхали, ради послухати тай додому пішли. (Луч.) ...бесіди... (Наг.)
Жартливий вислів про приємне проводження часу людей, що не мають ніякої роботи.
8. А що робите? – От що легше. (Наг.)
Говорить чоловік занятий дрібною, щоденною хатною роботою.
9. А як-ке! Не буду нич робити, лем Пилипа женити! (Балиг.)
Не мав би ліпшої роботи. Говорять про всяке непильне або маловажне діло. Пор. ІІ, Пилип 3, 4.
10. Ви так робите, як якис казав. (Невід.)
Значення неясне.
11. Він так робит, як піп через ріку паски сьвйитит. (Корч.)
Про недбалу, невикінчену роботу.
12. Годі так робити, як хотіти, треба так як мочи: троха в день, троха вночі. (Ком.)
Говорять про якусь примусову роботу.
13. Єден робит очима, а другий плечима. (Лучак.)
Значення неясне.
14. Є що робити, а нема чим платити, (Залуче).
Говорить незаможний властитель занедбаного господарства.
15. За прости-біг робити. (Кол.)
Робити задармо.
16. Зробив своє тай пішов. (Наг.)
Зробив, що до нього належало, зробив якусь пакість.
17. Зробив, що до нього належьило. (Наг.)
Сповнив свій обов’язок.
18. Зробив, що му ся патрило. (Турка).
Зробив по своїй волі, як йому подобалося.
19. Коби дома робив, то би й дома роботу знайшов. (Петр.)
Говорять про лінивого чоловіка, що шукає постороннього зарібку.
20. Коби робив Тома, найшов би роботу дома. (Петр.)
Про лінивого Тому, якому дома не хотілося робити.
21. Кожний на себе робит. (Наг.)
Працює для власної користі.
22. Коли-сь робив, як пристало, не плач, що ся не удало. (Замул.)
Чесна праця сама собою дає задоволення, а за успіх не можна ручити. Пор. Adalb. Robic 22.
23. «Коли то зробиш?» – «З неділі будь котрого тижне». (Бел.)
Зроблю невідомо коли.
24. Ледвеньки ти тото зробиш. (Наг.)
Сумнів, чи хтось доконає те, що взявся робити.
25. Ледво з сотнов бідов якось то зробив. (Лім.)
Зробив з крайнім напруженням сил, не уважаючи на всякі перешкоди.
26. Ліпне робити руками, як головов. (Вовчинець).
Легша фізична робота як духова.
27. На горло робити. (Гнідк.)
Мова про п’яницю, що пропиває все, що заробив.
28. На дідька ти тото робиш. (Наг.)
Даремна, непотрібна твоя робота.
29. На осліп робити. (Гнідк.)
Робити без обдумання, без плану.
30. Наробивсі до десьитого поту. (Наг.)
Натрудився, намучився.
31. На що чоловік робит? На біду. (Наг.)
Робить на те, щоб заспокоювати необхідні потреби свого бідного життя.
32. Не все сі то робит, що сі говорит. (Наг.)
Говорять, коли хтось грозить комусь.
33. Не всьо так робиться, як в параґрафі написано. (Глещ.)
Лекше уложити припис, ніж виконати його.
34. Не знаєш, що робити? Поплюй в руки! (Наг.)
Жартують із такого, що надумується починаючи роботу.
35. Не зробиш му квасно. (Гнідк.)
Не зробиш йому неприємності.
36. Ней трошки зробит, а прийизно. (Грин.)
Про веселого, охочого робітника.
37. Не роби грудьми, не будеш людьми. (Доброс.)
Значення неясне. Робити грудьми – тяжко дихати.
38.	 Не роби так, бо гріх. – Е, гріх у міх, а спасеніє в торбу, а хто буде на перешкоді, того в морду. (Буск.) 
Вимовляють ся від закиду, що гріх щось робити.
39.	 Не робит і за пса. (Наг.) 
Про лінивого чоловіка. Пор. Wand. V, Arbeiten 163.
40.	 Не робит сильне, але спосібне. (Луч.) 
Самою силою без вправи можна більше напсувати як наробити.
41.	 Не робім з розгоном, але з розумом. (Підгірки). 
Ліпше робити розважно і помалу, ніж швидко і недбало.
42.	 Не хочеш робити з людьми, бода-с робив грудьми. (Ком.) 
Кленуть такому, що занедбує свою роботу.
43.	 Нічого не зробиш, хоть би-с по шию брив. (Вовчк.) 
Бристи по шию тут у значінню докладати всіх можливих сил і способів.
44.	 Овва, що ми зробиш! Підпалиш ми хату, коли я ни маю. (Кольб.) 
Кепкує собі чоловік, що чує себе свобідним не маючи нічого стратити.
45.	 Ой, куме! чому за вами іно єден сніп, а за мнов два? – А, господарю, бо ви робите собі, а я вам. (Мик. н. Дн.) 
Хто робить для себе, тому робота йде спірніше ніж тому, хто робить для іншого.
46.	 Ой роб, поки не підеш в гроб. (Мик. н. Дн.) 
Така людська доля, щиб робити до смерті.
47.	 По моїй голові роби си що хочеш. (Вел. Очи) 
Говорив чоловік непослушному синові, що по його смерти буде мати повну свою волю.
48.	 Роби, а прикрадай. то будеш багатий. (Лучак.) 
Кепкують над злодійкуватим багачем.
49.	 Робив, на себе ся дивив. (Ільк.) Робит, на себе сі дивит. (Наг.) 
Робить недбало, не вважаючи на те, як робить.
50.	 Роби войну, роби! (Ю. Км.) 
Война тут у значінню сварки або хатньої бійки.
51.	 Роби небоже, то й Бог поможе. (Тереб.) 
Заохота до чесної, щирої праці. Пор. Adalb. Robic 62; Wand. I, Arbeiten 4.
52.	 Роби, роби, а до гробу ся диви. (Вел. Очи) 
Для робочого чоловіка смерть являеться увільненням від праці.
53.	 Роби, роби, а їсти нема що. (Наг.) 
Говорить чоловік, якого праця йде марно.
54.	 Роби, роби, та й нічого не доробишсі. (Наг.) 
Говорить наймит, що мусить робити на інших.
55.	 Роби, роби, дубе; яке зробиш, таке буде. (Бібр.) 
Яка праця, такий її здобуток.
56.	 Роби тай роби до зложіння рук. (Вел. Очи)
Доля робочого чоловіка. Зложення рук – покійника по смерти наряджують складаючи йому руки на груди.
57. Pобит, бодай му грудьми робило! (Hаг.)
Кленуть лінивому, недбалому робітникові.
58. Робит войну в хаті що дньи, що години. (Наг.)
Про сварливого, скорого до бійки чоловіка.
59. Робит з чорного біле, а з білого чорне. (Наг.)
Говорять про брехуна або про адвоката. Пор. Libl. 191.
60. Робити з г – ці сани. (Наг.)
Поковзнутися на снігу або на леду і впасти назад.
61. Робити з кого дурня. (Кол.)
Ошукати, дурити.
62. Робити з писка хольиву. (Наг.)
Брехати, обмовляти.
63. Робити з рота с – у. (Наг.)
Блювати.
64. Робити з себе сміх. (Наг.)
Удавати дурня, смішити людей своїм виглядом або балаканням.
65. Робити кажут, їсти не дают. (Наг.)
Нарікає наймит на скупу господиню. Пор. Adalb. Robic 48.
66. Робити му ся не хоче, тай жиє мантячками. (Луч.)
Жиє з ошуканства, з дурення людей.
67. Робити ні сіло ні пало но годиться. (Крех.)
Необдумана робота не веде до пожаданої ціли.
68. Робити, то не жартувати. (Наг.)
Треба робити з застановою і повагою.
69. Робити, то не меду лизати. (Наг.)
Робота не розкіш.
70. Робити, то треба впріти і змерзнути. (Наг.)
Робота не зважає на пору; треба робити в догідну і недогідиу погоду.
71. Робиш як безум. (Наг.)
Робить як дурний, без застанови.
72. Робити як у пана, їсти як у драба. (Яс. С.)
Жалується наймит у богатого і скупого господаря.
73. Робит, робит, а не видно ні за ним, ні перед ним. (Наг.)
Про безплодну, недохідну роботу. Пор. Adalb. Robic 55.
74. Робит так, як би ся гріха не бояв. (Льв.)
Робить безсовісно, не почуваючися ні до якого обов’язку.
75. Робит як віл у ярмі. (Наг.)
Робить тяжко, ненаставно. Пор. Adalb. Robic 51; Wand. I, Arbeiten 71.
76. Робит як дурень, а не як товариш. (Лучак.)
Мимоволі робить якісь прикрості або збитки.
77. Робит як за Біг-заплать. (Наг.)
Про недбалого робітиика, що робить так, немов би йому за те нічого не платили. Пор. Wand. І, Arbeiten 68.
78. Робит як за напасть. (Наг.)
Робить нехотячи, мов силуваний. Пор. Adalb. Robic 47. Wand. 1, Arbeiten 79; Arbeitsader 1.
79. Робит як за панщину. (Наг.)
Робить мов під примусом, неохітно. Пор. Adalb. Robic 52: Wand. I, Arbeiten 163.
80. Робю, як кінь у кираті. (Наг.)
Робить серед найприкрійших обставин. Кінь у кираті мусить ходити все довкола на однім місці. Кират – з німецького Kehrrad, машина порушувана кінською силою. Пор. Wand. І, Arbeiten 78.
81. Робит, як Лелюм-Лолелюм. (Коб.)
Робить помалу, ліниво. Пор. Adalb. Robic 53.
82. Робит, як мокре горит. (Наг.)
Робить ліниво. Пор. Schlei. 177.
83. Робит, як не своїми руками. (Наг.)
Робить незручно, ліниво.
84. Робит, як пес за варстатом. (Льв.)
Робить погано, не робить нічого.
85. Робит, як чориий віл. (Бергом.)
Про важку, невилазну працю бідного чоловіка. Пор. Wand. І, Arbeiten 71.
86. Робит, як чужими руками. (Лучак.)
Чужими руками дуже вигідно робити, не треба платити. Пор. Слав. II. 95.
87. Роби, що хоч. (Ю. Км.)
Вислів непорадности, коли чоловік не знає, що робити.
88. Робіт, як вас Бог навчив. (Товсте).
Говорять чоловікові, який не хоче слухати посторонньої поради.
89. Роблю, аж ми скіра з рук лізе. (Льв.)
Робить якусь тяжку ручну роботу.
90. Робю, аж ми очи з голови лізут. (Наг.)
Говорить чоловік, що мусить двигати якісь тяжкі тягарі.
91. Робю, аж си рук не чую. (Наг.)
Мова про знечулення рук або про затерпнення від великої натуги і болю м’язів.
92. Само сі нічо не зробит. (Наг.)
Треба до всего рук доложити. Пор. Adalb. Robic 63.
93. Сам собі зробю, сам собі ззім. (Наг.)
Говорить чоловік задоволений сам собою. Пор. Wand. І, Arbeiten 6.
94. Своїм Богом робити. (Гнідк.)
Робити по своїй уподобі.
95. Так єм зробив, як кобилі Павла. (Орел.)
Зробив не до ладу.
96. Так робить, як попів наймит: як їсть, то ся роздягає, а як робить кожух бере. (Гол.)
Попів наймит у приказках і загалом у народній традиції являється уособленням лінивого, а при тім хитрого слуги, що рад би збути роботу дармичкою. Пор. Wand. I, Arbeit 72.
97. Так робит, як попів наймит: як сідає їсти, то ся розгорне, а до роботи бере на себе кожух. (Петр.)
Варіант до попер.
98. Ти днись роби, я своє вже зробила. (ЮК.)
Говорила стара свекруха до невістки.
99. Ти робиш, а біла сі тішит. (Наг.)
Біда чигає на плоди праці бідного чоловіка,
100. Ти тілько зробиш, що кіт наплаче. (Сор.)
Не зробиш нічого.
101. Тото зробиш підсвистуючи. (Наг.)
Се буде легка робота.
102. Усе добре робити, але не разом. (Карл.)
Нараз двох робіт не зробиш.
103. Хто не робит, той голий ходит. (Наг.)
Бо не заробить на одежу.
104. Хто не робит, той їсти не повинен. (Наг.)
Основний принцип соціального життя, щоб не було дармоїдів. Пор. Wand. I, Arbeiten 55.
105. Хто не робить, той не їсть. (Мик. н. Дн.)
Недокладний варіянт попер, ч. Пор. Adalb. Robic 28. Мб. най не їсть.
106. Хто нічого не робит, той ніколи не має часу. (Кол.)
Йому все здається, що він чимось дуже занятий.
107. Хто робит з ласки, тому ласкою платят. (Гнідк.)
Робити з ласки – іронічно: робити недбало, як будь, а за таку роботу буває й плата менша.
108. Хто робит, на того ще більше роботи звалюют. (Наг.)
Ліниві мають звичай вислугуватися роботящим чоловіком.
109. Хто робит, того ще й б’ют. (Наг.)
Мова про робочого коня, а образово також про всякого робітника, на якого налягають різні напасті.
110. Хто робит, той їсти хоче. (Наг.)
Бо робота виснажує організм. Пор. Adalb. Robic 30.
111. Хто робит, той має. (Наг.)
Звичайно доробляється чогось. Пор. Wand. І, Arbeiten 42.
112. Хто робить, той ся доробить, (Ільк.)
Надія всякого роботящого чоловіка. Пор. Adalb. Robic 32.
113. Хто робит, той сі доробит біди на голову. (Наг.)
Іронічно про нещасливого чоловіка, на якого не зважаючи на його працю спадають самі нещастя.
114. Хто робит, той щось приробит. (Наг.)
Додасть щось до суми людської праці. Пор. Wand. I, Albeit 18; Adalb. Robic 33.
115. Хто робит, тому варта їсти дати. (Наг.)
Говорять про пильного і дбалого робітника. 
116. Хто робит, тому сі не кучит. (Дрог.) 
Не має часу нудитися. Пор. Wand. I, Arbeiten 39.
117. Хто хоче робити, роботу знайде. (Наг.) 
Роботи нее більше як робочих рук. Пор. Wand. І, Arbeiten 87, Arbeiter 20.
118. Щож я буду робила, нещаслива година! Коноплі не терті, а діти обдерті! (Кукиз.) 
Нарікала бідна господиня, що не мала часу потерти коноплі.
119. Що зробиш, то так, як у кішени маєш. (Наг.) 
Буде тобі готове.
120. Що зробю, то буде зроблено. (Наг.) 
Говорить тямучий, зручний робітник.
121. Що маєш зробити завтра, то зроби нині, а що маєш ззісти нині, то ззіж завтра. (Кольб.) 
Правило зовсім невірне, бо завтрішньої роботи ніхто не зробить нині. бо кожний день має свою роботу, а зактрішньою їдою ніхто нині не буде ситий.
122. Що маєш зробити нині, то не відкладай, а що маєш з’їсти нині, відложи на завтра. (Льв.) 
Говорить роботящий, ощадний чоловік, що рад би упорати за дня свою денну роботу і волить тимчасом не доїсти. Пор. Слав. І, 230, 231; Adalb. Robic 6.
123. Щом зробив, з тим сі не таю. (Наг.) 
Се видно всім людям.
124. Що му хто зробит? Ріпу му спалит? (Кобил.) 
Він не має нічого до страчення. Пор. Ріпа 1.
125. «Що робити, щоби стати богатим?» – «Треба стати на рік свинею.» «А. по році що буде?» – «По році привикнеш і дальше будеш нею!» (Монастирок). 
Іронічне правило, як стати багачем.
126. Що робиш? Г– о дробиш. (Наг.) 
Говорять такому, що робить якусь паскудну, непотрібну роботу. Пор. Adalb. Robic 7.
127. Щось робит, а нима ні за ним, ні пирид ним. (Жидач.) 
Про недоладну, неспору роботу.
128. Що хто роби, сам собі робит. (Наг.) 
Робить на власну відвічальнісгь. Пор. Слав. І, 2-13.
129. Я вже як хто хоче, так робю. (Богор.) 
Робить те, що йому кажуть.
130. Як бим била нич ни робила, тілько пєц номелятьом замітала, то бим заслужьила на ноховок за такі роки. (Ю К.) 
Говорила жінка, що проробивши весь вік не мала де притулитися на старість.
131. Як зробиш, так сходиш. (Коб.) 
На яку одежу заробиш, таку будеш носити. Пор. Wand. V, Arbeiten 110.
132. Як не зробиш тепер, то не зробиш і в четвер. (Льв.)
Говорять про пильну, невідкладну роботу,
133. Як робим, так ся маєм. (Гнідк.)
Від нашої роботи залежить наше поводження.
134. Як ся не зробит тепер, то хіба в четвер. (Княж.)
А все-таки мусить бути зроблено.
135. Як хто робит, так і має: прийде зима, то зазнає. (Ком.)
Хто робить, той збирає запас на неробітну пору.
Робітник 
1. Оден робітник тай оден наставник. (Сор.)
Кепкують із бідного господаря, що сам собі пан і слуга.
2. Ой ти мій робітнику непреторопний! (Наг.)
Говорять нездібному, незручному робітникові.
3. Ох ви мої робітники доплачені! (Наг.)
Говорять до таких, що роблять те, чого їм не велено.
4. Пізнати робітника по їді. (Мик. н. Дн.)
Хто більше робить, той більше їсть.
5. Робітник, як з клоча батіг. (Григ. Сіл. Б.)
Про слабовитого, недолугого робітника.
6. Такий з тебе робітник, як з цигана святец. (Кол.)
Про непотрібного, непослушного робітника.
7. То робітник до готової миски. (Льв.)
Про дармоїда.
8. То такий робітник, що собі й на хребті горі світа зайде. (Наг.)
Про запопадливого, невтомного робітника, що скрізь уміє дати собі раду. Хребта гора – верх Діла над Нагуєвичами, що вистирчає пад лісовою лінією голим шпилем.
Робота 
1. А де моя робота? (Наг.)
Невже вона ні нащо не здалася? Говорять про змарновану роботу.
2. А до сто чортів с таков роботов! (Княж.)
Кленуть на непотрібну, недоладну роботу.
3. А пся твоя погана робота! (Наг.)
Лають непутящого робітника.
4. Без роботи день роком стає. (Наг.)
Нероботящому довжиться кождий день надмірно.
5. Без роботи чоловік не вижиє. (Наг.) ...не вітримає. (Берез.)
Робота – неминуча потреба людського життя.
6. Без роботи чоловікові нудно. (Наг.)
Робота заповнює наше життя, а без неї воно порожнє.
7. Без роботи ще ніхто не вмер, хіба без хліба. (Наг.)
Бо чоловік не хотячи вмерти з голоду завсіди знайде собі роботу.
8. Берисі до роботи! (Наг.)
Говорять такому, що отягається від роботи.
9. Бодай ті моя робота побила! (Наг.)
Щоб тобі не вийшла на добро. Клене слуга господаря, що не заплатив йому за його роботу.
10. Боїшсі роботи, як дідько свйиченої води. (Наг.)
Говорять про налогового неробу. Пор. Wand. І, Arbeit 154.
11. Буде прут у роботі. (Наг.)
Грозять дитині, що поб’ють її прутом.
12. Буде с – ка в роботі. (Наг.)
Грозять побиттям.
13. Будеш у роботі. (Наг.)
Зазнаєш клопоту, будеш битий.
14. Було там роботи! (Наг.)
Було трудне діло.
15. Вже по всі роботі. (Наг.)
Вже по всьому, скінчене діло.
16. Взьив сі твердо до роботи. (Наг.) ...щиро... (Наг.)
Про завзятого, роботящого чоловіка.
17. Вийшло ми з роботи. (Голг.)
Відвик я від такої роботи.
18. Вийшов єм з роботи. (Наг.)
Відвик я се робити, не вмію се зробити.
19. Відвик від тьижкої роботи. (Наг.)
Звик на легку роботу.
20. Відпав від роботи. (Наг.)
Спротивився, покинув роботу.
21. Відхотіло му сі тої роботи. (Наг.)
Покинув її, занехав розпочате діло.
22. Він звис на чужу роботу. (Наг.)
Привик користуватися чужою працею.
23. Він собі тоту роботу по-лехки бере. (Наг.)
Має її забайдуже, не прикладається до неї.
24. Він тьижкий до роботи. (Наг.)
Про чоловіка, який швидко втомлюється, якому робота приходить важко.
25. Вона така до роботи, як кобила щира. (Підгородці).
Говорять про здорову, роботящу жінку.
26. В роботі ми догани не дасте. (Наг.)
Я добрий робітник, знаю своє діло.
27. Все в роботі, як віл у ярмі. (Наг.) ...як кінь у кираті. (Наг.)
Про ненастанну, затяжну роботу.
28. Вс – ти сі в таку роботу. (Наг.)
Вона ні до чого не здала.
29. Всьої роботи до смерти не переробиш. (Наг.)
Робота все одна і що день інша. Пор. Wand. І, Arbeit 77.
30. Годі роботі настарчити. (Наг.) ...дати раду. (Бор.)
Нема сили спромогти всю роботу, яка насувається в даній хвилі.
31. Гони до роботи! (Наг.) Руш... (Карл.)
Наганяють лінивого робітника.
32. Горит му робота в руках. (Вороців).
Говорять про палкого, невтомного робітника. Пор. Adalb. Robota13. ; Даль I, 516.
33. Дідько роботи не возьме. (Наг.)
Говорить лінивий робітник, якому байдуже про докінчення роботи, аби лише спочити.
34. Добра ми то робота. (Наг.)
Іронічно про лиху роботу.
35. Добра робота, лише малий день. (Підгірки).
За мало дня для такої роботи.
36. Добрий до роботи. (Наг.)
Говорять про пильного, роботящого чоловіка.
37. До г – ці з таков роботов. (Наг.)
Вона ні на що нездала, треба перероблювати.
38. До роботи вас нема, а до миски є. (Наг.)
Говорить мати до недорослих, лінивих дітей.
39. До роботи закоти рукави тай закуси зуби. (Наг.)
Закочують рукави роблячи щось мокре, а закусують зуби підіймаючи щось тяжке або рубаючи щось тверде.
40. До роботи заправйий від маленьку. (Наг.)
Селянські діти від малку привикають до різнородної роботи.
41. До роботи мама, до музики я сама. (Сор.)
Говорила весела, танцюриста дівка, що не потягала до роботи.
42. До роботи не лінуйсі. (Наг.)
Упімнення лінивому чоловікові.
43. До роботи ни силуй, а до їди таки бий. (Кольб.)
Говорив циган господареві наймаючи свого сина на службу.
44. До роботи не силуйте, а до миски, то й бийте! (Наг.)
Варіант до попер.
45. До роботи ті нема, а до миски ти перший. (Наг.)
Говорять лінивому а їстовитому дармоїдови.
46. До роботи треба скинути фарботи. (Петр.) ...чоботи. (Залісє).
Фарботи – святочне, дороге убране. Деякі роботи робиться босо або в постолах замісь чобіт.
47. До тої роботи тре добре рукави засукати. (Наг.)
Треба добре натужити свою силу. Говорять про важку роботу.
48. Занедбав свою роботу з-за чужого клопоту. (Турка).
Комусь чужому трафилася лиха пригода, і чоловік покинув свою роботу, щоб ратувати чужого.
49. З ним трудна робота. (Наг.)
Він нетовариський, не слухав ради, тяжкий до роботи.
50. З роботи не виходжу. (Наг.)
Одну зроблю, друга настигає.
51. З тої роботи хиба язик вивалю тай перед чісом здохну. (Вел. Очи).
Говорив чоловік перетяжений тяжкою роботою.
52. Кобим така до роботи, як до танцю, до охоти. (Наг.)
Говорила весела, танцюриста дівка.
53. Коби робота, а руки будут. (Наг.)
Робити звичайно більше як рук для її виконання.
54. Кому роботи, а панови зальоти. (Наг.)
Пан має богато вільного часу на залицяння.
55. Мене за роботу любйит. (Наг.)
Говорив пильний і охочий робітник.
56. Міні тої роботи на єден дух ніщо. (Наг.)
Вона для мене легка, зроблю її швидко.
57. Мою роботу кожде знає. (Наг.)
Говорив наймит, що служив у многих господарів.
58. Моя робота вже вриватся. (ЮК.)
Вже мені не стає сили до роботи.
59. Набрав роботи, як віл на роги. (Наг.)
Взявся до якоїсь надсильної роботи, або набрав богато зобов’язань на роботу.
60. Надсадив сі роботов. (Наг.)
Перепрацювався, захворів від надмірної роботи.
61. Найде сі й псу робота. (Наг.)
І найбільшого лінюха заставлять щось робити.
62. Напер на роботу. (Наг.) Нагрів... (Берез.)
Взявся жваво, всею силою до роботи.
63. На роботі з заду волочесі, а за хлопцьом троха не встечесі. (Сор.)
Про ліниву і кохливу дівку.
64. На роботу вигнали. (Наг.)
Говорять про панщизняиу або шарваркову роботу.
65. На роботу нема сьвйита. (Наг.)
Свято не обійдеться без роботи.
66. Насіла на мене трояка робота. (Наг.)
Настигли разом три роботи.
67. Не виведе кінцьи тій роботі. (Бор.)
Не довершить її, не добере в ній ладу.
68. Не даш ти ради тій роботі. (Наг.) ...ладу... (Бор.)
Не виконаєш, не довершиш її.
69. Не квап сі з роботов. (Наг.)
Роби звільна але порядно.
70. Не може сі наїсти тої роботи. (Наг.)
Говорять про чоловіка, якому ніколи не досить роботи.
71. Ніхто всеї роботи не переробит. (Наг.)
Але кожний повинен зробити, що може.
72. Ніяка його робота. (Лім.)
Про недотепного робітника, що трудить ся бевуспішно.
73. Ото ми робота! (Наг.)
Про якесь незвичайне діло або наглу пригоду.
74. Пильнуй свої роботи! (Наг.)
Не мішайся до чужої.
75. По роботах празники. (Гнідк.)
В часі літніх робіт нема урочистих свят, а вони починаються з кінцем серпня. Пор. Wand. I, Arbeit 108.
76. По роботі й спочити не гріх. (Наг.)
В літі таким днем спочинку буває неділя, в яку по обіді всі хатні звичайно йдуть спати. Пор. Adalb. Robota 14.
77. По роботі пізнати майстра. (Ільк.)
Лихий майстер доброго діла не зробить. Пор. Wand .1, Arbeit 2, 81; Adalb. Robota 33.
78. При роботі весело. (Наг.)
Коли мірно йде гуртова робота, то всі тішаться. Пор. Wand. I, Arbeit 11.
79. При роботі черева не випасеш. (Наг.)
Бо часто треба його вгинати. Череватих людей не люблять, уважаючи їх неробами.
80. При роботі швидко чьис минає. (Наг.)
Чоловік не тямить про час проведений у роботі. Пор. Wand. 1, Arbeiten 38.
81. Прихопив сі до роботи, як голодний до росольинки. (Наг.)
Про такого, що раптово і швидко робить якусь не дуже приємну роботу.
82. Проїла ми сі тота робота. (Наг.)
Надокучила, назвірилася.
83. Робота мі згорбила, не розкіш. (Наг.)
Говорив чоловік, що згорбив ся від роботи.
84. Робота му споро йде. (Наг.)
Він жваво доводить її до кінця.
85. Робота не дає журбі журитися. (Вікно).
За роботою чоловік забував про свою журбу. Пор. Wand. І, Arbeit. 11, 29, 32.
86. Робота не напасть. (Наг.)
Вона – соціальний обовязок.
87. Робота не стид. (Льв.)
Пор. Wand. I, Arbeit 37, 55; Adalb. Robota 17.
88. Робота не чекає. (Наг.)
Її легко спізнити.
89. Робота сі робит, то й. хліб сі їсть. (Наг.)
При гарячих роботах минається багато хліба.
90. Робота чоловіка на світі держит. (Карл.)
Вона основа людської цивілізації. Пор. Wand. I, Arbeit 12.
91. Робота, що нема коли дихнути. (Наг.)
Спішна, загарлива робота.
92. Роботи без кінця і міри. (Стан.)
Нарікає чоловік на надмір роботи.
93. Роботи по вуха. (Наг.)
Нема свобідної хвилі, просто вільної години.
94. Роботі ніколи кінця нема. (Наг.)
Одна робота насуває богато інших. 
95. Розвйизав бим сі з тов роботов. (Наг.)
Закінчив її або спекався її, покинув. 
96. Розложила роботу, як Марисі танец. (Жидач.)
Танець в часі літніх робіт відкладають звичайно на суботу. 
97. Сім робіт, тай тим охота. (Ком.)
Говорять про чоловіка, що з однакою охотою робить рівночасно різні роботи. 
98. Смердит му робота. (Наг.)
Про лінивого, апатичного чоловіка. Пор. Adalb. Robota 28. 
99. Спорит му сі робота. (Наг.)
Іде швидко наперед, наближається до кінця. 
100. Стьигнув єм сі при роботі. (Наг.) 
Охляв, ослаб, виснажився.
101. Така робота ні для пса ні для кота. (Наг.)
Недоладна, несистематична робота.
102. Така робота псу на буду. (Льв.) ...на онучі. (Голоб.) ...на ходаки. (Наг.)
Непотрібна, ні до чого, нездала робота.
103. Така твоя робота, як голодного с – ньи. (Наг.)
Говорять, коли комусь робота йде пиняво і мляво.
104. Така то му робота ся водила. (Липовець).
Така бувала його робота, добра або лиха.
105. Тепер у нас горьича робота. (Наг.)
Говорять в часі косовиці, жнив або возовиці.
106. Тебе так бире сі робота, як горох сціпи. (Жидач.)
Докоряють лінивому чоловікові.
107. Тебе так робота бире сі, як вогень води. (Жидач.)
Йому зовсім не хочеться робити.
108. Ти така до роботи, як я до книжки. (Жидач.)
Говорив неписьменний чоловік до лінивої жінки.
109. Ти така до роботи, як я до танцю. (Жид.)
Говорять старі жінки молодим.
110. Ти такий до роботи, як я до пюра. (Жидач.)
Варіант до ч. 108.
111. Тілько роботи, що нема сі коли в голову пошкрабати. (Наг.)
Говорить в часі, коли припаде нараз кілька пильних робіт.
112. Тобі, бачу, робота не пахне. (Наг.)
Не тягне тебе до неї. Пор. Adalb. Robota 10.
113. Тобі за тою роботою зазулі закує. (Сор.)
Говорять про запізнену, ліниво ведену роботу.
114. То пуста робота. (Наг.)
Непотрібна або безплодна.
115. То така пенява робота, що годі. (Котуз.)
Робота затяжна, яку годі швидко скінчити.
116. То така робота, що може почекати. (Наг.)
Не пильна робота.
117. У мене як робота, то робота. (Наг.)
Говорить чоловік, що не любить відриватися від розпочатої роботи.
118. Ци тілько всьої роботи? (Наг.)
Питає роботящий чоловік по скіпченню якоїсь одної роботи.
119. Цікавий до роботи. (Лол.)
Охочий, зручний до праці.
120. Шкода роботи. (Наг.)
Не варто було починати.
121. Шукай си роботи! (Наг.)
Не дармуй, знайди собі якесь діло.
122. Щось мі не тьигне до тої роботи. (Наг.)
Не вірю в її успіх, не маю до неї охоти.
123. Що ті сі за робота взьила? (Наг.)
Говорять, коли хтось робив якусь непотрібну або невідповідну роботу.
124. Я вам сі в роботи віддьичу. (Наг.)
Стану вам у пригоді в часі жнив або косовиці.
125. Я вас у роботи послухаю. (Наг.)
Прийду вам робити в часі жнив або косовиці.
126. Я від роботи не втікаю. (Наг.)
Я не цураюся роботи.
127. Яка робота, така заплата. (Ільк.)
Загальна життєва практика. Пор. Schlei. 150. 183; Muka 1462, 1467; Wahl. II,15; Libl. 96; Hempel 4180, 4181; Wand. I, Arbeit 60, 104 142: Adalb. Robota 7.
128. Як на роботу не нагрієш, то вуа тобі на карк сьиде. (Страт.)
Занедбана робота мститься на чоловіці і на його господарстві.
129. Я при тій роботі здоров’я положив. (Наг.) ...стратив. (Наг.)
Говорить чоловік, хворий із перепрацювання.
130. Я свою роботу зробю по видку, бо в вечір нездало. (Богор.)
Говорить чоловік кваплячися скінчити свою роботу завидна.
131. Я сі роботов не надаражьию. (Наг.)
Не цураюся її, не добираю собі, роблю, що треба.
132. Я сі свої роботи не повстидаю. (Наг.)
Говорить чоловік певний того, що зробить своє діло добре. Пор. Adalb. Piobic 49.
Рогатий 
1. Рогата душа, що не вийде з тіла. (Гнідк.)
Говорять, коли чоловік тяжко умирає.
Рогатин 
1. А відки ти? – 3 Рогатвиа. – А чий ти? – Попів слуга. – А робив бись ? – Най но! – А їв бись ? – Дай по! – А пироги? – Хоть два. – А женив бисься? –У-га! (Отинев.)
Жартлива розмова.
2.	Рогатин – Богови побратим. (Ільк.)
Приказка про місто Рогатин.
Рогач 
1. Як є рогачі, знайдутся сватачі. (Дид.)
Рогачі – воли з великими рогами, символічно замісь багате віно за дочкою.
Родина 
1. Зять не родина, невістка не дитина. (Жидач.)
А все таки вона належить до сім’ї.
2. Лучше на родині кости положити, як на чужині слави добувати. (Явор.).
Приказка мб. книжного походженя. Пор. слова половецького хана до співака Оря в староруській пісні про зілля євшан.
3. Най си там із свойов родинов бесідує! (Наг.)
Говорять про покійника.
4. Не дасть того добра родина, що зла городина. (Ільк.)
Лихий огород все таки зародить більше, ніж можна надіятися дарунку від найліпшої родини.
5. Не поможе й родина, що дасть зла година. (Гнідк.)
В нещастю чоловік звичайно найменше може числити на найближчу родину.
6. Татова та чоловіча родина, то далека. (Сор.)
Жіноча родина по старому звичаю уважається ближчою від чоловічої.
7. Тото мені не родина, що мене не родила. (Мик. н. Дн.)
Говорять діти про мачуху.
Родини 
1. Кому родини, а мині ходини. (Дар.)
Родини – народження дитини, по селах звичайно нагода, при якій сходяться ближчі і дальші сусіди та свояки.
Родити 
1. Боже роди й на тоти, що скачут через плоти! (Дид.)
Мова про псів, але також про злодіїв.
2. Дем ся родила, там і кропива мила. (Дид.)
У ріднім місці чоловік освоюється з найбуденнішими, навіть з докучливими предметами.
3. Де родила, там лишила. (Дид.)
Про жінку, що покинула свою новонароджену дитину десь у відлюднім місці, де її вродила.
4. Не знаю, коли-м си родив, не знаю, коли маю вмирати. (Колом.)
Говорить чоловік, що не знає свойого роду і байдужний на смерть.
5. Не роди мене мати красного, але щасного. (Замул.)
Бажав собі кожний молодий чоловік.
7. Не родися красне, але щасне. (Стан.)
Сама краса не дає ще чоловікові щастя, а часом буває причиною нещастя.
8. Не роди ся красний, але щасний. (Ільк., Петр.) ...красним ...щасним. (Тереб.) ...сі красним, тілько... (Мик. н. Дн.)
Варіанти до попер, ч. Пор. Нос. ст. 872; Сим. 1786; Даль I, 52.
9. Ни родися вродливим, а родися щасливим. (Будз.)
Варіант до ч. 7.
10. Не родит ролі, але Божа волі. (Явор.)
На найліпшій ріллі в лихий рік буває лихий урожай. Пор. Le Roux de L. 41; Wand. I, Acker 14; Adalb. Rola 17; Дик. 3899; Даль I, 543.
11. Роди бабо дітину, а бабі сто літ. (Лев., Петр.)
Говорять про всяку неоправдану претензію. Пор. Wand. ІІ, Kind 46.
12. Роди бабо дитину, будеш панянкою за годину. (Ільк.)
Говорять про неможливу річ.
13. Родися, то вдайся, – а ні, то скапарайся. (Ілинці).
Говорять про чоловіка, що вродився нещасливим і ніяк не може добитися до добра.
14. Роди хлопе дитину, коли в череві нич не маєш! (Мшан.)
Говорять про неможливе діло.
15. Хто родився до торби, той хати мати не буде. (Монастирок).
Фаталістичний погляд, що чоловікови з роду призначено бути бідним або богачем.
16. Як Бог зародит, нікому не шкодит. (Пост.)
Тоді кождий має подостатком.
Родище 
1. Де є родище, там є біднище. (Якимчиці).
В кождім роді, особливо в великім, бувають також бідні свояки.
Рожа 
1. Нема рожі без терня. (Льв.)
Нема приємности без прикрости. Пор. Le Roux de L. 56.
2. Рожа і в терню гожа. (Кол.)
Красота і в поганих обставинах подобається; гарна дівчина в біднім одязі; добра людина в лихій сім’ї. Пор. Adalb. Roza 8.
3. Рожа і меже кропивою гожа. (Луч.)
Варіант до попер, ч. Пор. Adalb. Roza 6.
4. Рожа і меже кропивою рожею зістане. (Ільк.)
Інший варіант до ч. 2.
Рожаний 
1. Рожана вулиця не все веде до города. (Явор.)
Подружжя з гарною дівчиною не все веде до домашнього щастя.
Рожен 
1. На рожен махати – з рогатим боротись. (Ільк.)
Про неможливе, несуразне діло; пор. церковне: Противъ рожа прати.
2. Оден тримає рожен, а другий їсть печеню. (Залісє).
Один працює тяжко, а другий користується його працею.
Розбігатися 
1. Буду розбігатися на тебе, а ти хочеш старшювати. (ЮК.)
Розбігатися тут у значінню старатися, запопадати. Говорить чоловік до супротивної жінки.
Розбій 
1. Розбій на гладкій дорозі. (Наг.)
Говорять про несподіваний напад і ограблене.
Розболітися 
1. Обись хоть ни розболівси! (ЮК.)
Дорікають такому, що їсть богато або робить над силу.
Розвиватися 
1. Що буди, то буди – розвивай се сухий дубе! (Будз.)
Говорять про щось неможливе або неприродне, пр. коли від старого і немічного чоловіка вимагають веселості.
Розвитися
 1. Як хто ся розвиє, то й на Бога виє. (Мшан.)
Говорять про такого, що голосно плаче і нарікає на Бога.
Розгніватися 
1. Розгнівався, муха му на иіс сіла. (Ільк.)
Говорять про сердитого чоловіка, що відвертався від свого противника.
Розговоритися 
1. А то розговоривсі, як дітько з ср – ов. (Кнігинин).
Жартлива поговірка про балакучого чоловіка.
2. Так сі розговорили, що би сі гарбузи зварили. (Підгірки).
Зробилося їм гарячо.
Розголосити
1. Хто розголосив, той напоросив. (Жидач.) ...розпоросив. (Наг.)
Коли хто в товаристві насмердить,то перший, хто зверне на се увагу, на того паде підозріння.
Розґаздуватися 
1. Розґаздувався, як вода на решеті. (Белз.)
Не доробився нічого, зійшов нінащо.
Роздертися 
1. Не роздеруся. (Гнідк.)
Не зроблю кількох робіт нараз. 
Роздувати 
1. Та не роздувай тої справи! (Колом.)
Не розмазуй, не розповідай нічого.
Розжвякати 
1. Розжвякай, нім виречеш слово. (Гнідк.)
Розжвякати в значінню розміркувати.
Роззівитися 
1. Роззівивсі, жи би му й ворона у писок улетіла. (Жид.)
Говорять про роззяву.
Розібрати 
1. Дуже-с собі вже розибрав. (Наг.)
Гороїжиться, виявляє неоправдані претензії.
2.	Розібрав си як кіт на решеті. (Наг.)
Кепкують із неоправданих претензій.
3.	Розібрав сі як до росолу. (Кольб.)
Скинув із себе верхню одежу, як чоловік, що збирається їсти щось гаряче.
4.	Так собі розібрав, що аж занадто. (Луч.)
Говорять про сердитого, примхочатого, зарозумілого чоловіка. 
Розіжвати 
1. Треба їго добре розіжвати, щоб потім ликнути. (Збар.)
Треба його зрозуміти, аби мати з ним якесь діло.
Розійтися 
1. Розійшлисі, як чорна хмара. (Наг.)
Говорять про закоханих або про приятелів, що розсварилися.
Розказувати 
1. Коби то лиш вуши розказували, а то й гниди! (Кнігинин).
Кепкують із такого, що береться розказувати не маючи до того ніякого уповажнення.
Розкиснутися
1. Розкисла сі, як гречана паска. (Жидач.)
Про плаксиву, сумовиту жінку.
Розкотитися
1. Розкотився гріш, бо круглий. (Снят.)
Говорить чоловік роздавши гроші.
Розлабудати 
1. От розлабудав кусник хліба. (Наг.)
Розлабудати – заробити тяжкою працею, дістати якимось незвичайним способом.
Розлейбаний 
1. Розлейбаний як жидівський наймит. (Кол.)
Про чоловіка в недбало накиненій одежі.
Розлетітися 
1. Розлетілися, як липове клинє. (Ільк.)
Говорять, коли в бійку кількох слабших людей вмішається один сильний і одним замахом розтрутить їх у різні боки.
Розлізлий 
1. Розлізлий, як би го в ступі втовк. (Наг.)
Млявий, без енергії, повільний.
Розложитися 
1. Розложивсі як пес на соломі. (Наг.)
Про такого, що розлягся розкидавши руки й ноги.
Розлучити 
1. Розлучит їх хрест та лопата. (Гнідк.)
Говорять про нерозлучне подружжя, або про нерозлучних приятелів.
Розмаїто 
1. Як на світі б розмаїто, так і в хаті меже більшов челядов є ладно, є й заверуха. (Дид.)
Порівняння змінного стану погоди зі змінним станом настрою в родині.
Розмисл 
1. Лучший розмисл, як замисл. (Мінч., Петр.)
Краще не виконувати задуману злу річ, як виконавши обдумувати її тоді, коди вже за пізно. Пор. Wand. І, Besser 248.
Розмова 
1. З тобов розмова, як з вітром полова. (Мшан.)
Говорять до чоловіка, що звик перескакувати з предмета на предмет, із яким задля того годі дійти до порозуміння.
2.	Розмова, як гуся з пацятком. (Ільк.)
Кепкують із розмови двох дурних людей. Пор. Schlei. 178, 183.
3.	Розмова, як з кобилов у болоті. (Мінч.)
Кобила застрягши в болото не слухає ніяких доказів і не може рушитися з місця.
4.	Розмово моя люба! Ти мовчиш, а я слухаю. (Колом.)
Кепкують із таких, що зійшовшися по довшім небаченню мовчать.
5.	Стаю до розмови з кождим. (Лемк.)
Потрафлю з кожним розмовитися.
6.	Мила твоя розмовонька: ти мовчиш, а я слухаю. (Сап.)
Варіант до ч. 4. Пор. Даль І, 530.
Розмовитися 
1. Розмовлю сі з таким, що знає, що я йому скажу, а я знаю, що він мені скаже. (Коросно).
З розумним чоловіком легко розмовитися і порозумітися.
2. Так ся розмовляє, як гуска з водою. (Лучак.)
Гуси випливаючи на воду бувають звичайно дуже веселі і хлюпочуться у воді.
Рознести 
1. Рознесли мою працю, як пси кости. (Наг.)
Жалується чоловік на лихих дітей або свояків, що вмарнували його добро.
2. Рознис бим ті на кусники. (Наг.)
Рознести тут у значінню розірвати, розбити.
Розпаскудитися
1. Розпаскудив сі на послідний ґрадус. (Наг.)
Розпився, розлайдачився.
Розперти 
1. А розперло би ти бік! (Жидач.)
Проклятя.
2. Розперло би ті тото, що-с іззів! (Наг.)
Проклятя: щоб ти не видихав того, що з’їв.
Розпізнати. 
1. Розпізнав бим го видиш і під землев. (Наг.)
Говорить чоловік про когось, кого бачив раз при якійсь незвичайній пригоді, і або видав частіше давно.
2. Ще чень розпізнаю, що біле, а що чорне. (Наг.)
Говорить чоловік, якому закидають, що він п’яний або не розуміється ні на чім. Пор. E. Rot. 432.
Розпорядок 
1. Я розпорядків ни встановляю. (ЮКм.)
Не заводжу нових порядків, держуся старого звичаю.
Розпуститися 
1. Розпустивсі як циганська пуга. (Ільк.) ...як розвора. (Наг.)
Занедбався, розлінивів. Пор. Слав. II, 97; Нос. ст. 420.
2.	Так ся розпустив, як циганська фанда. (Луч.)
Фанда – батіг, пуга.
Розпустний 
1. Розпустне життя в молодості приносить хворобу на старі кості. (Ільк.)
Чоловік, що занадто уживав життя в молодості, не жив довго або хворує на старість.
Розпущений 
1. Розпущений, гий циганський бич. (Жидач.)
Варіант до Розпустити ч. 1, 2.
Розростися 
1. Розрісся, як жидівська лихва. (Буск.)
Побільшати, розкорінитися. Говорять про шкідливий бур’ян.
Розсада 
1. Єдна росада, єдин цвіт, а ни єдно. (Ю. Км.)
В одній родині бувають неоднакові свояки.
Розсадити 
1. А розсадило би тебе! (Наг.)
Проклятя.
2. Розсадила би ті тота людська праці, що-с сі нев подавив. (Наг.)
Кленуть чоловіка, що забогатів людською кривдою.
Розсвітити 
1. Розсвітив ну свічку, що аж з очий іскри летят. (Ільк.)
Про наглий, сильний удар межи очі.
Розсипати 
1. Розсипав фортуну. (Мшан.)
Видав богато грошей.
Розсипок 
1. Такий єм розсипок мав, що не дай Боже! (Наг.)
Якісь надзвичайні видатки або страти.
Розсміятися 
1. Розсміявся так красно, як би пекла не хотів. (Ільк.)
Значення неясне, про якийсь злорадний сміх.
Розстанє 
1. Розстанє з милим смерти ся рівнає. (Ільк.)
Мова про закохану дівчину, яку розлучають з милим.
Розстрілити 
1. Бодай тобі горнец розстрілило! (Будз.)
Жартливе прокляття.
Розтельбушити 
1. Розтельбушив, як пси кобилу. (Наг.)
Розтельбушити – розкинути щось безладно, розтягти тельбухи.
Розтягати 
1. Розтьигали би ти пси кости! (Наг.)
Прокляття. Пси розтягають кости обглоданого стерва.
Розум 
1. Більше у него розуму в п’яті, як у тебе в голові. (Ільк.)
Говорять дурному, що уважає себе розумнішим від іншого, розумного чоловіка.
2.	Бодай му й той розум виплив, що го не має. (Наг.)
Кленуть нерозважного, малоумного чоловіка.
3. Бувай здоров, розуме, не зобачимося, аж завтра. (Ільк.)
Говорить чоловік, напиваючися до п’яна.
4. Ви мене з розумом не тромфуйте. (Лучак.)
Не вчіть мене розуму, властиво не показуйте себе розумнішими від мене.
5. Він має більше розуму в п’яті, як ти в голові. (Кол.)
Говорять такому, що закидає іншому дурноту, а сам недалекий розумом.
6. Він не сповна розуму. (Наг.)
Про божевільного або придуркуватого чоловіка.
7. Він тілько розуму має в голові, що я в п’яті. (Луч.)
Говорить розумний чоловік про дурня.
8. Всі розуми поїв. (Наг.)
Говорять про чоловіка, що вдає дуже розумного. Пор. Нос. ст. 421.
9. Всьо є, іно розуму нима. (Жидач.)
Говорять про заможного, але придурковатого чоловіка.
10. Вчисі розуму не до старости, а до смерти. (Сор.)
Чоловік ніколи не перестає набиратися нових відомостей.
11. Гоню сі з розумом. (Наг.)
Вагаюся, не можу дійти до якоїсь постанови.
12. Дай мені Боже той розум на перед, що русинові на послід. (Ільк.)
Русин мудріє аж по сумнім досвіді. Се зрештою можна сказати і про инші нації. Пор. Тимош. 269; Даль І, 555.
13. Де мій розум був, як я то робив? (Наг.)
Каявся чоловік зробивши якусь дурницю.
14. Де розум, там парть і щастя. (Зазул.)
Розумний чоловік усе дасть собі раду.
15. Де розуму не стає, там сили добуває. (Ільк.)
Де не можна переконати розумними словами, там він уживає кулака.
16. Дійде до розуму, ни буде того робити. (ЮК.)
Оправдують нерозумний поступок недолітка.
17. Дурень розум, як уваги не має. (Наг.)
Самим розумом не можна виміркувати найбільшу підлість, тому розум повинен у життю кермуватися увагою, т. зн. обміркованням усіх обставин і результатів задуманого діла.
18. Є розум над розум. (Ільк.)
На розумного чоловіка знайдеться ще розумніший.
19. І тілько, небоже, розуму не маєш, щоби г – о посолити. (Цен.)
Говорять до дурного, недогадливого чоловіка.
20. Коби жид мав той розум на почітку, що мужик на послідку! (Снят.)
Мужик обдурений жидом усе каже, що другий раз не дасть себе вдурити. А жид від разу має той розум, щоб обдурити мужика. Пор. Даль І, 555.
21. Коби му пан Біг дав той розум! (Сор.)
Говорять про нерозважного або завзятого чоловіка, бажаючи, щоб нарозумився.
22. Козячий розум, а капустяна голова. (Замул.)
Коза належить до найрозумнійших звірів. Друга половина приповідки означає дурня, отже не відповідає першій.
23. Ліпший розум природжений, ніж навчений. (Мінч , Петр.)
Чоловік, що з роду не має бистрого розуму, не набуде його ніякою наукою.
24. Лопатою розуму не вложиш. (Замул.)
Говорять про тупоумного чоловіка, якому не можна вияснити найпростішої речі . Пор Нос. ст. 421, 423.
25. Має воно, не бійтесі, свій розум. (Наг.)
Про дитину, що уперлася на щось.
26. Має розум, як жеба фіст. (Піднеч.)
Про нерозумного, забудьковатого чоловіка.
27. Маєш розум, але уваги не маєш. (Наг.)
Говорили до розумного, але безсердечного чоловіка.
28. Май розум, а не впусти в воду. (Грин.)
Не трать його в якійсь рішучій хвилі.
29. Мені розум притулити до баби? (Турка).
Себто: не треба мені бабським розумом жити.
30. Наганьий розум з гузиці до головиці! (Наг.)
Вибити кого різками по задниці.
31. На чужий розум ни спускайсі. (Кольб.)
Роби все своїм розумом, не за чужою порадою.
32. Не вчи розуму до зросту, а до гробової дошки. (Коб.)
Чоловік учиться не до повнолітності, але до смерті.
33. Не вчися розуму до старості, але до смерти. (Петр.) Не вчиться чоловік... (Будзан.)
Вар. до попер, ч.
34. Не зашкодит голові розум. (Лім.)
На те вона й є, щоб громадила в собі розумні думки.
35. Не має розуму за курку. (Луч.)
Про малоумного чоловіка.
36. От би-с мав розум ходь на старі літа! (Наг.)
Говорять до пристаркуватого чоловіка, що хоче зробити якусь дурницю.
37. Панський би розум мав, як би то зробив. (Наг.)
Панський розум уважав я вищим від хлопського.
38. Перейшов на дитинячий розум. (Ільк.)
Говорять про старшого чоловіка, що робить дурниці.
39. Пішов розуму глядати. (Тих.)
Про чоловіка, що вибрався в дорогу, не знаючи сам по що.
40. Прибудь розум, шастє буде. (Лім.)
Без розуму чоловік ніякого щастя не доб’ється.
41. Розуму богато, а грошей мало. (Мінч.) ...много... (Петр.)
Говорять про розумного, а незаможного чоловіка. Пор. Даль І, 87; Слав. ІІ, 86.
42. Розуму до голови нагнати. (Ільк.)
Набити когось.
43. Розум чоловіка вчит і по сімдесьить літ. (Будз.)
У пізній старості розум і пам’ять слабне.
44. Тогди розум є, коли ни треба. (Жидач.)
По шкоді чоловік отямлюється.
45. Треба наганьити розум з гузиці до головиці. (Наг.)
Старий погляд, що дітей треба вчити при помочи різок.
46. Треба розум мати. (Коросно).
Уговкують чоловіка, що починає говорити дурниці.
47. Треба розумом надточити, де сила не зможе. (Ільк.)
Розумом осягаються такі цілі, яких самою силою не можна осягнути.
48. У кого розум короткий, тому вуха натьигают. (Наг.)
Оправдують псевдопедагогічний спосіб наклоняти лінивих або непам’ятущих дітей до більшої пильності або уваги потяганням за вуха.
49. У кого розум, у того й щастє. (Балиг.)
В життю щастя рідко ходить в парі з самим розумом.
50. У нього розуму як нас – в. (Наг.) ...нас – но. (Наг.)
Говорять про розумного, самозадоволенного чоловіка.
51. Ци ти при повнім розумі? (Наг.) ...ігри своїм... (Наг.)
Зупиняють чоловіка, що починає говорити щось неправдоподібне, мов божевільний.
52. Як би він свій розум мав, то би сі вчити не потребував. (Цен.)
Кепкують із ученого чоловіка, що робить дурниці.
53. Як би він мав свій розум, то би не потребував з книжок учитися. (Уриче)
Говорили про безталановитого ученика.
54. Як би ти мав у голові якийсь розум, то бис ни пащьикував таке невдале. (ЮК.)
Говорили зарозумілому балакунови.
55. Як Бог розум відбере, то коваль ни вкуйи. (Голови).
Говорять про тупоумного чоловіка, якому тяжко щось вияснити. Пор. Libl. 132; Слав. 1, 230; Wand. II, Himmel 120.
56. Який розум, така й бесіда. (Ільк.)
По бесіді цінять розум чоловіка.
57. Як нима розуму, то й коваль ни вкує. (Кольб.)
Варіант до ч. 55.
58. Я також свій розум маю. (Бор.)
Говорить чоловік, якому інші накидаються зі своїми порадами.
Розуміти 
1. Розуміє сі, як рабін на корові. (Город.)
Рабін, звичайно затоплений у студіованю книг, мало розуміється на речах практичного життя.
2. Розуміє сі, як свиня на перци. (Наг.) Так ся... (Луч.)
Про чоловіка, що говорить про таке, на чім не розуміється зовсім. Пор. Libl. 148; Wand. V, Verstehen 527; Даль І, 550; Слав. ІІ, 82.
3.	Такі, шо дещо розуміют, то такі не будут умирати чистов смертев, на них мусит щось десь шибнути. (Волоща).
Вони нераз падають жертвою зависти, або чарів.
4.	Так сі розуміє, як глуха в танці. (Кольб.)
Глуха не чує музики і не може держати такту.
5.	 Я вже не дитина, абим того не розумів. (Вел. Очи)
Дитина не розуміє богато дечого такого, що розуміють старші.
6.	 Я розуміюся на речах. (Стан.)
Знає звичаї, як собі порадити в кожнім разі.
7.	Я розумію, що куди йде. (Будз.)
Із невиразних натяків чоловік вирозуміє, про що мова.
Розумний 
1. Добре розумному! (Кривор.)
Scil, а дурному лихо.
2.	З розумним стань і погодисі. (Сор.)
З ним легко дійти до згоди.
3.	Коли з розумним говорю, то ся розуму наберу, а як з дурним, то й свій згублю. (Ільк.)
Звичайна життєва практика, що між розумними чоловік і сам розумнів, а між дурними дуріє. Пор. Нос. ст. 437.
4.	Ліпше з розумним згубити, як з дурнем знайти. (Сор.)
Бо з дурним знайдеш і не поділишся Пор. Тимош. 270.
5.	 Розумна голова не числит лихі слова. (Гнідк.)
Не робить собі нічого з лихих слів, а числиться тілько з ділами.
6. Розумний під стіл не ляже. (Ільк.)
Не буде вдавати дурного.
7.	Розумний, як Беркова ярмурка. (Коб.)
Говорять про хитро-мудрого дурня.
8.	Таке розумне, як музикове котя. (Лучак.)
Жартують із живої, розумненької дитини.
9.	Такий зарозумний, як Фишків кінь, (Кольб.)
Жартують із простоватого, тупого чоловіка.
10. Такий розумний, йик бабині шкургани. (Грин.)
Говорять про чоловіка, що не вміє знайтися між людьми.
11. Тепер розумніші яйця від курей. (Тереб.)
Розумніші молоді від старих.
12. Ти такий розумний, як Михась дурний. (Ворона).
Говорять делікатно, замість: ти дурень.
Розхід
1. Більший розхід, ніж прихід. (Ільк.)
Говорять про неоплатне господарство.
Розходитися 
1. Порозходилисі, як жидівськ і косарі. (Кольб.)
Розійшлися безладно, хто куди.
Розчинати 
1. Буду розчьинати з кінця. (Ю. Км.)
Розчинати, діалект замісь починати.
Розчинити
1. Не знаю, що чинити, хиба всцятися і розчинити. (Мшан.)
Кепкують з жінки, якій не стало теплої води на розчин.
Роман 
1. Зле, Романе, робиш, що Литвином ореш. (3. Гал. 1850, ст. 492.)
В статті «Молодая Русь» до цеї приказки додано: так мовляли прапрадіди наші до дерзкого свого кннзя, коли побідивши орди сусідних наїздників, жорстоко з ними явся обходити.
Рорати 
1. Вже не підим на рорати, бо взяв паню чорт рогатий. (Пужн.)
Сказав фірман, що «із паню із далекого села до міста до латинського костела досвітнє набоженство в день Різдва, назване рорати від першого слова церковної пісні, Rorate coeli,» якою починається відправа. Пор. Етн. Зб. VI, 322.
2. Маєш рурати, дідьку чубатий! (Ільк.)
Варіант до попер, ч. «Чубатий» для того, що иані мала на собі капелюх з високим чубом. Пор. Adalb. Roraty 1. 
Роса 
1. З росою і з заходом сонця найліпший час до співання і до милування. (Шибалин).
Із життєвої практики.
2. Роси нема, дощ буде. (Снят.)
Після вохлих і теплих ночей у літі роси не буває і тоді надіються дощу.
Розкіш 
1. Розкіш приходит зо смаком, а, відходит з болем. (Гнідк.)
Приказка книжного походження.
2.	Розкіш творить біль: як приходить – смакує, як відходить – катує. (Ільк.)
 Варіант до попер, ч.
3.	Твоя розкіш на нитці, моя біда на линві. (Голешів).
Нещастя триваліше, як щастя.
Розкошувати 
1. Не розкошуй за молоду, бо на старість будеш бідувати. (Сор.)
Правило життєвої економії, щоб замолоду не надуживати життя.
Рости 
1. Бодай єс не зріс більший! (Наг.)
Проклятя малому хлопцеві.
2.	Випусти як мак, вросте як кулак. (Доброс.)
Про плітку або новиву, що ширячися між людьми із дрібниці виростає до великого розміру.
3.	Де ти росла, де я ріс, до купки нас ворог зніс. (Кукиз.) ...дідько...(Наг.)
Говорить чоловік до нелюбої жінки, яку знайшов десь у далекій стороні.
4.	Росте, коби здорове. (Наг.)
Говорить мати про свою дитину. «Коби здорове» – звичайна примівка матіринської або взагалі людської ласкавості.
5.	Росте як жидівська михва. (Гнідк.)
Росте швидко. Про людську біду і клопіт.
6.	Росте як з води. (Ільк., Будз.)
Про дитину, що росте швидко. Пор. Даль І, 484.
7. Росте, як на дріжджох. (Ільк.)
Тісто на дріжджах кисне і виростає.
8. Рости велика, а не будь дика! (Дор.)
Бажають дівчині доброго росту і приязності.
9. Ростут за ним золоті верби. (Лучак).
Про загально любленого, доброчинного чоловіка.
10. Ростут, як гриби по дощи. (Наг.)
Говорять про здорових дітей, але також про довги.
11. Тепер так люди ростут, як жиди таицюют. (Кнігинин).
Не добро ростуть, виростають малі.
12. Чикай братку, тей я ни ріс під дурного хатов. (Лисин.)
І я також не з дурного роду.
13. Чим буде рости, тим буде красніти. (Белз.)
Відповідають, коли хто говорить, що дитина негарна.
14. Я ріс, та все в ніс. (Замул.)
Огризається чоловік, із якого кепкують, що мав великий ніс.
Рот 
1. А то ти рот не стане, що вода. (Дид.)
Говорять до балакучого чоловіка.
2. В беззубий рот добре пальці пхати. (Збар.)
Бо не вкусить.
3. Великий рот у вола, а говорити не може. (Кобр., Ільк.)
Бо не має дару мови. Говорять про чоловіка з великим ротом і з дурною годовою.
4. В запертий рот муха не влетит. (Гнідк.)
Обережному чоловікові не станеться немила несподіванка.
5. Він такий, що собі від рота відійме, а другому дасть. (Наг.)
Про милосерного чоловіка, що хоч сам бідний, любить помагати іншим. Пор; Слав. ІІ, 29.
6. Всюда піде, двері замкне, але людях рота не замкне. (Бібр.)
Говорять, коли люди пустять якусь пльотку, яку годі зацитькати. Пор. Schlei. 177.
7. До рота й на потемки трафит. (Льв.) ...не заблудиш. (Наг.)
Це найпростіша дорога для руки. Пор. Wand. ІІІ, Maul 143.
8. Доси їв рот, а тепер най їсть ніс. (Ваньов.)
Говорили про людей, що від куреня люльки переходили до нюхання табаки.
9. Є чим рот веселити. (Ю. Км.) ...полокати. (Наг.)
Говорять про горілку, призначену для угощення гостей.
10. З єдного рота зимне й тепле. (Наг.)
Чоловік потрафить із одного рота випускати холодну і теплу пару. Пор. Е. Rot 350, 376; Libl. 191; Schlei. 172.
11. З рота комин робити. (Наг.)
Говорять про курення люльки.
12. Коло рота текло, а в рот не попало. (Льв.)
Про якусь пропущену добру нагоду. Пор. Нос. ст. 330.
13. Кому в роті гірко, тому все гірко. (Льв.)
Говорять про сквашеного, невеселого, чоловіка. Пор. Wand. ІІІ, Maul 191; Schlei. 172.
14. He роззявлюй рота, бо ворона залетит. (Замул.)
Остерігають роззяву або говорять, коли хто зіває. Буває так, що коли хто зіває говорячи з іншим, сей другий розкладає руки навхрест, а коли повіваючий запитає, чому він се зробив, сей каже: «Я боявся, щоб ти мене не проковтнув.»
15. Рот му сі не запирає. (Наг.)
Говорять про невгавучого балакуна.
16. Рот му ходит як коливорот. (Наг.)
Говорять про балакучого чоловіка. Пор. Wand. ІІІ, Maul 263, 303.
17. Рот як вітрак. (Льв.)
Говорять про невгамоваиого балакуна. Пор. Мика 1428.
18. Чужого рота не запреш. (Наг.)
Іншому чоловікові не заборониш говорити. Пор. Даль I, 532; Нос. ст. 421.
19. Як ти сеє до рота лізе? (Гнідк.)
Як можеш у такім смакувати ?
Руб 
1. Руб сі руба не тримає. (Наг.)
Говорять про подрану одежу.
Рубати 
1. Де рубают, там тріски летьит. (Наг.)
Де робиться велике діло, там ідуть менші страти. Пор. Wand. II, Hauen 7, 12; Слав. I, 162; Adalb. Rabac 1.
2. Поки рубай по при сук, а раз треба в сук. (Гнідк.)
Чоловік оминав трудності, але нарешті мусить їх побороти.
3. Рубавши коло сука треба раз і в сук. (Мінч.)
Варіант до попер, ч.
4. Рубає як форост. (Кольб.)
Рубає загалом, без великого напруження.
5. Рубай коло сука, треба раз у сук. (Ільк.) ...потреба раз і в... (Залісє).
Варіанти до ч. 2 і 3.
6.	Рубай, рубай, коло сука, треба втяти в сук. (Петр.)
Варіант до ч. 5.
7.	Ти рубай, а я буду говорити «ге!» (Наг.)
Говорила жінка до чоловікв, що рубав з великими розмахами, за кожним разом гекаючи, а вона хотіла допомогти йому.
8. Так урубав, як умірив: ні стало, ні лишилосі. (Кольб.)
Про майстра, що втяв докладно після міри.
Рубець 
1. До рубця змокнути. (Гнідк.)
Говорять, коли хтось промокне.
Руда
1. Не туди до Руди! (Луч.)
Руда – село львівського повіту.
Рудий 
1. Рудий як пес. (Наг.)
Про рудого чоловіка. Руде волосся у нашого народу будить антіпатію, у деяких інших пр. у німців і у старих германців уважається знаком красоти Пор. Adalb. Rudy 1.
2. Рудого і кривого стережисі. (Наг.)
Вірять, що такі люди з роду недобрі, злі на перехід. Пор. Нос. ст. 422.
Руйнувати 
1. Хто руйнує, той не будує. (Залісє).
Спостереження не зовсім вірне, бо звичайно руйнується старе, аби збудувати нове.
Рука 
1. Аби з рук збути. (Наг.)
Говорять про дешевий, ледачий товар, якого раді б позбутися. Пор, Даль І, 385.
2. Аби ми руку вкулило, як я то брав! (Наг.)
Кленеться чоловік, якого підозрівають за злойство.
3. Аби еге залізні руки мали, то всьої роботи не переробите. (Наг.)
Говорять до роботящого чоловіка, що рад би зробити як найбільше.
4. Аж мене руки свербйит, так бим го тріснув. (Наг.)
Говорив розсерджений чоловік, що рад би вдарити іншого.
5. Без його рук сі то не обійшло. (Наг.)
В тім була його робота, або його вплив. Пор. Wand. ІІ, Hand 692.
6.	Без того так як без рук. (Наг.)
Говорять про брак якогось потрібного знаряду. Пор. Wand. V, Werkzeug 8.
7.	Білі руки роботи бояться. (Льв.)
Говорять робітники про неробочих панів. Пор. Muka 36.
8. Білі руки чужі труди люблят. (Гнідк.)
Від роботи руки грубіють, а у неробочих людей руки бувають білі і ніжні. Пор. Сим. 290; E. Rot. 133.
9. Бодай єс руку з гробу виставив! (Наг.)
Проклятя, оперте на народнім віруванню, що непокараний за житя злочинець по смерти виставляє з гробу руку домагаючися кари. Пор. Waud. II. Hand 71.
10. Був у добрих руках. (Наг.)
Іронічно: його держали остро, били.
11. Будеш мої руки тьимити руський місьиць. (Наг.)
Наб’ю тебе так, що будеш довго хворувати або вкалічієш.
12. Вдарити по руках. (Наг.)
Добити торгу. Пор. Wand. II, Hand 570.
13. Велика рука святила би ся, широкий рот запав би ся! (Мшан.)
Велика рука – образово богато робітників, а широкий рот богато їдців.
Пор. Wand. ІІ, Hand 370; Libl. 111.
14. Вже хіба як руки на груди зложу, то тобі догожу. (Сор.)
Говорила нещасна жінка, що не могла догодити свойому примховатому чоловікові. Руки зложити на груди значить умерти.
15. Взьив го добре в руки. (Наг.)
Обмежив його самоволю, наложив на нього якісь невикрутні обов’язки. Пор. Wand . II, Hand 661; Даль I, 386.
16. Взьив сі руками за нідбоки. (Наг.)
Мова про чоловіка в веселім танцюристім настрою. Пор. Даль І, 386.
17. Він там у добрих руках. (Наг.)
Находиться в добрих відносинах, у пошанівку. Пор. Wand. II, Hand 706.
18. Він то на власну руку зробив. (Наг.)
Зробив з власного почину, на власну відвічальність. Пор. Wand. II, Hand 724.
19. В мене руки чисті. (Наг.)
Говорить чоловік почуваючи себе невинним у якомусь ділі. Пор. Wand. II, Hand 867; Слав. II, 207.
20. В мене лиш дві руки, не розірвусі. (Наг.)
Говорить чоловік, обтяжений надміром роботи. Пор. Wand. II, Hand 799.
21. В нього руки нечисті. (Наг.)
Говорять про злодійкуватого, несовісного чоловіка. Пор. Wand. II, Hand 863.
22. В одній руці пальці та не однакові. (Ільк.) В єдній руці, та не єднакові палці. (Гнідк.)
В одній родині діти бувають різної вдачі. Пор. Слав. І, 206; Гильф. 1551.
23. Вона сі моїх рук не входит. (Наг.)
Вона попадеться в мої руки, дістанеться в мою власть.
24. Все до його рук приходит. (Наг.)
На ньому звисає всяке діло, приходить під його осуд. Пор. Wand. II, Hand 751.
25. В тебе руки, як у мачохи. (Глещ.)
Говорять вітаючися з чоловіком, у якого холодні руки.
26. В тім моя рука. (Наг.)
Се моє діло, я на се маю вплив. Пор. Wand. II, Hand 551.
27. Вхопив сі того обома руками. (Наг.)
Взявся всею силою за якесь діло. Пор. Wand II, Hand 668.
28. Голіруч прийшов. (Наг.)
Прийшов не приносячи нічого, з порожними руками.
29. Густою рукою бере. (Лучак.)
Горне великою жменею, бере багато.
30. Дав єм руку на то. (Кол.)
Поручився за се, дав слово.
31. Дав му теплою рукою. (Кол.)
Дав перед смертю власноручно, не через заповіт.
32. Дайте ми го в руки, най го розірву! (Наг.)
Рветься розпалений у бійці чоловік до свойого противника.
33. Де густа рука, не треба й друка. (Ільк.)
Густа рука зам. сильна. Сильний чоловік може силою своїх пястуків перемогти своїх противників, озброєних у друки.
34. Де много рук, тре й друк. (Ком.)
Говорять про таку роботу, де многі руки при помочи друків двигають великі тягарі.
35. Де пильні руки, там голод не близький. (Льв.)
Заробок не допускає робочого чоловіка до голодування. Пор. Muka 972.
36. Держатися за руки. (Гнідк.)
Товаришувати, иомагати собі взаїмно.
37. Держи руки при собі. (Наг.)
Не кидайся до бійки. Пор. Даль I, 387.
38. Держи сі того руками й ногами. (Наг.)
Говорять про якесь корисне місце, заняте або посаду.
39. Держися обома руками. (Льв.)
Держися міцно, не попускай. Пор. Wand. II, Hand 823, 831.
40. Де руки і охота, там спора робота. (Ільк.)
До всякої праці потрібно сили й охоти. Пор. Adalb. Reka 17.
41. Дістанеш з доброї руки. (Борис.)
Народне вірування про те, що бувають люди добрі і злі на руку. Дістати щось з доброї руки, то буде чоловікові щастити.
42. Дістати кого в свої руки. (Наг.)
Осягнути над ним власть або переможний вплив. Пор. Wand. II, Hand 660.
43. Добрий на руку. (Наг.)
Має щасливу руку. Пор. Даль І, 386,
44. До того треба рук не жьилувати. (Наг.)
Се таке діло, що варте праці. Пор. Adalb. Reka 55.
45. Єдні руки права пишут, єдні й мажуть. (Ільк.)
Закони установляються людьми, які в міру потреби зміняють або вносять їх.
46. Єднов руков дає, другов відбирає. (Наг.)
Говорять про скупаря або лихваря. Пор. Wand. II, Hand 835; Слав. ІІ, 126.
47. Зазирати комусь в руку. (Наг.)
Стояти о чиюсь ласку, жити чиїмось коштом. Пор. Wand. ІІ, Hand 654.
48. За короткі руки (Льв.)
Мова про недостаточні сили для осягнення якоїсь сили. Пор. Wand, I, Arm 35.
49. За густа рука. (Лучак.)
Занадто богато рук проти одного.
50. З вільної руки продані. (Наг.)
Продати за добровільною угодою, без примусу. Пор. Wand. ІІ, Hand 533.
51. Здорові руки всюди иайдут муки. (Гнідк.)
Знайдуть собі роботу.
52. З легкої руки дати. (Наг.)
Дати по щирости, з добрим бажанням. Пор. Даль І, 885.
53. Золоті руки має, коли писок пустий. (Підпеч.)
Добрий ремесник, але пустий балакун. Пор. Нос ст. 812; Даль I, 385, 546.
54. З рук ми рве. (Наг.) ...вирвав. (Наг.)
Говорять про насильний рабунок або про переторгування. Пор. Wand. ІІ, Hand 645; Даль І, 887.
55. Іди з ручки до ручки, аби не було мучки. (Бібр.)
Говорять до дитини передаючи її з одних рук до других.
56. Ідут рука в руку. (Наг.)
Помагають собі обопільно, поступають разом у згоді. Пор. Даль І, 385: Wand. II, Hand 785.
57. Їмив би, та руки короткі. (Наг.)
Мова про щось таке, чого даними способами не можна осягнути.
58. Коби були руки, робота знайдесі. (Жид.)
Роботи все більше як рук.
59. Кожна рука до себе горне. (Петр.)
Кожний чоловік дбав поперед усього про себе. Пор. Даль І, 387.
60. Кожна рука к собі крива. (Мінч., Ііьк., Петр.) .,.д собі... (Ілинці).
В кожнім чоловіці сидить егоіст. Пор. Wand. ІІ, Hand 225; Adalb. Reka 22.
61. Коли ліва рука свербит, то будеш гроші рахувати, а коли права, то будеш видавати. (Наг.)
Народне вірування. Пор. Wand II, Hand 87, 830.
62. Котрі руки права пишут, тоті їх і мажут. (Гнідк.)
Всі закони – діло людських рук.
63. Липкі руки має. (Нанд.)
Говорять про злодійкуватого чоловіка. Пор. Wand. ІІ, Hand 688.
64. Маю го в руках. (Наг.)
Де жу його в залежности. Пор. Wand. II, Hand 659.
65. Маю тя в руки та коліна цілувати? (Ю. Км.)
Запитання, чи маю тебе перепросити або просити до шлюбу.
66. Маю я руки на тоти муки. (Ільк.)
Для сего діла є в мене сила.
67. Міцна рука не потребує друка. (Луч.)
Сильний чоловік може сам собі порадити і не потребує чужої помочі.
68. Мужика двигає рука, а пана голова. (Ілинці).
Селянин жиє з праці своїх рук, а пан міркує, як би поживитися без праці.
69. На мої руки найду всюда муки. (Ільк.)
Варіант до ч. 51.
70. На руках кого носити. (Гнідк.)
Любити дуже, пестити.
71. На себе самого руку наложити. (Наг.)
Задати собі самому смерть, повіситися або застрілитися. Пор. Wand. ІІ, Hand 783; Даль І, 334, 385.
72. На чужі ручки збирают і вонучки. (Явор.)
Значення неясне.
73. Не було за що руков зачепити. (Наг.)
Не було ніякого маєтку ані господарства.
74. Не варт він того, аби йому люди руку подавали. (Наг.)
Говорять про безчесного, зненавидженого чоловіка.
75. Не знає, де руки діти. (Льв.)
Говорять, про такого, що в товаристві не знає, що робити з своїми руками.
76. Нема до чого раз руки приткнути. (Наг.)
Говорять про бідне, незасібне господарство.
77. Не минеш ти моїх рук. (Наг.)
Грозить чоловік чоловікови бійкою.
78. Немитими руками гріх хліб брати. (Наг.)
Народне вірування. Пор. Wand. II, Hand 858.
79. He пхай руку меже двері. (Наг.)
Не вдавайся в не своє діло. Пор. Wand. II, Hand 273.
80. Не хочу ним рук паскудити. (Наг.)
Не хочу бити або взагалі зачіпати його. Пор. Дик. 16.
81. Обома руками дати. (Ільк.)
Дати з великою охотою, щедро.
82. Ото впався в добрі руки. (Луч.)
Попав у якесь неприємне положення.
83. Пішло з рук до рук. (Наг.)
Пішло між людей, зміняє раз у раз властителя. Пор. Wand II, Hand 739.
84. Пішло му рукою: жінка за борщем, а він за мукою. (Гнідк.)
Пішло йому щасливо, іронічно, зійшов на біду. Пор. II, Побратися 4.
85. Подайте си руки, най буде згода меже вами. (Наг.)
Говорить посередник уплескавши згоду між двома противниками. Пор. Wand. II, Hand 894.
86. Подати кому руку. (Наг.)
Помогти йому, перепроситися з ним, привітатися з ним.
87. Попався в кепські руки. (Наг.)
Попав у невиносне положення. Пор. Wand. II, Hand. 521.
88. По під-руки сі повели. (Наг.)
Пішли взявшися за підбоки, пішли парою.
89. Приложи руку, бо рука не кума. (Ільк.)
Значення неясне. Кумови з кумою не можна заключати подружнього зв’язку.
90. Пройшов крізь добрі руки. (Наг.)
Говорять про гарного, випещеного коня.
91. Роботящі руки. (Наг.)
Руки, що привикли до праці. Пор. Даль І, 886.
92. Розвйижи ми руки! (Наг.)
Звільни мене з обов’язку. Пор. Даль І. 386.
93. Рука кожна к собі горне. (Ільк.) ...д собі... (Наг.)
Кожний працює на свою користь.
94. Рукам волі не давай. (Наг.)
Не хапайся до бійки без причини.
95. Рука ми сі на нього не підійме. (Наг.)
Не смію його вдарити або зачепити. Пор. Даль І, 385.
96. Рука ми сі розвила. (Наг.)
Говорять про біль у руці або про червону пухлину на руці від надмірної роботи.
97. Рука руку миє, аби обі були білі. (Ільк., Петр.) ...і обі білі. (Лев.)
Чоловік чоловікови робить уступки, аби між ними була згода. Пор. Wahl I, I, 43; Muka 3393; Hoc. ст. 421; Wiisl. 182; Сим. 2035; Libl. 35; Гильф. 2443; Osm. Spr. 62; Тимош. 41; Zatur. 108; Сelak. 86; Adalb. Przyjaciei!
91; Reka 20, 47; Schlei. 162; Слав. I, 166, ІІ, 101, 102: Даль І, 187, 176, 385; Wand. II, Hand 122; Hempel 3929.
98. Рука як лопата. (Наг.)
Говорять про руку з широкою долонею
99. Руки би му покулило! (Наг.)
Прокляття.
100. Руки би му ся святили! (Гнідк.)
Благословлять такого, що побив когось по справедливості, прим, діти вітця.
101. Руки білі, а сумлінє чорне. (Ільк.)
Говорять про несумлінного пана білоручку.
102. Руки вмити по чім. (Гнідк.)
Вигородити себе з якогось діла.
103. Руки го свербйит. (Наг.)
Кортить його щось зробити або когось побити. Пор.Wand. II, Hand 880.
104. Руки загрібущі, очи завидющі. (Кол.)
Говорять про ненаситного деришкіру.
105. Руки лишити при чім. (Гнідк.)
Значення неясне. Мб. стратити, зопсувати.
106. Руки му ся трясут, як на веретені. (Корч.)
Про дріжучі, несмілі або незручні руки.
107. Руки опустити. (Гнідк.)
Стратити надію, знесиліти.
108. Руки тремтят, ни донесут страви до губи. (ІОК.)
Говорять про старого, знесиленого чоловіка.
109. Руки як граблі. (Наг.)
Руки сухі, костисті, з довгими пальцями. Пор. Даль 1, 386; Adalb. Reka 30.
110. Рук си не чую від тьижкої праці. (Наг.)
Говорить чоловік утомлений тяжкою працею.
111. Руку би та вкулило! (Наг.)
Прокляття. Варіант до ч. 99.
112. Сідит зложивши руки. (Наг.) ...із заложеними руками. (Льв.)
Дармує, не робить нічого. Пор. Даль І, 386.
113. Стережи сі моїх рук, бо не житьи твоє. (Наг.)
Грозить противник противникові убійством.
114. Ті руки вже давно зогнили, що то зробили. (М. Яцк.)
Про стару, гарну й тревалу майстерську роботу.
115. То все в божих руках. (Ростоки).
Говорить чоловік, що не покладаючи рук здається на божу волю.
116. То все через його руки переходит. (Наг.)
Він тим завідує, приймав і видає власноручно. Пор. Wand. II, Hand 736.
117. То золоті руки! (Наг.)
Руки щасливі, зручні до праці.
118. То його права рука. (Ільк.) ...моя... (Наг.)
Говорять про вірного, учинного товариша. Пор. Wand. I, Arm 36; II, Hand 709; Даль I, 385. 
119. Треба го ка руку вести як дітину. (Наг.)
Говорять про невласновільного, покладливого чоловіка, що потребує чужого проводу.
120. Тут мене його рука не досьигне. (Наг.)
Тут він мене не здибле, не здужає мені пошкодити. Пор.Wand. II, Hand 883.
121. У мене тьижка рука: де вдару, там трава не росте. (Цен.)
Говорить силач, що чує силу своїх рук. Пор. Даль І, 386.
122. У нього довгі руки. (Наг.)
Говорять про чоловіка злодійкуватого, але також про такого, що має великі впливи. Пор. Даль І, 384; Слав. І, 262; Тим. 61; Adalb. Reka 12.
123. У нього легкі руки. (Наг.)
Зручні до роботи, щасливі на привітання. Пор. Wand. II, Hand 629.
124. У нього руки зв’язані. (Льв.) Руки ми... (Гнідк.)
Він обовязаний до чогось, мусить щось зробити. Пор. Wand. II, Hand 604; Даль 1, 386.
125. У нього шіслива рука. (Наг.) 
Йому все щастить, удається всяке діло.
126. Упхав руку в осьиче гніздо. (Наг.)
Опинився в якімось прикрім товаристві, наробив собі ворогів.
127. Хрестисі лівов руков. (Наг.)
Говорять брехунові, що божиться на неправду.
128. Хрести сі обома руками. (Наг.)
Говорять чоловікові, який впирає в іншого щось таке, чого він не зробив. Пор. Дик. 19.
129. Хто сі в його руки попаде, той бідний. (Наг.)
Говорять про завзятого, сильного чоловіка. Пор. Wand. II, Hand 912.
130. Це міні не на руку. (Ценів).
Це мені не корисно або неприємно. Пор. Даль І, 385.
131. Чужими руками добре гадину лапати. (Дрог.)
Добре робити якесь небезпечне діло. Пор. Wand. II, Hand 847; Слав. ІІ, 140
132. Чужими руками йно добре вогонь брати. (Мик. н. Дн.)
Добре виручатися чужого бідою із своєї власної. Пор. Adalb. Reka 9.
133. Чужими руками лем огонь вигартати добре. (Балиг.)
Варіант до попер, ч. Пор. Даль І, 386.
134. Чужими руками не доробишся. (Сор.)
Приказка не зовсім вірна, бо власне найбагатші люди доробляються чужими, руками. Пор. Нос. ст. 467; Гильф. 722, 2938; Слав. II, 37.
135. Чужими руками тілько добре огонь замітати, бо сі не попечеш. (Богородч.) ...хиба грань загрібати. (Іванівці К.) 
Варіанти до ч. 133. Пор. Слав. II, 76, 143.
136. Чужі рука добрі, йно не пожиточні. (Мик. н. Ди.) ...легкі, але... (Явор.)
Ними не зробиш того, що зробиш своїми власними. Пор. Adalb. Reka 10.
137. Що возьме в руку, то все зробит. (Дид.)
Говорять про зручного майстра.
138. Що дась руками, виходиш ногами. (Луч.) ...не виходиш. . (Наг.)
Легко дати позичку, але тяжко видобути її назад. Пор. Даль I, 142; Дик. 1592; Adalb. Reka 6.
139. Я би йому руки не подав. (Наг.)
Уважаю його за ледащо.
140. Я вже на тім попік собі руки. (Наг.)
Зазнав на тім ділі шкоди або страти. Пор. Wand. II, Hand 892.
141. Як є рука, не тре друка. (Заставці).
Як є сила, не треба помочи.
142. Як ті вхопю в руки, то з тебе кишки випущу. (Наг.)
Погроза противникові.
143. Як ті пірву в свої руки, то з тебе гною наробю. (Наг.)
Погроза одного противника другому.
144. Я собі з своїми руками скрізь світа знайду. (Наг.)
Говорить робочий чоловік, що знайде собі скрізь заробок. Пор. Даль І, 387.
Рукав 
1. Говорит, як з рукава сипле. (Карл.)
Говорить швидко, многослівно.
2. Не писані рукави скачуть, іно сите черево. (Ільк.) ...але... (Надвірна) ...а сите... (Орел.) ...трісут сі... (Ст. Богор.)
Танець – вираз радості, яку дає задоволення органічних потреб.
3. Не скачуг рукави шиті, іно черева ситі. (Гнідк.)
Варіант до попер, ч.
4. Рукави позакочувати. (Гнідк.)
Приступаючи до деяких робіт закочують рукава.
5. Рукавом ніс утирає. (Дрог.)
Кепкують із простака, що не знає товариських форм.
6. Того ти з рукава не витрісу. (Наг.)
Се не така легка річ, сего нівідки взяти. Adalb. Rekaw 1.
Рукавиця 
1. На полици в рукавици. (Наг.)
Scil. сховано. Жартують із немудрого сховка.
2. Скроїв му рукавиці. (Дрог.)
Рід дитячої забави: ручку дитини бере дорослий у кінці ліктя між сказівний і великий палець розставлені мов ножиці і затискає та розчепірює їх кілька разів, немов би краяв сукно.
Рум 
1. Рум сі став. (Наг.)
Розрух, шум, гармидер.
Русин 
1. А русини добрі люди: їли пили коло буди; а Поляки пси, собаки, їли, ішли коло с – ки. (Марямн.)
Жартлива примівка, а властиво приспівка з протиставленням русинів полякам.
2. Борше русинові серце скрухне, як жидови. (Наг.) ...як полякови. (Город.)
Русин склонніший до співчуття з людським терпінням, ніж жид або поляк.
3. Він такій русин, як за ґрейцар пес. (Угринів дол.)
Кепський Русин. 
4. Дай Боже русинови той розум на перед, що в ляха по заду. (Гнідк.)
Ляхи славні тим, що бувають мудрі по шкоді, а русин бажав собі такого розуму перед шкодою.
5. По ярмарці Русин мудрий. (Балиг.)
Коли його там одурять, то вертаючи він обговорює все дуже розумно.
6. Русина лях б’є тай сам ґвалту кричит. (Гнідк.)
Се звичайна історична поява, що ті, що кривдять, найбільше кричать про кривду.
7. Русин найміцніший у груди, а жид у пйити. (Наг.)
Бо Русин і в зимі носить груди під обшивкою розтворені, а жид і в зимі виходить на вулицю в патинках з голими п’ятами.
8. Русин – пізний Іван. (Льв.)
До всякого діла Русин забирається пізно.
9. Русин розумний, але потому. (Наг.)
Потому в значінню по шкоді, по доконанім факті. Пор. Даль І, 406, 555.
10. Твердий русин. (Ільк.) ...як... (Залісє) Упертий... (Льв.)
Мова про руську впертість і неподатливість. Пор. Adalb. Rusin 6.
11. У русина все розум назад. (Косс.)
Наперед у него все занадто малий.
12. Ховав русин пана і ніс велику коругов, а маленький колач дістав. (Зазул.)
Кривдував собі діставши замалу плату за якусь роботу.
13. Що русин, то наличка, що лях то пес. (Гол.)
Припадкова схожість припадкових прикмет.
14. Що русин, то свиня. (Дрог.)
Приповідають Поляки.
15. Я русин, ти москаль, я ся всеру, ти таскай. (Снят.)
Передиралися селяни народовці з москвофілами. Приповідка мабуть занесена із росийської України.
Руснак
1. Руснак з'їсть головку маку, а два тижні постит. (Мшан.)
Кепкують із руського посту, буцімто й мак уважається масною стравою.
2. Руснак неборак: хто не хоче, той го не кривдит. (Клим.)
Жалується русин на свою кривду. Пор. Adalb. Rusin 4.
Русь 
1. Руси твердий корінь. (Льв.)
Стара приповідка про тривкість руського населеня у засиджених місцях.
2. Сама Русь на відпусті була. (Бубн.)
Говорили про відпуст у польськім відпустовім місці Кохавині.
3. Тверда Русь все перебуде. (Ільк.)
Потішають себе Русини в біді.
Руський 
1. Коли знаєш руську мову, то знай же й політику. (Кол.)
Під політикою розуміється тут спосіб чемного поводження з людьми.
2. Най буде по руськи, але не по людськи. (Яс. С.)
Чому якраз протиставлено руське людському, годі сказати.
3. Руська ощадність: оден сірник на чотирох, а кварта горівки на одного. (Тисьм.) 
Говорять арештанти, яким заборонено в казнях держати запалки і яким хочеться курити, а від часу до часу випити горілки. Діставши контрабандою запалки вони ховають їх як найстаранніше, а щоб мати їх на довше, розколюють один сірник на дві або чотири части і при помочи тріння ялової дошки твердим патичком, пр. держалном ложки, викликують на дошці таке тепло, що з неї починає куритися дим, і тоді в тім місці без потирання сірничка запалюють його хоч би із четвертою частю головки. Натомісь горілку спроваджену контрабандою стараються випити як найшвидше і по найбільшій мірці.
4. Руське серце, польський дух, а німецький капелюх. (Ком.)
Характеризують перекиньчика, що вдає раз русина, раз поляка.
5. Руський місяць. (Льв.)
Руський місяць уважається чимось довшим від звичайного. Пор. ІІ, Пам’ятати 5.
6. Руський хліб мелай, а булка в носі свище. (Кол.)
Значення не зовсім ясне; говорять, коли кому не смакує мелай і він забагає чогось ліпшого.
7. Руські кости обросли польским мнєсом. (Іванівці).
Дражнять перекиньчиків, або русинів лат. обряду.
8. Скажи міні по руськи тай по людськи. (Цен.)
Руське ідентифікується тут із загально-людським. Пор. Дик. 1252.
Хто сі руского язика встидає, той благословенства од Бога ніколи не має. (Невід.)
9. Афоризм книжкового походженя.
Рута 
1. Зелене як рута. (Наг.)
Рута вживається декуди обік барвінку до виття весільних вінців.
2. Не поможе рута і маруна, як ся оберне голова до труна. (Збар.)
Рута і маруна (розмарин) належать до лічничих ростин.
3. Не поможе рута яра, як стара машкара. (Дрог.)
Заквітчане рутою не робить старого лиця молодим.
4. Ци з рутов ци без рути, а вже бабі дівков не бути. (Наг.)
Ніякі строї не поможуть старій видатися молодою.
Ручити 
1. Хто за другого ручит, того біда мучит. (Луч.)
Наражується на неприємні наслідки. Пор. Adalb. Reczyс 4.
2. Хто ся ручит, сам ся мучит. (Гнідк.)
Бере на себе зовсім зайвий клопіт. Пор. Adalb. Reczyс 1, 3, 5.
Рушати 
1. Де сі рушу, все щось скрушу. (Наг.)
Говорить нещасливий чоловік, що має вроджену незручність і все мусить щось розбити з необережності. Пор. Adalb. Ruszaс 1.
2. Не рушай болота, то не буде смердіти. (Бергом.)
Розбовтане болото смердить тванню, намулом.
3. Не рушай лайна, най не вопит. (Гнідк.)
Не розноси прикрої справи, щоб не робила ся прикрійшою. Пор. Нос. ст. 379; Гильф. 1757; Bebel 66.
4. Рушив з копита. (Наг.)
Погнав швидко конем.
5. Рушив розумом, як здохле теля хвостом. (Ільк.)
Говорять про млявий дотеп недотепного чоловіка.
6. Руш сі з місцьи, бо далі тут коріньи пустиш. (Кол.)
Жартують із чоловіка, що занадто довго сидить на однім місці.
7. Як хочете, аби миш не рушила збіжжя, то як ідете орати, то аби-сте ні до кого ані слова не сказали, ані до челядини, ні до худобини, так будьте як німий. І так оріт, як можете витримати, то цілий день, а як ні, то два-три загони, а тогди як будете вертати додому, то скажіт: «Як я тут рота не рознимав, так само аби миш на мою працю зубів не піднимала.» (Наг.)
Народне вірування і відповідний обряд.
Ряд 
1. Коли сидиш у ряду, давай коляду. (Ільк., Петр.)
Ряд тут розумівся ряд хат, вулиця або т. зв. кут у селі.
2. Нима ряду ніякого. (Лім.)
Нема порядку.
3. Хто в ряду, мусить дати коляду. (Ільк.) ...сидит... (Лучак.)
Варіант до ч. 1.
4. Хто ни стоїт в ріду, ни дістане коліду. (Кольб.)
Варіант до ч. 1 і 3.
5. Чекай ряду, дістанеш коляду. (Лев., Ільк.)
Дохід із колядування розділяють між колядників, які стають рядом і по черзі кожний одержують свою пайку.
6. Як сидимо в ріду, то тєгнім коліду. (Глебівка)
Говорять колядники запрошені до хати, посаджені рядом на лаві.
7. Як сидиш в ряду, давай коляду. (Залісє).
Рядити 
1. Всім Бог рідит. (Вел. Очи).
Бог – поняття всесвітнього порядку.
2. Зарядив своїй маєтком. (Льв.)
Полишив усний чи письменний заповіт своєї остатньої волі.
Сабаш 
1. Аби тобі сабаш такий добрий був! (Підгірки).
Докоряють жидові.
2. А ти, сабаш, не дивуй, коли бачиш клопіт муй! (Дрог.)
Натяк на анекдоту про жида, якого пан у суботу заставив танцювати, не вважаючи на те, що він вимовлявся, що йому в сабаш сего не вільно робити. Приневолений канчуками він підскакуючи підспівував сі слова.
Сава 
1. Біда Савці: обліг на лавці. (Лучак.)
Не велика біда на лаві спати. Пор. Нос. ст. 406.
2. Савка в кут, коли гості сут. (Ільк.) ...тут. (Наг.)
Говорять недорослому або підрядному чоловікові, аби не мішався в товариство старших і новажні іших людей.
3. Щоби ті Савка з'їв! (Зазул.)
Жартливе прокляття. Говорять, коли кому хто з маслом або пиріг випаде в руки.
4. Який Сава, така його слава. (Льв.)
Слава чоловіка залежить від його тілесних і духових прикмет. Пор. Сим. 167: Bebel 117; Слав. І, 215.
Савити 
1. Було не савити та не варварити, а сісти татри веретена напарити. (Наг.)
Сави і Варвари – церковні свята Сави 5, Варвари 4 грудня, в які деякі жінки прядуть. Докоряє чоловік жінці, що не пряла в ті свята. Пор. Даль
І, 301.
2. Не савити, не варварити, не євдошити, но куделю ковдошити. (Доброс.)
Свято Євдокії, також церковне, припадає на 1 марта. Чоловіки нераз забороняють жінкам обходити ті свята.
3. Хто савит і варварит, той починок не нанарит. (Наг.)
Хто в ті свята святкує, той не напряде в ті дні нічого.
Савло 
1. Савле, равле, вилий воду на колоду, як не вил’єш, то сам вип’єш. (Наг.)
Примовляють скачучи на одній позі і притуливши долоню до вуха і похиливши голову на бік, коли вийшовши з купелі почують, що в вухо набігла вода.
Сад
1. Не всі сади родьит, що цвитут. (Сор.)
Не всі наміри сповняються, які кладе собі чоловік.
Садитися 
1. Садив би си, та нема путері. (Снят.)
Садитися в значінню закладати домівство, будувати оселю, але також величатися, гоноситися.
Садівник 
1. Садівник, відосрав затильник. (Будз.)
Кепкують із садівників, що не розуміються на садах.
Сак 
1. Ні на сак, ні на бовт. (Наг.)
Нездалий ні на що.
2. Перед саком риби лапати. (Лев.)
Перехапувати ся в якімось ділі. Пор. Adalb. Ryba 34, 40; Celak. 192; Wand. ІІІ, Nezt 14.
3. Уперед у сак подивися, а потім рибою хвалися. (Сок.)
Бо вона може ще з сака вихопитися.
Саламаха 
1. Закоштуєш ти ще арештанської саламахи. (Льв.)
Зазнаєш клопоту або нещастя.
Саламон 
1. Перше був Саламон один мудрий, а тепер десять на печи. (Будз.)
Кепкують із таких, що сидячи на печи вигадують усякі дотепи.
2. Премудрий Саламон песе г – о важпт. (Наг.)
Натяк на народне оповідання про Соломона, що важив жіночий розум на вагу песього лайна і орік, що лайно важкіше.
Сало 
1. А то си сало випас! (Наг.)
Говорять про товстопузого чоловіка.
2. Давай і сало, коби за моє стало. (Балиг.)
Говорить лихвар забираючи у неоплатного довжника його життєі припаси.
3. До сала не треба олію, воно й так масне. (Снят.)
Говорять, коли хтось додає до якоїсь доброї речі щось зайве.
4. Залляв му сала за скору. (Ільк.)
Зробив йому прикрість, наробив біди.
5. Залльити за скіру сала. (Лев.)
Наробити біди, допекти кому. Варіант до попер ч.
6. Най буде і сало, коби за моє стало. (Тісна).
Варіант до ч. 2.
Сам 
1. Сам варив, сам і пік, тай так минув його вік. (Підгірки).
Життя безженного чоловіка.
2. Сам від себе не втечеш. (Льв.)
Не заглушиш голосу свойого сумління. Пор. Даль І, 374.
3. Сам де схочу, там скочу. (Пост.)
Говорить чоловік чуючи себе свобідним у своїх учинках.
4. Сам дуй, сам куй, сам по воду йди і штири ґрейцарі дай. (Дидьова).
Говорив чоловік, що ходив до коваля серпи зубити.
5. Сам наробив, сам і виніс. (Льв.)
Наробив чогось злого і відпокутував за се.
6. Сам на сам. (Гнідк.)
Сам один без нічиєї помочи.
7. Сам не свій. (Гнідк.)
Непритомний, переляканий або розсерджений. Пор. Adalb. Sam 3.
8. Сам си граю, сам танцую, сам си чоботи пуцую. (Кольб.)
Говорить чоловік, що сам у всім дає собі раду. Пор. Libl. 226.
9. Сам як палець. (Гнідк.)
Говорять про чоловіка, що жиє сам без родини, або йде кудись сам один. Пор, Schlei. 158; Дикар. 70; Adalb. Samotny 3; Wand. I, Allein 28.
10. Тої самої! (Кривор.)
Scil. те саме говориш, що й уперед, плетеш старі дурниці.
11. Який сам, таку взяв. (Cop.)
Говорять про дібрану пару.
12. Які-смо сами, такі нам сани. (Іванівці К.)
Як дбаємо, так маємо.
Сама 
1. Брати у саму. (Жел. II, 848) Взяти... (Купчанко)
Взяти під розвагу, під нараду.
2. Я його маю в самі. (Кос.)
Маю його в повазі, маю до нього поважання.
Самбір 
1. Вісьта стара до Самбора! (Наг.)
Говорять їдучи до Самбора на успенський празник.
2. За Самбором – байґарі. (Наг.)
Байґарами називали колись людей із самбірського повіту, що приїздили до Дрогобича по сіль великими возами.
Самопас 
1. Ни ходити би самопас. (Тухля).
У житю не можна робити все виключно по своїй волі, а треба числитися з обставинами.
Самсон 
1. Оби був дужьий як Самсон, а мудрий як Саламон, а нима на чім ґаздувати, то стане глупий. (ЮКм.)
Сила і розум без матеріяльних засобів не дають можности розжитися. Пор. Adalb. Samson 1.
Сани 
1. Покииь сани, бири віз. (Іванівці) ...візьми... (Ільк.)
Передають голос синиці під весну.
2. Саньми ангельська їзда, а дідьча смерть. (Явор.)
Саньми легко й швидко їхати, але легко перевернутися.
3. Саньми панське їждження, а дябельське падання. (Яс. С.)
При скорій їзді саньми перевернення часто робить людей каліками або позбавляє їх життя. Пор. Adalb. Sanie 1.
Санна 
1. Санна їзда – ангельська їзда, але дідьчий виворіт. (Ільк.)
Значінє як у Сани 3.
2. Санна як вухо. (Сор.)
По добрій санній їдеться гладко і тихо.
Сапоги 
1. Бідному сапоги усе добрі до ноги. (Ком.)
Без огляду на те, чи вони цілі, чи діраві.
Саранча 
1. То чиста саранчьи : що одним кінцем їст, то другим сере. (М. Гош.)
Говорять про ненаїсних людей.
Сасів 
1. Дід із Сасова, а вона до засува. (Збар.)
Докір жінці, що пізно встала. Сасів – містечко золочівського пов.
Сатана 
1. Щезай сатано! (Залісє).
Формула відвертання.
Сахно 
1. Обійшовся як Сахно в церкві. (Ільк.)
Сахно – Олександер, мб. наробив у церкві смроду, обійшовся нечемно.
Сварити 
1. А сварив бис сі з сорочков! (Наг.)
Говорять сварливому чоловікові. Сорочка найближча до тіла.
2. Дай Боже вам посваритись, а нам подивитись. (Дар.)
Жартують із сварливих людей.
3. Нема що робити, требася сварити. (Луч.)
Говорять про сварку, що зчинається з марної причини.
4. Не сварися дідьку за чужу бідку. (Замул.)
Не починай сварки за діло, яке тебе не обходить.
5. Посварилисмо сі тай сі перепросимо. (Наг.)
Сварка вийшла за таке діло, на якім можна погодитися.
6. Свари – не розуміє, бий – нема що. (Зачул.)
Говорять про малу, непослушпу, нерозвинену дитину.
7. – Сварім ся бабуню! – Та за що, синочку ? – Та сварімся, стара трупице! – А ти собачий сину, чого хочеш? – Дякую, бабуню, вже-смо ся посварили. (Льв.)
Анекдота про імпровізовану сварку за нізащо.
8. Сварімся, діду, за чужую біду. (Коб.)
Говорять про безпредметову сварку.
9. Сваряться, аж стіни тріщат. (Ю. Км.)
Про завзяту, голосну сварку.
10. У перед сварилисі, а тепер цілуютсі. (Ляцке).
Говорять про людей, яких сварливий настрій перемінявся скоро в згідливий.
11. Я найму кого, аби сі з тобов на шихти сварив. (Наг.)
Говорив сусід до сусіда, з яким не міг досваритися до ніякого кінця. Шихта в Бориславі значить дванацятигодинна робота.
12. Я сі з тобов не годен висварити. (Наг.)
Говорять до язикатого, сварливого чоловіка, з яким годі дійти до кінця в сварці.
Сварка 
1. Від сварки до бійки – руков подати. (Наг.) ...недалеко. (Наг.)
Від сварки дуже легко дійти до бійки.
2. В сварці один другого не цілує, лиш малює. (Гнідк.)
В сварці один не щадить честі другого, не підхлібляє, але ганьбить.
3. Не вдавайся в сварку, бо будеш битий. (Ільк.)
Осторога сварливому чоловікові, що з леда якої причини починав сварку з іншими.
4. Таку сварку почив, жиби був дим ни сів на хату. (Жидач.)
Говорять про голосну, верескливу сварку.
Сват 
1. – А що, свату, добра мазь? – Добра, добра, йно пиріг мачьий! (Брониця).
Жартував продавець мази, захвалюючи свій товар.
2. В нашого свата всім єдна хата. (Петр.) У нашого... (Ільк.) ...єднака... (Петр.)
Говорять про велику родину, що жиє в одній хаті.
3. Не будемо сватами. (Глещ.)
Не дам своєї дочки за твойого сина. Перемовляються старі знайомі.
4. Свата батьків син. (Дар.)
Говорять про якесь непевне посвоячення.
5. Сват із Сідого до кобильичої мами. (Дрог.)
Говорять про злодіїв конокрадів із Сідого, самбірського пов.
6. Сідай свату на лопату, повизу тє поза хату. (Жидач.)
Жартлива промова до свата, якого випрошують із занадто довгої гостини.
7. Як у свати ходив, та ся не дивив, а як ся оженив, то руки заломив. (Стрільб.)
Говорять про нерозважне сватання, що кінчиться нещасливим подружжям.
Сватьба 
1. У плескати свадьбу. (Лол.)
Умовитися про обопільні обов’язки будучого подружжя.
Сваха 
1. Кождій свашці по ковбасці. (Дар.)
Кожному треба дати те, що йому належиться.
2. Сваха нікого не страха. (Луч.)
Вона все старається залагодити по доброму.
Свашити 
1. Добре свашити, коли є кому пташити. (Гнідк.)
Говорили про сваху, у якої були злодійкуваті діти.
2. Так єм ся досващила, аж ми ся димка розплящила. (Луч.)
Говорить сваха танцюючи на весіллю на підпитку.
Свекруха 
1. Свекросі муха на носі. (Стрільб.)
Свекруха все шукає зачіпки на невістку, все сердита на неї.
2. Свекруха дістане поза вуха. (Жидач.)
Грозить невістка сердитій свекрусі.
3. Що свекруха, то цокотуха. (Дар.)
Говорить невістка про балакливу свекруху.
Свербіти 
1. Де кого не свербить, там ся не чухрає. (Ільк.)
Хто не відчуває якоїсь потреби, той не дбає про неї. Пор.Wahl II, 43.
2. Де кого свербит, там сі чіхає. (Наг.)
Де кому що потрібно, там собі дає раду. Пор. Schlei. 167; Слав. І, 230; Muka 1600; Libl. 30.
3. Де не свербит, там ся не чешеш. (Гнідк.)
Варіант до ч. 1. Чесатися по росийські замісь шкробатися. Пор. Muka 943.
4. Кого ни свербит, тот сі ни чіхає. (Кольб.)
Варіант до ч. 1 і 2. Пор. Wand. II, Jucken 19.
5. То мене ні свербить, ні болить. (Ільк.)
Се мені байдуже. Пор. Adalb. Swierzbieс 1.
6. Що не свербить, то не кортить. (Ільк.)
Де свербить, там кортить почухатися.
Сверж 
1. «Де-сь був?» – «На Свержи.» – «Що-сь дістав, то держи.» (Коростів)
Мудровання до назви ріки Сверж, що впадає з лівого боку до Дністра.
Свинина 
1. Нема по мясу як свинина, а по рибі як липина. (Богородч.)
Варіант до т. II, м’ясо ч. 7.
Свинитися 
1. Зосвинив сі чоловік. (Наг.)
Замазався, заталапався, упідлився.
Свиноватий 
1. Ви, бач, троха свиноватий. (Наг.)
Говорять до нечемного, безсоромного чоловіка.
2. Як чоловік свиноватий, то ще му й Гаврило на имньи. (Кольб.)
Кепкують із безсоромного чоловіка, що має імя Гаврило.
Свинтух 
1. Був свинтух меже свинтухами, був пастух меже пастухами, а тепер косар меже косарями. (Малк.)
Свинтух тут у значінню пастух від свиней. Чоловік доростає від одного занятя до другого.
Свиня 
1. Або свинє знає, що перец, а що гречка? (М. Гоні.)
Говорять про влазливого і нетямучого чоловіка, що береться судити про речі, на яких не розуміється зовсім.
2. А-де-куди, свине! (Добр.)
Кричать на свиню, завертаючи її в напрямі відміннім, як вона йде.
3. А-цю, свине мазовецька! (Наг.)
Говорять влізливому чоловікові. Мазовєцька свиня або мазурська – власність одного з Мазурів, що десь у XVIII в. в невеликім числі оселилися в Нагуєвичах (Кахнії, Твердовські). Були вони з разу не дуже приємними сусідами для місцевих русинів.
4. Ацю, свине, не обсвинь і мене. (Наг.)
Мовлять до п’яниці, що лізе цілуватися.
5. Ацю свині до корита ! (Снят.)
Гонять свиней, наливши їм у корито корму, звичайно помиїв.
6. Бовтає, як свиньи в помиях. (Наг.)
Говорять, коли хтось нерадо, перебираючи їсть рідку страву або говорить щось недоладне.
7. Величаєся, як свиня в дощ. (Ільк.)
Свиня в дощ не величається зовсім, але біжить сховатися дссь у сухе місце.
8. Вже свині не до поросят, як її смалят. (Дар.)
Говорять про якесь безнадійно запізнене діло. Пор. Adalb. Swinia 21.
9. Вигнав свиню з попової капусти. (Наг.)
Жартлива примівка. Сповідався злодій витягнувши у поповій кухні свиняче м’ясо з капусти.
10. Вритний як свиньи. (Наг.)
Про впертого, влазливого чоловік .
11. Ґнирьиє в тім, як свиньи в ріпі. (Наг.)
Коли хтось риється в чімось, перекидає без потреби.
12. Дуй свиня за штири шустки ! (Яс. С.)
Кепкували із чоловіка, що провадив на мотузці із ярмарку маленьку свинку, а не ніс її на руках.
13. Е, ти свиня-господар. (Будзанів).
Говорять до брехливого, несловного чоловіка.
14. Заліз як свиня в болото. (Замул.)
Говорять про чоловіка, що вдався у якісь погані інтереси.
15. За що мої свині б’єш, коли в твоїм плоті дірка? (Наг.)
Говорив сусід до сусіда, що бив його свині, які залізли в сусідський город крізь діравий пліт.
16. І свиня не хоче, що за багато. (Грин.)
Вона наїдається до певної міри, а потім не хоче.
17. І святи свиню, то свиня все буде свинев. (Пужн.)
Говорив чоловік, якому на Великдень випало з цебрика свячене порося. Пор. Етн. Зб. VI, 32.
18. Коли б свині роги, то б всіх поколола. (Лев.) ...то б цілий світ виколола. (Тереб.)
Говорять про напасливого, захланного чоловіка. Пор. Adalb. Swinia 9, 20.
19. Коли свиня в болоті, то мовить, що красна. (Ільк.)
Свиня літньою порою залюбки лізе в болото, щоб охолодитися, бо їй пече сало. В рідкім болоті вона чує себе дуже задоволеною.
20. Куди свиня до коня. (Гнідк.)
Говорять про дві неподібні до себе речі.
21. Не доросла свиня до коня. (Ільк.)
Вона далеко менша від нього. Говорять про дві речі нерівної великости.
22. Не знає свиня, що з перцем. (Гнідк.) ...що перець (Наг.)
Свиня належить до звірів, що їдять усе з однаковим апетитом. Прикладають до чоловіка, що має невибірний смак.
23. Нема над ню і над вітову свиню. (Ільк.) ...попову .. (Наг.)
Кепкують із жінки, що величається без підстави. Пор. Adalb. Swinia 54.
24. Не рівняйся свиня до коня, бо шерсть не така. (Ільк.)
Говорять до чоловіка, що пхається в товариство нерівних до нього людей. Пор. Adalb. Swinia 32.
25. He рівна свиня до коня: ростом маленька, голова вузенька і серсть не така. (Кол.)
Просторіший варіант до попер, ч.
26. Перевернув свиню в корито. (Наг.)
Говорять про зарізану свиню, яку кладуть у корито, щоб її опарити.
27. Пустиш свиню під стіл, а вона лізе на стіл. (Сіл. Б.)
Звичайно говорять про пса. Пор. т. II, Пес ч. 159, 160; Adalb. Swinia 11.
28. Прийшла свиня до коня тай сказала: «Ось бо я румак!» – А кінь відкачує : «І ноженьки тоненькі, і ушенька кланонькі, і шерсть не така і сама як свиня». (Ільк.)
Просторіший варіант до ч. 25. Румак, з польського rumak – бистрий, воєнний кінь.
29. Сама свиня міх дре, сама й квичит. (Гнідк.) Свиня.. реве. (Ільк.) ...міх поре і сама... (Петр.)
Говорять про чоловіка, що робить іншому кривду і сам нарікає на свою кривду. Пор. Adalb. Swinia 33.
30. Свини не до поросят, як її ріжут. (Орел.) ...коли її смалять. (Ільк.) ...коли її вже... (Петр.)
Варіанти до ч. 8. Пор. Нос. ст. 365; Adalb. Swinia 21; Даль I, 488.
31. Свиню чеши і мий, а вона все в болото полізе. (Городок).
Говорять про нехлюйну, неопатрену людину. Пор. Adalb. Swinia 41.
32. Свиня в рубку. (Гнідк.)
Рубок – біла хустка. Мова про свиновату жінку.
33. Свиня з води та в барліг. (Гнідк.)
Вона не любить лежати в чистій воді.
34. Свиня квичить, а в пліт лізе. (Ільк.)
Говорять про упертого чоловіка, що преться кудись не зважаючи на перешкоду.
35. Свиня коли в болоті, мовит, що в золоті. (Гнідк.)
Вона не знає більшої приємності, як лежати в болоті. Пор. ч. 19; Adalb. Swinia 35; Гильф. 1027.
36. Свиня, купив коня, причипив до дошки, давав їсти по трошки. (Колом.)
Мудровання до слова свиня.
37. Свиня – моркогриз. (Лім.)
Свиня любить дуже рити і виїдати моркву.
38. Свиня не до коня, бо серсть не одна. (Мшан.)
Варіант до ч. 20.
39. Свиня не з'їсть, пока не збабрає. (Стежн.)
Вона їсть нечисто. Говорять також про нехлюйного чоловіка.
40. Свиня перше не з'їсть, доки не поваляє. (Луч.)
Варіант до попер, ч.
41.Свиня рилом волокла і «добридень» не рекла. (Кукиз.)
Говорять про понурого, похиленого чоловіка, що йдучи попри іншого не відповідає на його привітання.
42. Свиня тиє, хоть ся не миє. (Стрільб.)
Говорять люди, що не люблять умиватися.
43. Свиню обалити. (Наг.)
Зарізати, положити в корито.
44. Сип свини перець, а вна гадає, що горох. (Наг.)
Вона на тім не розуміється, не відрізнить смаку.
45. Такий влізливий, як свиня. (Дрог.) Упертий... (Коб.)
Про незносного, упертого чоловіка.
46. Чому у свині хвіст кривий ? Обись брав ги за гак тай домі вів. (Тухля).
Бойківська примівка, яка одначе не пояснює того, чому у свині хвіст кривий.
47. Що занадто, того й свині не любит. (Наг.)
Говорять про всяку надміру. Пор. ч. 16.
48. Я до свині по руськи, а вна до мене по французьки. (Наг.)
Квичання свині відповідає француському qui, qui.
49. Я з тобою свині не пас. (Гнідк.)
Я тобі не рівня, не товариш. Пор. Adalb. Swinia 4.
50. Як би не я та не понова свиня, не було би світа. (Мик. н. Дн.)
Говорять про зарозумілого чоловіка, що вважає себе чимось найбільшим у світі.
51. Як би свиня роги мала, всі би люде виколола. (Ільк.) ...весь світ...
(Наг.) ...всіх би людей колола. (Петр.) ...весь товір поколола. (Сор.) ...то би всіх людей покарала. (Балиг.)
Говорять про зарозумілого, а безсильного чоловіка, що рад би всім пошкодити. Пор. Нос. ст. 270, 364; Adalb. Swinia 6, 9, 20; Scblei. 161.
52. Як би свиня роги мала, то би хотіла всіх людей бороти. (Зазул.)
Варіант до попер, ч. Пор. Libl. 233; Даль І, 131.
53. Як мають сказати свиня, то кажуть: Шіную день світий, соньичко ясне, образи світі, коси дівочі, кавальирський стан, тай вас яко чесних, таже пробачьийте свиня. Кол.)
Кепкують із надмірної церемоніяльності при виголошуванні неприлачних слів.
54. Як мені свинею не бути, коли мене так люде знают? (Луч.)
Огризнувся п’яниця, коли його називали свинею.
55. Як сі спит свиньи, то значит щістьи. (Наг.)
Народне вірування.	
56. Яло му сі, як свини в дождж. (Наг.)
Говорять, коли хтось убрався не до лиця.
Свинячий 
1. Свиньичов стежков пішов. (Наг.)
Говорять про такого, що зосвинився, змарнувався.
Свистати 
1. Будеш небоже тонко свистати. (Наг.)
Будеш у якійсь біді, у клопоті.
2. Вже він тонко свище. (Hаг.)
Говорять про збіднілого, збанкрутованого чоловіка.
3. Він лиш свиснув коньом. (Наг.)
Поїхав швидко.
4. Не стаие свистане за співане. (Наг.)
Менше вартне не стоїть того, що більше вартне.
5. Свиснув го поза вуха. (Наг.)
Ударив в лице.
6. Свиснуло, ги з бузька вилетіло. (Підгірки).
Висрався швидко, одним кавалком.
7. Свищи попе в кужівку, колись утратив жінку. (Петр.)
Говорять про попа вдівця. Пор. т. II, Кужівка 1.
8. Свищі тепер, єґомость, у палці. (Кольб.)
Натяк на якусь невідому анекдоту.
9. Тот уже в смерековий лист свище. (Сенеч.)
Говорять про якесь недоладне діло; смерека не має листя, лише шпильки.
10. Як ти свисну, то ти очи вилізут. (Наг.)
Свиснути тут у значінню вдарити в лице.
Свистак 
1. О, то ще свистак! (Льв.)
Говорять про марнотратника, легкодуха.
Свистало 
1. Можебись замінєв свистало за дристало? (Будз.)
Приговорюють хлопцям, що ходять та свищуть по вулицях.
Свистіль 
1. І за свистіль не стоїть сеє. (Гнідк.)
Свистіль – порожний або хробачливий горіх. Пор. Wand. II, Haselnuss 7 ІІІ, Nuss 81.
Свідер 
1. Який сьвідер, така діра. (Лім.)
Свідер – полонізм зам. сверлик.
Свідім 
1. На людськім сьвідомі то ся робило. (Лім.)
При посторонних свідках, за відомістю більшої громади.
2. Я того не свідім. (Наг.)
Не знаю про се.
Свідок 
1. Свідка б’ют як дідька. (Явор.)
Свідка, що пошкодив іншому своїм свідоцтвом, нераз побивають після процесу.
2. У свідка очи як у дідька. (Ільк.) ...ген в дідька. (Ком.)
Свідок звичайно оповідає більше або менше або не так, як бачив, значить: на одного свідка ніколи не можна спуститися.
3. Хто хоче сьвідком бути, треба хрестик лизвути. (Ільк.)
Перед здоженем свідоцтва в часі процесу свідка приводять до присяги, давніше заставляли цілувати хрест.
Свідомий 
1. А чи не свідомий ти того? (Котуз.)
Чи не знаєш ти се?
Свідчити 
1. Засвідчив єм сі людьми. (Наг.)
Запевнив собі свідоцтво що до якогось факту.
2. Людьми сі свідчу, Богом сі клину. (Наг.)
Популярно висловлений подвійний принцип процесу, що полягає з одного боку на свідоцтвах посторонніх людей, а з другого боку на власнім визнанню інтересованного, ствердженім присягою.
3. Свідчити кому щось. (Наг.)
Робити комусь вигоду, обслугувати його.
Свій 
1. Аби своє, а не взяте, (Доброс.)
Говорить чесний чоловік, що волить перестати на своїм, хоч на малім, ніж попастися чужим добром. Пор, Adalb. Swoj 1.
2. Бодай свого не мав, хто чужого не хоче! (Луч.)
Жартливе прокляття, а все таки о стілько правдиве, що ніякий чоловік без продукту чужої праці не може вижити.
3. Будемо свої. (Наг.)
Будемо свояками, поберемося або посватаємося. Пор. Нос. ст. 423.
4. Вийду я з ним на своє. (Отин.)
Зведу з ним рахунки, доб’ю ся від нього чогось.
5. Де будь, там будь, а свого не гудь. (Явор.)
Своє зароблене чоловік не повинен легковажити ані ганити.
6. Де ся свої б’ют, чужий не мішайся. (Льв.)
Свої поб’ються і погодяться, а чужий дістане з обох боків. Пор. Сим. 2231.
7. Добре то кажут: свій свому по неволи брат. (Явор.)
Свій свому в першій лінії обов’язаний помагати. Пор. Adalb. Swoj 43 Нос. ст. 424; Сим. 2106; Даль II, 118. 353.
8. За свое треба битися. (ЮК.)
Чоловік обов’язаний обстоювати за своїм правом. Пор. Даль II, 132.
9. З ним не вийдеш на своє. (Наг.)
Не дійдеш до ладу, не виграєш справи.
10. Йому твого не треба, має свого аж надто. (Наг.)
Говорять, коли хтось не хоче мішатися в чужі клопоти.
11. Кожний на своє коло воду тягне. (Коб.)
Кожний працює на свою користь. Пор. т. II, Колесо 6; Wand. II, Jeder 1; Слав. ІІ, 150.
12. Кождий своє май і о себе дбай. (Ком.) 
Прінцип егоізму, що творить основу права гласности.
13. Кожному своє миле. (Наг.)
Кожний любить те, що його власне. Пор. Osm. Spr. 443; Даль II. 115, 116.
14. Ліпша своя хатка, як чужа палатка. (Замул.)
Ліпший свій хоч скромний добробут, ніж чуже багатство.
15. Ліпший свого гнів, ніж чужого ласка. (Зазул.)
Свій хоч посердиться, то все таки перепроситься, а чужого ласка може бути завсігди зрадлива.
16. Лутша своя сірачина, як чужа сурдутина. (Коб.)
Чоловік чує себе задоволеним у своїй скромній одежі відповідно до його стану і не бажає чужої, хоч би найпоказнішої.
17. Маю свою біду дос. (Тих.)
Незвичайний з граматичного погляду вислів замісь: маю своєї біди досить.
18. Меже двома своїми сокира загинула. (Ільк.)
Говорять про крадіж, що сталася між двома близькими приятелями, доконана одним у другого.
19. Ми собі щось своє. (Наг.)
Говорить чоловік до чоловіка, догадуючися, що вони оба якісь свояки.
20. Мушу дійти свого, хоць бим мав і головой наложити. (Наг.)
Говорить чоловік упертий в обороні свойого права.
21. Навіть кілочка свого не має. (Будз.)
Говорять про бідного, безхатного чоловіка.
22. Ой, вмирай, а в свій горнец зазирай. (Мик. н. Дн.)
Говорить чоловік, що бажає до смерти не позбутися своєї власності.
23. Пильнуй свого, не кожуха мого. (Зазул.)
Дбай про своє, а не мішайся в чужі діла. Пор. Adalb. Pilnowaс 9; Swoj 29.
24. Пізнав свій свого. (Залісє).
Порозумілися двоє людей на якімось нечеснім ділі. Пор. Adalb. Swoj 40.
25. Поставити на своїм. (Наг.)
Дійти до своєї мети, осягнути свою ціль.
26. Роздай своє та йди чужого просити. (Наг.)
Говорить старий батько, якому радять роздати весь маєток дітям, а він не хоче того зробити,
27. Свій борщ хоть не солений, ліпший ніж чужа юшка. (Гнідк.)
Своя страва, хоч плоха, ліпше ситить, як набута неправдою.
28. Свій за своїм як ни заплачи, то бодай сє скривит. (Будзан.)
Між свояками все більше симпатії і співчутя, як між чужими. Пор. Adalb. Dopelnienia, Swoj 53.
29. Свій зі свого як би міг, то би шкіру здер. (Ком.)
Говорять з докором про самолюбного чоловіка, що кривдить своїх свояків.
30. Свій мені не милий, а при мні го не бий. (Ільк.) ...ми ни... мині го ни бий. (Іванівні К.)
Свояк обстає за свояком, хоч немилим собі супроти чужої напасти. Пор. т. ІІ, Милий 8.
31. Свій не свій, не лізь в город. (Ільк.)
Навіть найближчий свояк не має права самовільно робити шкоду своякові.
32. Свій пес найгірше кусає. (Тростянець).
Найближчий свояк може найтяжче покривдити свояка.
33. Свій свого знає. (Тереб.)
Свояк при свояка знає більше як про посторонніх людей. Пор. Нос. ст. 423; Adalb. Swoj 50.
34. Свій свого тєгне з болота сухого. (Мик. н. Ди.)
Свояк свояка рятує в потребі.
35. Свій свому завсігди рад. (Ільк.)
Свояк водить бачити свояка в добрі, як у нещастю. Пор. Adalb. Swoj 45.
36. Свій свому паленичку спік. (Гнідк.)
Зробив йому якусь немилу прислугу.
37. Свій усе до свого. (Наг.)
Свояк до свояка найрадше удався у всякій потребі. Пор. Krumb. 15; Adalb. Swoj 37.
38. Свій хоть не заплаче, то ся скривить; хоть ся не скривить, то не висміє. (Ільк.)
Просторіший варіант до ч. 28.
39. Свій хоть не милий, при мні го не бий. (Гнідк.)
Варіант до ч. 30.
40. Свій як не заплаче, то бодай скривитсі, а чужий і ни подивитсі. (Явор.)
Свояк у нещастю хоч не поможе, то бодай спочуває, а чужий відвертається.
41. Свій як упече, то в саме боляче. (Гнідк.)
Свояк своякові може найтяжче докучити.
42. Своє бери, а чужого не кини. (Жабє).
Своїм розпоряжай як хочеш, а чужого не руш. Кинути зам. кивнути, рушити.
43. Своє взяв тай прав. (Ільк.)
Говорить чоловік, що відібрав від іншого свою річ неправно забрану.
44. Своє миле, хоть зогниле. (Наг.)
Свое власне, хоч менше добре від чужого, милійше як чуже. Пор. Сим. II, 120.
45. Своє не видить під носом, а чуже видить під лісом. (Ільк.)
Своїх хиб чоловік звичайно не бачить, а на чужі звертає найпильнішу увагу.
46. Своє піде і за кулаком, а чуже не піде й за калачом. (Луч.)
Говорить батько родині, що по старій традиції може присилувати до чогось свою дитину, а чужої не може.
47. Своє святоє, а чуже найсвятійше. (Ільк.)
Висловлюється почуття справедливості, що чужу власність треба більше шанувати, як свою.
48. Своє то піде й за кулаком, а чуже й за калачом не хоче. (Борд.)
Варіант до ч. 46.
49. Свої в кут, як гості сут. (Креховичі).
В присутності гостей найближча родина і челядь господаря усувається на бік.
50. Своя губа ближча. (Гнідк.)
В однакій потребі чоловік помагає швидше собі, ніж другому.
51. Своя піч найліпше гріє. (Гнідк.)
У своїм добрі чоловік найбільше задоволений.
52. Своя покришка, своя храта. (Стоян.)
Свою покришку в кожній хвилі положиш і здіймеш.
53. Своя хата, своя правда, а комірщина гірка. (Сор.)
Господар має більше права у своїй хаті, як комірник у чужій.
54. Тадже ми си щось своє. (Наг.) ...гей ніби... (Наг.)
Говорять люди, що по якійсь неприємній пригоді пізнають себе ближче.
55. Ти своє, а він своє. (Наг.)
Говорять про суперечку двох таких, що не можуть погодитися на щось одне.
56. – Ти чий? – Я сам свій, а ти мій дурень. (Снят.)
Питання: ти чин? містить в собі певну зневагу, бо основане на панщизняних традиціях, що кожний селянин був власністю якогось пана.
57. Хоть єсь свій, а в горох не лізь. (Яс. С.)
Варіант до ч. 29.
58. Хто свій хліб має, той їсти не просит. (Дар.)
Бо може наїстися в кожній хвилі своїм власним хлібом.
59. Хто своє носит, чужого не просит. (Луч.)
Задовольняється своїм. Пор. Adalb. Swoj 18; Нос. ст. 459.
60. Шо ни своє, того ни рушьий. (Кольб.)
Не своє зам. чуже. Пор. Adalb. Cudze 9, 10.
61. ІІІтири мили бігай, у чужого видри, а свому дай. (Мик. н. Дн..)
Злодійська етика.
62. Я свеї, ти свеї. (Наг.)
Ти мене не переконаеш, я тебе не переконаю. Пор. Adalb. Swoj 4.
Світ 
1. Або то я світ пережию? (Вел. Очи).
Я не вічний, не засиджу місця на світі.
2. Аж міні світ усміхаєся. (Стан.)
Говорить радісний, повний надії чоловік.
3. А мій же ти світоньку бідний! (Товсте).
Зітхання бідного чоловіка.
4. Ани за світ більше ни хочу. (ЮК.)
Не хочу нічого більше.
5. Бодай єс світа божого не видів! (Наг.)
Прокляття: щоб ти осліп або зійшов на нужду. Пор. Zatur. 258; Даль II, 181.
6. Великий світ, а нема ся де діти. (Ільк.)
Говорить чоловік у тісних обставинах.
7. Виправив го на тамтой світ. (Наг.)
Убив, довів до смерті. Пор. Wand. V, Welt 607.
8. Вихопило би ті з того світа! (Наг.)
Прокляття: щоб ти щез із людської суспільности.
9. Від коли світ настав. (Наг.)
Говорять про щось дуже давне, чому не знають початку. Пор.Wand. V, Welt 649.
10. Від світа злодій. (Наг.)
Страшний, зухвалий або хитрий.
11. Від світа паскуда. (Наг.) ...нездаль. (Наг.)
Приставка від світа значить щось у дуже високім степені, дуже велике, дуже погане і т. п.
12. Він видів світа. (Наг.)
Видів богато країв, пізнав богато людей. Пор. Wand. V, Welt 605.
13. Він і о-світі не знає. (Наг.)
Говорять про дурного, чимось затуманеного чоловіка. Пор. Zatur. 72: Adalb. Wiedzieс 18.
14. Він ще в світі не бував. (Наг.)
Ще не мав житєвого досвіду. Пор. Wand. V , Welt 617.
15. Вкрій ми світа! (Наг.)
Вкороти мені життя, убий мене.
16. В світі все щось нового. (Наг.)
Нема години без новини.
17. Гіркий мій світ! (Наг.)
Нарікає нещасний чоловік.
18. Гірький світ: мама вмерла, тато втік. (Явор.)
Жартлива приповідка про розсипку бідної сім’ї, по якій лишилися самі сироти.
19. Гіркий світ: тато осліп, а діти помацки ходять. (Ільк.)
Коли батько став нездібний до зарібку, тоді діти ходять безрадні.
20. Гіркий твій світ, королю, коли тебе туз б’є. (Бар.)
Натяк на гру в карти, де туз або ас звичайно найстарша карта. Се фатальним способом справджується в політиці, де великі капітали побивають найбільші армії.
21. Гіркий твій світ та не солодкий. (Наг.)
Говорять нещасливому чоловікові, якому ніщо не ведеться.
22. Дай си в світі раду. (Наг.)
Добивайся в життю якогось становища.
23. Далекий світ: відти там не видно. (Наг.)
Жартують, коли хтось боїться іти до місцевості не дуже далекої.
24. Дивним той світ, а ще дивніші люди. (ЮК.)
На світі богато дива, а між людьми найбільше.
25. Заколотив світом. (Наг.)
Пошахрував щось, подурив людей.
26. За світом пуститися. (Гнідк.)
Пуститися в якусь далеку дорогу, вибратися невідомо куди.
27. Звидимосі на тамтім світі. (Наг.)
Говорять товариші, що розстаються назавше. Пор. Wand. V, Welt 573.
28. Зійди світ білий, такого другого не найдеш. ( Наг.)
Шукай, скільки хочеш.
29. Зігнав го зо світа. (Наг.)
Убив його, замучив.
30. Зо світа чоловік. (Наг.)
Бувалий чоловік, з далеких сторін.
31. І світа божого не видно. (Наг.)
Говорять про велику пітьму, мряку або сніговійницю.
32. Казит сі світ то разом, то поєдинци. (Голг.)
Дуріють люди то поодиноко, то цілими верствами або громадами.
33. Кілько світа, тілько дива. (Ільк.) ...чуда. (Залісє).
В кожнім краю є щось нове і дивне для інших. Пор. Даль 1, 346.
34. Кручу якось своїм світом. (Вел. Очи).
Заходжуся в життю, щоб зв’язати кінці з кінцями.
35. Мало ти світа перед очима? (Наг.)
Чи я тобі заступаю його, чи заваджаю тобі на світі?
36. Марно зо світа пішов. (Наг.)
Пропав через якусь дурницю, через якусь малу пригоду.
37. На вкрай світа піду. (Наг.)
Піду, куди мене очи несуть, в далеку чужину.
38. На, вкрій ми світа! (Наг.)
Говорять напасливому чоловікові, що докучає іншому. Вар. до ч. 15.
39. Най світ знає, як Іван уживає. (Монастирок).
Вар. до т. II, Пан ч. 54.
40. Най сі світ дивує! (Hаг.)
Говорять про якесь велике диво або скандал.
41. На конець світа пішов. (Наг.)
Пішов десь у безвісти, в далекі краї.
42. На світі всьо помотаие, ги днись той сніг на дворі. (ЮК.)
Події ідуть за подіями безладно і немов припадково.
43. На світі того не буде. (Дорож.)
Говорять про щось зовсім неможливе, чого не було й не буде, або було і більше не верне ся.
44. На світі як на дворі. (Гнідк.)
Раз день, раз ніч, раз слота, раз погода. Пор. Brzoz. Swiat 12.
45. На тамтім світі вже адуката не купиш. (Дрог.)
Там відмірюють по справедливості кару і надгороду.
46. На тамтой світ нічого з собов не возьмеш. (Наг.)
Смерть кінчить органічне життя, але полишає спомини в душі. Пор. Нос. ст. 357; Wand. V, Welt 396.
47. На тамтой світ сі вибрав. (Наг.)
Умер.
48. На тім світ не стойит. (Наг.)
Се не дуже важна річ, на тім не залежить богато.
49. На то Бог світ дав і людям руки розв’язав, жеби кожний жив, як хто потрафит. (Вел. Очи).
На то Бог дав людям свобідну долю, щоб давали собі раду в життю.
50. На чім світ клине. (Наг.)
Клене страшенно, на чім світ стоїть.
51. На чім світ стоїт, плести. (Гнідк.)
Говорити несотворені речі, дурниці. Пор. Brzoz. Swiat 10.
52. Не знає, де світові лад. (Лучак.)
Про чоловіка, що не вміє знайти собі в життю становища.
53. Не знає світові ладу. (Луч.)
Не вміє собі дати ради.
54. Нема на світі правди! (Вел. Очи).
Правда тут у значінню справедливості, яка в життю часто улягає кривді.
55. Не печений твій світ у хаті. (Борис.)
Говорять до такої людини, на яку в хаті всі ворогують.
56. Не тілько світа, що в вікні. (Ільк.)
Говорять чоловікові, що не привик виходити нікуди поза обруб рідної оселі. Пор. Нос. ст. 362; Даль І, 27; II, 42; Сим. 1650.
57. Нині такий світ, що в Бога всі старші. (Яс. С.)
Говорять такому, що вивисшується понад іншими.
58. Нині такий світ: як чоловік попоїсть, то мислит, що другий їсти не хоче. (Наг.)
Се відвічне правило людського егоізму.
59. Нині так світ іде, що одно другого їсть. (Ком.)
Заострила ся життєва боротьба до крайності.
60. Нізащо в світі. (Наг.)
Scil. не зроблю; найсидьпїйше заперечене. Пор. Wand. V, Welt 44.
61. Ніяким світом не можна. (Наг.)
Ніяким способом. Про щось невикрутне, неможливе.
62. Ой світку мій світку, як маковий цвітку! (Наг.)
Говорить дівчина про свої дівочі літа.
63. О світі забув. (Наг.)
Забув зовсім, забув і не може пригадати.
64. О світі ся не знає. (Мшан.)
Говорять про такого, що нічого не бачив, не знає доброго звичаю. (М. Зубр.)
65. Оцес май видів світа. (Кривор.)
Бачив богато світа, зазнав багато пригод.
66. Пів світа плаче, пів світа скаче. (Наг.)
На світі перемежується радість і смуток. Пор. Слан. II 177: Wand. Welt 94; Brzoz. Swiat 18.
67. Пігнав за галай світа. (Наг.)
Побіг необачно, сам не знаючи куди.
68. Піду в світ, куда мя очи понесут. (Луч.)
Піду з рідного місця невідомо куди.
69. Пішов у світ заочи. (Наг.)
Пішов сам не знаючи куди. Пор. Wand. V , Welt 613.
70. Пішов на вкрай світа. (Наг.)
Зайшов дссь далеко. Пор. Даль II, 41.
71. Пішов у світ поза хату. (Луч.)
Жартлива поговірка, коли хтось пішов не дуже далеко.
72. Половина світа скаче, а половина плаче. (Ільк.)
Варіант до ч. 66.
73. Пращайсі зо світом! (Наг.)
Говорять до чоловіка, або говорить чоловік сам до себе, що опиниться в прикрім положенню. Пор. Wand. V, Welt 604.
74. Розставсі з тим світом. (Наг.)
Умер.
75. Світами пішов. (Наг.)
Пішов у далеку чужину.
76. Світа не перебудемо. (Наг.)
Не будемо жити понад те, що нам судилося. Пор. Adalb. Swiat 415 Zatur. XII, 599.
77. Світа не переробиш. (Наг.)
Світового порядку один чоловік не перемінить, мусить нагинатися до нього.
78. Світ би того не приповів. (Наг.)
Таке годі видумати ані словами сказати.
79. Світ білий перейди, ци де таке здиблеш. (Наг.)
Говорять про щось незвичайне і дивовижне.
80. Світ великий, а нема в нім де бути. (Гнідк.) ...нема ся де подіти. (Залісє).
Говорить безталанний чоловік, якому скрізь на світі тісно. Пор. Нос. ст 423; Wand. V. Welt 206.
81. Світе білий тай ти коте загорілий! (Наг.)
Жартують із людської нужди та підлоти.
82. Світе мій гіркий! (Наг.)
Зітхання нещасного чоловіка.
83. Світ бим си з бідов завйизала. (Наг.)
Вийшла замуж за поганою або нещасливого чоловіка.
84. Світ за добро злом платит. (Кол.)
У життю часто несправедливість бере верх над добром.
85. Світ і біда – всьо єдно. (ЮК.)
Говорить знеохочений, бідний чоловік.
86. Світ і портки опустити. (Гнідк.)
Говорять про такого, що занедбався в своїм життєвім обході.
87. Світ коротіє, а мир мудріє. (Гнідк.) ...а чоловік... (Ком.)
Людський вік робиться все коротшим, але людськість при тім набирає чим раз більше знання. Пор. Wand. V, Welt 303; Adalb. Swiat 50.
88. Світ мені змінився. (Збар.)
Говорить чоловік після якогось великого нещастя або щастя.
89. Світ ми дошками забитий. (Наг.)
Говорить чоловік у труднім положенню, не бачучи ніякого виходу. Пор. Wand. V, Welt 219, 566; Adalb. Swiat 43.
90. Світ ми не той став. (Наг.) ...ми сі відмінив. (Наг.)
Варіанти до ч. 88. Пор. Wand. V, Welt 642; Adalb. Swiat 8.
91. Світ ми обмерзів. (Наг.)
Збридло чоловікові життя.
92. Світ ми сі замакітрив. (Кал., Войн.) ...замотав. (ЮК.)
Чоловік стратив притомність, збився з пантелику. Пор. Слав. І, 178.
93. Світ ми сі крутит. (Наг.)
Морочиться в голові, чоловік тратить притомність. Пор. Wand. V, Welt 144.
94. Світ ми ходором ходит. (Наг.)
Говорить чоловік, у якого сильно болить голова.
95. Світ ми хріном став. (Кол.)
Чоловік оприкрився всім людям, зненавидів усіх. Пор. Даль I, 332.
96. Світ му надоїв. (Гнідк.)
Навкучило йому життя.
97. Світ му сі клином зійшов. (Наг.)
Попав у безвихідне положення, має лиш один вихід.
98. Світ не змудруєш. (Балиг.)
Усіх людей не перехитриш: декого ошукаєш, а інші тебе ошукають.
99. Світ не перебудеш. (Стежн.)
Усіх знайомих не пережнеш.
100. Світ неправдов перейдеш, а назад сі не вернеш. (Наг.)
Життєва неправда мститься на чоловіці. Пор. Даль І, 172.
101. Світові ладу не знає. (Наг.)
Не вміє собі дати ради в життю. Вар. до ч. 52.
102. Світ оден, лиш люде не однакі. (Гнідк.)
Життєвий лад змінюється повільніше, ніж людські покоління.
103. Світ о мні забув: де були очи, там лиш ямки стали. (Цен.)
Жартує п’яний чоловік, забуваючи своє щоденне бідування.
104. Світом нудити. (Наг.)
Ходити без цілі, без роботи.
105. Світ пережити не кієм перемахати. (Гнідк.)
Прожитий чоловіком вік містить у собі богато праці і богато прикростей. Пор. Adalb. Swiat 25.
106. Світ перейди, ци найдеш такого другого. (Наг.)
Говорять про незвичайно доброго або злого чоловіка.
107. Світ перейшов, ніж тебе знайшов. (Луч.)
Говорить чоловік про жінку, яку знайшов десь у далекій стороні.
108. Світ прекрасний, але дочасний. (Збар.)
Радощі життя приємні, але короткі.
109. Світ розуму вчит, не грунь. (Грин.)
Хотівши бути розумним, треба бувати між людьми, а не сидіти в своїй хаті на груні. В гуцульських селах хати переважно порозкидані по більших або менших узгір’ях. званих грунями.
110. Світ розуму учит. (Залісє) ...вчит... (Наг.)
Світ у значінню: світове життя, життєві досвіди. Пор. Adalb. Swiat 18.
111. Світ розуму учит, а неня памяти. (Мшан.)
В ряді життєвих досвідів нещасливі випадки і страти пам’ятаються найдовше.
112. Світ своїм ладом іде, ми го не переробимо. (Наг.)
Говорить чоловік збайдужнілий на світові непорядки.
113. Світ си надторочити. (Гнідк.)
Оженитися другий раз; говорить удовець.
114. Світ сі кінчит. (Наг.)
Робиться щось незвичайне, страшне. Пор. Brzoz. Swiat 31.
115. Світ сі попсував, тре би го на ново поліпити. (Наг.)
Говорить чоловік відчуваючи ненормальність людського житя. Пор. Brzoz. Swiat 40.
116. Світ скаче, світ плаче (Ільк.)
Одні люди веселяться, інши сумують. Пор. вище ч. 66, 72.
117. Світ собі зав’язати. (Ільк.)
Зайти в немиле положення або інший немилий зв’язок, оженитися нещасливо.
118. Світ судит, світ блудит. (Наг.)
Люди судять інших звичайно без відповідної підстави, не знаючи їх ближче.
119. Світ ся заяв! (Наг.)
Жартують із бойка, що розгриз кілька зерен перцю і якому загорілося в роті.
120. Світ широкий, а нема сі де діти. (Наг.)
Говорить нещасний чоловік не знаходячи в світі притулку. Пор. Даль І, 353; Adalb. Swiat 49; Zatur. VII, 773.
121. Світ як банька, а люде як мухи. (Ільк.) ...люди... (Мик. н. Дн.)
Це видається п’яному чоловікові. Пор. Wand. I. Aussehen 24; V, Welt 201.
122. Сей світ позичавий, прекрасний, но дочасний. (Збар.) ...позичений. (Ільк.)
Говорять про дочасність і короткість людського життя. Пор. вище ч. 108.
123. Сей світ як маковий цьвіт. (Шнч., Ільк.) Той... маків... (Наг.)
Гарний, але скороминущий. Пор. вище ч. 62; Слав. II, 4: Даль І, 352; Adalb. Swiat 56 ; Brzoz. Swiat 36.
124. Скілько світа, стілько дива. (Гнідк.)
Кожна часть світа мав свої незвичайні явища або порядки. Пор. вище ч. 33.
125. Став ми на краю світа. (Наг.)
Грозить моєму життю, грозить мені знищенням.
126. Таке воно вже на світі, що як чоловік ни має нічого, то ни має ни смутку, ни радости. (Ю. Км.)
Говорить чоловік, який усе стратив крім внутрішнього задоволення, збайдужів на все.
127. Такий мій світ кервавий. (Лім.)
Зітхав нещасливий чоловік у тяжкій праці.
128. Такий тепер світ настав. (Наг.)
Такі нові, несправедливі порядки. Пор. Wand. V, Welt 641.
129. Такого світ не видів. (Наг.)
Говорять про якийсь дивовижний випадок.
130. Так світ платит. (Наг.)
Платить за добро невдякою. Пор. Wand. ІІІ, Lohnen 2; V, Welt 569; Adalb. Swiat 53.
131. Так ся світ має: єдин гроші збирає, а другий ховає. (Гнідк.)
Не все той користає з грошей, хто їх збирає.
132. Так то в світі йде. (Льв.)
Говорять про звичайний хід життєвих випадків. Пор. Wand. I. Gelien 473; V, Welt 648.
133. Так як бим сі на світ народив. (Наг.)
Говорить чоловік відчуваючи полекшу по якійсь хворобі або по нещастю. Пор. Adalb. Swiat 9; Urodziс siе 5; Сelak. 616; Zatur. XII. 325; Даль II, 283.
134. Тебе може щи й на світі ни боло. (Тухля.)
Scil. коли се сталося. Говорить старший чоловік молодшому.
135. Тепер по всім світі, бігме, чьихла неправда. (Жабє).
Чьихла – очевидна, вопіюща неправда.
136. Ти ще у Бога світ у аренду не взиьив. (Наг.)
Говорять до захланного чоловіка, що не дав іншим жити. Пор.Wand. V, Welt 691.
137. Тілький світ єм отіпав, і тай надармо. (Наг.)
Тілький світ – значить далека дорога. Отіпати – пройти, мандрувати.
138. Тілький світ єм ходив. (Наг.)
Ходив далеко.
139. То вже видиш світови конець. (Наг.)
Говорить чоловік у якійсь тяжкій пригоді. Пор. вище ч. 114.
140. То десь за світами. (Наг.)
То десь дуже далеко. Пор. вище ч. 70.
141. Той світ позичений, але тамтой, то вічність. (Дрог.)
Сей світ минущий, а позагробове життя далеко довше.
142. Той собі всюди світа зайде. (Наг.)
Говорять про чоловіка, який скрізь умів дати собі раду. Пор. Wand. V, Welt 626.
143. То не близький світ. (Наг.)
То далека дорога. Пор. Дик. 530.
144. Треба собі в світі якось раду давати. (Льв.)
Чоловік мусить старатися в своїм життю зводити кінці з кінцяки. Пор. Wand. V, Welt 401.
145. Тяжким світом. (Гнідк.)
З тяжкою бідою щось зробити.
146. Уживай світа, поки служать літа. (Кол.)
Життєві приємності служать чоловікові в певних порах життя, а в інших тратять свою силу. Пор. Wand. V, Welt 398; Сelak. 206: Adalb. Swiat 65.
147. Хто в світі не бував, той дива не видав. (Городок) ...той чуда й дива... (Ільк.) ...буває ...видає. (Льв.)
Чоловік, що не бував ніде, зайшовши в чужину всьому дивується.
148. Хто знає про світ, той іде в світ. (Ямниця).
Кому вияснилося його положення, той береться бодро до життєвої боротьби.
149. Хто ся в світі не блукав, той чуда й дива не видав. (Луч.)
Варіант до ч. 147.
150. Ци він на моїм світі жиє, аби я го бив? (Льв.)
Говорить чоловік, що не хоче напастувати іншого чоловіка.
151. Ци то мій світ, аби я го з нього зганьив? (Наг.)
Говорить чоловік, що не хоче занапащувати життя іншого чоловіка.
152. Ци я світ пережию? (Вел. Очи).
He буду жити вічно. Варіант до ч. 1.
153. Чи тілько світа, що на твоїм обійстю? (Явор.) ...що через вікно видно? (Явор.)
Світ далеко ширший, ніж чоловік може обіймити в своїм життю. Пор. вище ч. 56; Adalb. Swiat 4, 31.
154. Ще ми світ не завйизаний. (Наг.)
Ще не вичерпані мої життєві засоби, ще маю перед собою будущину.
155. Ще ми світ не обрид. (Бор.)
Ще мені життя не напротивіло.
156. Ще я на світі не загину. (Стан.)
Ще мені стане сили для життєвої боротьби.
157. Що де в світі чувати? (Наг.)
Питають стороннього, подорожного чоловіка.
158. Що на світі прожилося, так як у сні проснилося. (Тер.)
Приказка взята з побожної вірші, дуже популярної ще в XVIII в.
159. Що світа, то й мира. (Ільк.)
Люди розселені скрізь по всім світі.
160. Який світ красний, а нема як жити на нім. (Наг.)
Говорить чоловік хворий або діткнений тяжким горем. Пор. вище 120.
161. Який той світ облудний! (Наг.)
Нарікає чоловік на облудність інших людей.
162. Як світ настав, то рак не свистав. (Ільк.) ...ще рак... (Ком.)
Свистання раку належить до приказкових неможливих річий.
163. Як світ плаче, то млин скаче. (Мшан.)
Знач, як дощ паде, то млин, маючи богато води, меле добре.
164. Як світ світом. (Наг.)
В значінню: від коли світ настав, з давен давна. Пор. Wand. V, Welt 434; Сelak. 462; Zatur. XV, 345.
165. Як світ світом, не був Сарабрин вітом. (Наг.)
Кепкували із селянина Сарабрина, якого нарешті таки вибрано війтом.
166. Як світ світом, не була свиня вітом. (Тереб.)
Говорять про непорядну, недотепну людину, яка не може дійти до ніякої гідності в громаді.
167. Як світ світом, не танцував піп з вітом. (Орел.)
Жартлива поговірка про щось ніби неможливе, а на правду зовсім можливе.
168. Я не на твоїм світі жию, а ти не на моїм. (Наг.)
Ти не маєш права наставати на мое життя, а я на твоє.
Світити 
1. Баки світит, а боком душу виймає. (Лучак.)
Баки світити в значінню підлизуватися, говорити солодкі слова. Говорять про облесного, зрадливого чоловіка.
2. Засвітив як псу в зубах. (Льв.)
Про слабе, мляве світло.
3. Не світи ми в очи, міні сонце світит. (Тисьм.) ...ми, дурню, в очи... (Сор.)
Не говори мені неправди, бо я знаю правду.
4. Світи сі, як псови в зубах. (Винники).
Варіант до ч. 2. Пор. Adalb. Swieciс 9.
5. Світити очима. (Гнідк.)
Соромитися або вибріхуватися.
6. Світит очима як каганьціма. (Кольб.)
Про розсердженого чоловіка, у якого очі блищаться.
7. Світит сі, як за жидівську душу. (Пасічне).
Про слабе, миготливе світло. Пор. Adalb. Swieciс li.
Світлий 
1. В світлий тиждень пекло замкнене, а царство втворене. (Мілан.)
Світлий тиждень, се тиждень від Великодня до Томиної неділі. Народне вірування.
Світлиця 
1. Аби без світлицю, а без пекарню іно шусть. (Коб.)
Говорила попівська служниця, якій було маркітно переходити через світлицю до пекарні.
Світло 
1. Кілько світла, що у вікні. (Жидач.)
Говорять про такого, що не бачить нічого поза свое обійстя. Пор. Світ ч, 56.
2. Тілько світла і кадила. (Ільк.)
Світло – свічки і кадило, се звичайні жертви селян для церкви.
Свічка 
1. Аж ми в очох свічки стали. (Наг.)
Говорить чоловік, якого вдарено в лице, або який напився від разу богато горівки. Пор. Даль І, 310; Adalb. Swieca 6.
2. Ані Богу свічки, ані чортови огарка. (Гнідк.)
Говорять про щось нездале, ні добре, ні лихе. Пор. Adalb. Bog 275; Даль I, 610.
3. Богови свічка, чортови вогарок. (Жидач.)
Говорять про дволичного чоловіка, що підхлібляється добрим і злим. Пор. Слав. І, 22; Adalb. Bog 28; Даль ІІ, 189.
4. Буду на тебе свічку в церкві держьити. (Наг.)
Звичай держати свічку в церкві в часі богослуження практикується в разах якогось великого покривдження. Пор. т. І, Ворог ч. 4.
5. Дайте свічки тай води, бо вже й очи не туди. (Тлум.)
На потемки не бачу, де вода, ані не знайду свічки, щоб собі посвітити.
6. Лучша одна свічка перед тобов, ніж дві за собов. (Ільк.)
Свічка за плечима кидає лише тінь на лице чоловіка. Пор. Adalb. Swieca 3.
7. Ні Богови свічка, ні чортови ожух. (Ільк.)
Мова про непотрібного чоловіка. Варіант до ч. 2. Ожух зам. ожіг.
8. Прийшов свічки погасити. (Гнідк.)
Кепкують із такого, що прийде до церкви при кінці богослуженя. Пор. Hoc. ст. 424.
9. Простий як свічка. (Наг.)
Про стрункого, випростованого чоловіка. Пор. Adalb. Prosty 5.
10. Свічки му в очох стали. (Наг,)
Вдарено його меже очи, почув наглий перестрах.
11. Свічкою шукати. (Гнідк.)
Шукати в потемках.
12. Скапав бис, як свічка! (Наг.)
Прокляття. Пор. ч.
13. Став єс передомной, як свічка яронца. (Наг.)
Говорить, коли хто кому заступить світ перед самим лицем. Яронца – полонізм jarzaca, засвічена.
14. Тілько мої свічки й воску. (Наг.)
Тільки мойого добра, маєтку або заслуги. Пор. Wand. I, Alles 50; Adalb. Swieca 9.
15. Того би зо свічков пошукати. (Наг.)
Се рідка проява, такого чоловіка не легко знайти. Пор. Даль ІІ, 65.
Свічкувати 
1. Свічкувати кого. (Гнідк.)
Світити свічку на чиюсь погибель. Пор. Свічка ч. 4
Свобода 
1. Коли-сь в свободі, гадай о пригоді. (Ільк.)
Чоловік у щасливих хвилях звичайно прочуває свое близьке нещастя.
Сволок 
1. Люляй, люляй по під сволок, мати єдна, татів сорок. (Кол.)
Приговорюють дитині, колишучи її в колисці, завішеній на сволоці.
2. Сволок – ззідж гімен сорок. (Снят.)
Мудровання.
Свояк 
1. В него ціле село свояків. (Сор.)
Говорять про чоловіка, у котрого багато свояків або кумів.
2. Ми-смо собі свояки, його мама і моя мама на одній воді хусти прали. (Ільк.)
Кепкують із далекого або ніякого свояцтва.
3. Ми собі великі свояки : наші тати були тезки. (Яс. С.)
Кепкують із такого, що чиниться чиїмсь свояком. Тезки – двоє людей, що мають одно хрестне імя, по церковному тезоіменитий.
4. Свояки : як наш батько горів, їх батько ся грів. (Мшан.)
Кепкує сусід із сусіда-ворога, що чиниться його свояком.
Святий 
1. Аж ми всі сьвйиті в очох стали. (Наг.)
Говорить чоловік отуманений якимось наглим ударом.
2. Він уже всім сьвйитим ноги пооблизував. (Наг.)
Кепкують із занадто богомільного чоловіка, що цілує в церкві ікони всіх святих. Пор. Wand. II, Heiliger 144.
3. До світого Духа тримай сі кожуха, по світім Дусі бери сірак по кожусі. (Пісочна).
По св. Дусі т. є. по Зелених святах бувають іноді дуже холодні дні. Варіант до т. II, Дух ч. 20. Пор. Даль II, 534.
4. І меже сьвйитими буває рай і пекло. (Наг.)
І серед найзгіддивійшої сім’ї буває іноді сварка.
5. І меже святими буває суперечка. (Ільк.)
Варіант до попереднього. Пор. Гильф. 772.
6. І сьвйитий сім раз на день грішит. (Наг.)
Говорять на оправдане буденних, дрібних гріхів усякого чоловіка. Пор. Adalb. Grzeszyс 6; Даль 241; Слав. І, 306.
7. І «Святий Боже» не поможе. (Ільк.)
Молитва, що починається словами «Святий Боже», найкоротша і часто вживана у богослуженню. Кепкують із чоловіка, який у нещастю призивав імя боже.
8. І святий на святого в небі скривиться. (Лучак.)
І між найправеднішими людьми буває іноді немиле непорозуміння. Пор. Adalb. Swiety 3.
9. Котрий святий без дупи? Хрест святий. (Водники) ...без п’яти ?... (Льв.)
Жартлива загадка з відповіддю.
10. На святий вечирь не треба мовити «мак», бо будут блохи. (Мшан.) ...а треба казати зерньита. (Наг.)
Народне вірування.
11. На що всі святі мают знати, що ся в хаті робит ? (Замул.)
Всі святі тут у значінню всі свояки або всі сусіди.
12. Не всі святі, що в церкві. (Гнідк.)
До церкви йдуть грішні і праведні. Пор. Adalb. Swiety 11.
13. Не святі горшки ліплят. (Ільк.)
До кожного діла треба не особливої святості, але науки і вправи. Пор. Даль І, 545.
14. Ни той свєтий, що усе сумує; буди свєтий, як і пожиртує. (Жид.) ...буди праведний... (Жидач.)
Святість у життю, се почуття чистого сумління, яке дає чоловікові спокій і веселість.
15. «Святий кріпкий, святий Боже» – як заплатиш, то поможе. (Кольб.)
Говорять про оплачений церковний молебен, що починаєся молитвою: «Свйитий Боже, свйитий кріпкий».
16. Свйитий Боже, свйитий кріпкий, нема хліба ані дрібки. (Наг.)
Жартує собі немаючий чоловік.
17. Святий Боже, святий кріпкий – а ти, попе, звідки? (Льв.)
Жартують із незнайомого попа.
18. Святий Боже, святий кріпкий, ліпше дома, як у тітки. (Мілан.)
Мудровання.
19. Святий Боже, святий кріпкий, ти з Никулич, я з Негрибки. (Пик.)
Мудровання села Пикуличі і Негрибка перемиського пов.
20. Святий Боже, святий кріпкий, я тутешня, а ти звідки? (Дид.)
Мудровання.
21. Світий вечир світив би сі а Великдень ни снив би сі. (Жидач.)
Говорив арендар, у якого на св. вечір брали богато горілки, а перед Великоднем не брали.
22. Сьвйитий вечір сьвйитив би сі, а Беликдень не снив би сі, а Николи аби не було ніколи. (Наг.)
Ширший варіант до попер, ч. Говорив арендар, якого на правеик Миколи на пиятиці побили люди.
23. Святий на святого скривиться. (Збар.)
Варіант до ч. 8.
24. Святий, тілько не чудовний. (Сіл. Б.)
Говорять про святого, що не творить чудес, або іронічно про святобливого а лукавого чоловіка.
25. Святих утець тай божа труба прийшли си до коршми і тай п’ют воба. (Мшан.)
Святих отець – церковний маляр, а божа труба – дяк.
26. Такий світий, що як іде до пекла, то навіть рогачки не платит. (Гвізд.)
Кепкують із неправедного чоловіка.
27. Так ми, ги свйиті душу переїхали, як єм попоїв. (Наг.)
Вислів почуття задоволення голодного чоловіка, що наситився. Ги в знач. як.
28. Тут аби сьвйитий меже вас прийшов, то би не витримав. (Наг.) ...терпеливість стратив. (Наг.)
Говорить чоловік попавши у сварливу родину. Пор. Даль І, 117; Wand. І, Geduld 178.
29. Ходит свєтий по вертепах, несе Бога у решетах. (Дрог.)
Поговірка про паломника або такого, що любить ходити по відпустах. Пор. Етн. Зб. VI, 80.
30. Через святих до Бога, а через людей до цісаря. (Ільк.)
Деякі святі уважаються патронами від спеціяльних людських потреб. До них моляться з просьбою, щоб вони в тій потребі заступилися за чоловіка 		
перед Богом. Пор. Celak. 244; Adalb. Swiety .
31. Через сьвйитих до Бога, через людей до пана. (Сор.)
Варіант до попереднього ч. Пор. Adalb. Swiety 13.
32. Як би всі сьвєті сьвєткували, не було би кому робити. (Підпеч.)
Жартлива відповідь на питання: чому «Трох святих» святкують, а «Сорок святих» уже не святкують? «Трох святих» – це св. Василія, Григорія і Івана Золотоустого, що припадає на день 30 ст. ст. січня, а «Сорок Святих» це сорок мучеників нікомидийських, яких пам’ять обходять д. 24 ст. ст. лютого.
33. Як би святі дім перелетіли. (Ільк.)
В домі зробилося тихо і радісно. Пор. Wand. І, Engel 43.
34. Які ми святі! Пішли до церкви, поїли куті! (Лім.)
Кутю в церкві їдять після поминального богослуження за померших свояків.
35. Я таких світих богато видів, що молотили горох на дубі. (Ворохта).
Мова про чортів.
Святити 
1. Святилося: через міст, тай уже гість. (Явор.)
Святилося в значінню усвячений звичай, добра річ. Мова про гостя з того самого села, але з-за ріки.
Святки 
1. Ой свйитки, свйитки, змерзли-смо в литки. (Снят.)
Приговорюють колядники колядуючи в рідзвяні свята під чужими вікнами.
Свято 
1. Велике свято, що Климко в церкві. (Мінч., Петр.) Не велике... (Мінч.)
Кепкують із чоловіка, що рідко буває в церкві.
2. Гнівне свято, град збіжжя вибив. (Лім.)
Говорять про празник св. Іллі або про інші літні свята, в які трафляються гради.
3. Громове сьвйитце. (Довгоп.)
Так називають гуцули празник св. Ілії.
4. Дав Бог свято, а примха в гості. (Зазул.)
Захотілося на свято чогось надзвичайного, що скінчилося прикрим випадком.
5. День сьвйита, а тиждень заходу. (Сор.)
Перед празниковими святами ідуть звичайно довгі і коштовні приготування Пор. Adalb. Swieto 8.
6. Не велике свято, що в буддень дзвонят. (Гнідк.)
У буддень дзвонять звичайно на наняту тиху службу божу.
7. Овва, яке ми велике сьвйито! (Наг.)
Жартує собі чоловік із чогось, що іншим видається великим і щасливим, а йому не так-то важне.
8. Отто ми величне свято! (Бор.)
Говорять про великий празник, що не вдався або вдався дуже добре.
9. Рокове сьвйито. (Наг.)
Свята бувають двоякі: постійні, такі, що стоять на однім дні річного календаря, і рокові або рухомі, що припадають на різні дни відповідно до того, в який день припадає велике пущення.
10. Сьвйито: сьвйитого Серила мученика. (Наг.)
Кепкують із чоловіка, що терпить на хронічну срачку. В греко-католицькій семінарії така немила неміч називається фірман. Пор. Дик. 171.
11. Сьвйито – сім баб розпйито. (Наг.)
Жартують із чоловіка, що не робить в будний день вимовляючися святом.
12. То в мене про велике сьвйито. (Наг.)
Говорить чоловік про празничну одежу або якусь незвичайну, любу йому страву. Пор. Wand. I, Festtag 10.
13. Тото сьвйито на року стойит. (Наг.)
Належить до рухомих або рокових свят.
14. Яке нині сьвйито? Сьвйитого Неробітника. (Наг.) ...Нероби. (Кол.)
Картують із неробочого чоловіка.
15. Як має бути сьвйито, най же буде Великдень. (Жабє).
Говорить чоловік поминаючи менші свята.
Святоєбливець 
1. От то ще святоєбливец. (Кол.)
Кепкують із чоловіка, що вдає побожного, а жиє розпустно.
Свячене 
1. Обійдеся без свяченого аж до воскрешеного. (Гнідк.)
Воскресеніє – одиноке свято в році, коли святять біля церкви паски і всякі холодні страви. Говорять про щось надзвичайне, що годиться тільки в якихось надзвичайних випадках, а не входить у склад буденного життя.
Сей 
1. Говориш ні се ні те. (Льв.)
Говориш дурниці, безладно.
2. Ні в сих, ні в тих, як собака в човні. (Ільк.)
Говорять про немиле, клопотливе положення.
3. Ні сей, ні той. (Льв.)
Жоден із двох, оба немилі, оба нездалі.
Сенундувати 
1. Най ти Пан Біг секундує. (Наг.) ...сухендує. (Дрог.)
Нехай тобі Бог помагає.
Селедець 
1. Вас костен селедець? (Коб.)
Передражнюють мішане, німецько-руське запитання вояка.
Село 
1. Без чого нема села? Без мньи. (Снят.)
Кожне село має свою назву.
2. В біднім селі дідів много, а в богатім ні одного. (Коб.)
Бідне село тим і бідне, що люди задля браку життєвих засобів помалу сходять на жебраків; у багатім селі громада легше заратує бідного, щоб не йшов на жебрака.
3. В селі не можна обійтися без попа і без жида. (Мшан.)
Типові руські села з обов’язковим попом і обов’язковою корчмою з арендарем жидом виробилися у нас під впливом панщизняних порядків по розваденню дворищ у XVII–XVIII віках.
4. З такого села, що ні церкви ні костела. (Стрільб.)
Говорять про чоловіка із якогось глухого присілка, що не знає громадських і товариських порядків.
5. На селі жиємо, але сіна не їмо. (Снят.)
Ми, хоч селяни, не проста худоба.
6. На село дурити, бо тут містечко. (Дар.)
У містечку люди все розумніші і практичніщі від селян.
7. Нема села без болота. (Лучак., Завадів).
Крім буквального значення переносно про всяку погань у громаді або інституції.
8. Пішло то по селі, як би в дзвони вдарив. (Наг.)
Говорять про наглу чутку, що розійшлася по селі.
9. Села без пана не буває, а панів без села багацько. (Дар.)
Кепкують із панів, що потратили свої села.
10. Села не перебіжиш голий, а голодний перебіжиш. (Дар.)
Говорять такі люди, що волять поскупити собі на страві, аби гарно вбратися.
11. Село не купю, а горівки купю. (Наг.)
Жартує чоловік, що по якійсь нересварці із сусідом приступає до згоди і купує могорич.
12. Що село, вело. (Гнідк.)
Говорять про такого, що йде від села до села. Scil. щось його вело.
13. Що село, пишє гуло. (Гнідк.)
В кожнім селі про що інше говорять, інші поговірки.
Селянин 
1. Розказуй селянам, бо міщане самі теє знают. (Дар.)
Говорять такому, що розводить теревені, спекулюючи на наївність слухачів.
Семань 
1. Ой Семаню, Семаню, гони коти на баню, а коти сі попасут, молока ти принесут. (Чернів).
Жартлива приговірка або приспівка. Семань те саме, що Семен, Семіон.
Семен 
1. Семен сидит, в дудку грає; Іван мовчит, а все знає. (Луч.)
Поговірка про двох приятелів, із яких один балакливий, а другий мовчущий.
Семеро 
1. Семеро і плискач, а ти тепер, бідна вдово, плач! (Пужн.)
Натяк на анекдоту про жінку, якій чоловік видавав що дня кожну річ для щоденного виживленя і в якої з чоловіком зайшла сварка за те, чи видавав їй у тижні шестеро хліба і плескач, чи семеро. Пор. Етн. Зб. т. VI, ч. 18.
2. Семеро й троє і маленьких двоє. (Наг.)
Говорять жартливо для означеня числа 12.
Семий 
1. Семе не кради, а восьме: що видиш, то бери. (Кнігинин).
Жартлива пародія старозавітньої семої заповіді.
2. Семе не кради, а нєте не вбий! (Пужн.)
Дві старозавітні заповіді. Натяк на анекдоту про те, як господар бив злодія- цигана. Пор. Етн. Зб. т. VI, ч. 575.
Сенека 
1. Казав Сенека: стій свине з далека і потакуй. (Мінч., Петр.)
Правило життєвої мудрості, вложене в уста римського філософа Сенеки. Говорить такому, що любить кожному перечити і забирати голос в чужих для нього справах. Пор. Adalb. Seneka 1.
2. Казав Сенека: уважай з далека. (Петр.)
Осторога чоловікові, щоб був обережний і оглядний у кожнім ділі.
3. Казав старий Сенека: стій свине здалека, мовчи та потакуй, бий, не прискакуй. (Гнідк.)
Просторіший варіант до ч. 1.
Сень 
1. Вирвавсі як Сень з конопель. (Жидач.)
Говорять про чоловіка, що нагло вириває ся з якоюсь недоладного промовою або порадою. Пор. Нос. ст. 279.
2. Вискочив як Сень з колопень. (Наг.)
Вихопився з якимось словом або учинком не в пору.
Сенька 
1. Сьвйита Сенька, що в неї потка лисенька. (Дрог.)
Жартлива примівка до імени Сенька. Сенька – по грецькі ( грецьк. орг.ст.83) , по українські Оксана.
Сербати 
1. Сербай не дбай, най буде рідко, але багато. (Тереб.)
Приговорюють вимовою порою, коли приходиться наїдатися рідкими, менше ситими стравами з браку поживніших. Таких страв в роді борщу, росолянки або рідкого чиру виїдають звичайно по кілька мисок.
2. Сербай, не дбай, хоть рідке, аби богацько. (Ільк.) ...хоць рідкого, аби много. (Наг.)
Варіанти до ч. 1.
3. Сербай, не дбай – ріденько, а багато. (Вини.)
Примовляють, коли поставлять лиху, ріденьку страву.
4. Сербай, не дбай, що рідко, коли богато. (Сам.)
Варіант до ч. 3.
Сердитий 
1. Сердит, а недуж. (Лучак.)
Про сердитого чоловіка, що не має сили вилити свою сердитість у діло. Пор. Нос. ст. 426; Adalb. Sierdzit 1.
2. Сердита собака вовкови користь. (Ільк.)
Через надмірне завзяття вона в погоні за вовком попадає в зуби інших вовків.
Сердитися 
1. Не сердьсі, бо си кров попсуєш. (Наг.)
Надмірна сердитість шкодить людському здоров’ю. Пор. Нос. Доповн. 60.
2. Не сердьсі, бо ніс уріжут. (Наг.)
Натяк на казку про наймита, що наймався в господаря на службу з тою умовою, що хто перший із них розсердиться, тому другий уріже ніс.
3. Сердитсі, тай пересердитсі. (Наг.)
Говорять про сердитого чоловіка, що не любить довго сердитися. Пор. Слав. І, 23.
4. Сердиться, як би му пес ковбасу з'їв. (Дльк.)
Кепкують із чоловіка, що сердиться за пусту річ.
Середа 
1. В середу гріх прясти. (Наг.)
Народне вірування. Пор. Даль І, 322.
2. В середу не належитсі давати худобину з обійстьи. (Наг.)
Народне вірування.
3. В середу постила, а кобилу вкрала. (Ільк.)
Кепкують із побожної, а злодійкуватої жінки.
4. Гуляла середа, коли була молода. (Монастирок).
Значення неясне. Імені середа нема.
5. Не все то в середу Петра. (Ільк.)
Не все трафляється якесь особливе щасте. Пор. т. II, Петро 16.
6. Не знає ні середи, ні пйитниці. (Наг.)
Говорять про чоловіка, що не заховує ніякого посту. Пор. Аванасій Никитинъ, Хожденіе за три моря.
7. Середа гості відгонит. (Кольб.)
Прийшовши в неділю гості люблять іноді сидіти довше і відходять аж тоді, коли настане пісний день.
8. Середа – піст, не треба губи мастити. (Мінч.)
По народному віруванню в пісний день гріх навіть притулити до рота ложку замочену в молоці або маслі.
9. Середа – поцюлюй бабу з переда. (Наг.)
Мудровання.
10. Середу твердо держит, а на чуже дрожит. (Гнідк.)
Говорять про побожного злодія, що твердо постить, але цупко краде.
Середний 
1. Середна ми гадка. (Тухля).
Із двох крайностей у якімось труднім ділі вибираю середину.
Серна 
1. Ой Господи милосерний, повиганяй з ліса серни. (Яо. С.)
Зітхав стрілець чатуючи вечером на серни під лісом.
Серп 
1. Так як би му серп бис сраку тягнув. (Будз.)
Кричить, зойкає або сердиться.
Серсть 
1. По серсти собаці ім’я. (Гнідк.)
Відповідно до масти, т. зн. барви волосся псів називають Лисками, Гривками, Круками і іншими іменами.
Серце 
1. Аж ми серце скаче з радости. (Наг.)
Говорить чоловік тішачися в якійсь приємній пригоді. Пор.Wand. II. Herz 387 Е. Rot. 443.
2. Аж ми сі лекше на серцю зробило. (Наг.)
Говорить чоловік відчуваючи полекшу по якімось труді або гризоті.
3. Аж серце йому мало не закаменіло. (Лол.)
Говорять про якийсь великий біль або перестрах.
4. Аж серце тріскає з болю. (Вел. Очи).
Говорить про великий біль. Пор.Wand. II, Herz 506.
5. А то камйине серце! (Наг.)
Говорять про твердосердого, немилостивого чоловіка.
6. Взьив си то до серцьи. (Наг.)
Закохався, нагнівався на когось, занудився.
7. Відійшло му від серцьи. (Наг.)
Пересердився, удобрухався. Пор. Даль І, 163.
8. Відпав ми від серцьи. (Наг.)
Я незлюбив або зненавидів його.
9. В'їв ми сі в серце і в печінки. (Наг.)
Докучив мені страшенно.
10. Від серця чоловік. (Гнідк.)
Щирий, сердечний чоловік.
11. Воліло би серце заболіти, то би вмер, як має сі так бідити. (Лол.)
Болізнь серця належить до найнебезпечніших для людського життя.
12. Вразив єс мі в саме серце. (Наг.)
Докоряв чоловік чоловікові, що зробив йому якусь гірку неприємність.
13. Дай серцю волю, а собі неволю. (Котуз.)
Коли чоловік попустить поводи своєї любови або свойому гнівові, то попадає якраз у дуже неприємне і трагічне положення. Пор. Даль II, 447.
14. Добрі мі за тобой серденько не пукне. (ВЛ.)
Вислів жалю при розставанню дівчини з парубком. Пор. Wand. II, Herz 410.
15. Доброго серцьи чоловік. (Наг.)
Говорять про згідливого, сумирного чоловіка.
16. До серця му промовив. (Наг.)
Промовив не до переконання, а до почуття.
17. Замкло ми сі серце до нього. (Наг.)
Стратив до нього прихильність і ласку. Пор Слав. II, 145.
18. З лихого серця лиха воля. (Цен.)
Із сердитості або ненависті чоловік набирає наміру пошкодити другому.
19. Золоте серце, але голова як столова нога. (Мик. н. Д.)
Говорять про щирого і чутливого, але глупого чоловіка.
20. З серцьом сі обизвав. (Наг.) ...сказав. (Наг.) ...крикнув. (Наг.)
Обізвався, промовив прикро, сердито.
21. Із серця промовив. (Наг.)
Промовив чутлино, ласкаво. Пор. Wand. II, Herz 419.
22. Камньиного серцьи чоловік. (Наг.) Твердого... (Наг.)
Говорять про твердосердого, немилостивого чоловіка. Пор. Wand. II, Herz 380, 427.
23. Куди серце лежит, туди й око біжит. (Явор.)
Хто кого любить, за тим поглядає.
24. Лекше на серци, як виговоришся. (Ю Км.)
Коли у кого на серці наляже смуток і туга, то йому стає приємніше, як може виговоритися перед якимось близьким, довіреним чоловіком.
25. Мньиткого серцьи чоловік. (Наг.)
Чутливий, ласкавий чоловік.
26. Моє серденько на вязілю! (Богородч.)
Говорить дівчина, закохана в парубка, що її серце прив’язане до нього.
27. Моє серце ніколи сі до нього не оберне. (Наг.)
Не полюблю його, не заприязнюся з ним ніколи. Пор. Wand. II, Herz 429.
28. На серце ми нальигло як гора. (Наг.)
Говорить чоловік, попавши в тяжкий смуток або тугу.
29. На серци ми ся меле, в голові сарчьит, нуд маю, аж затерпаю. (Ю. Км.)
Говорив чоловік у якійсь тяжкій пригоді, що тяглася довгий час.
30. Не бери собі тото до серця. (Стан.)
Не гризися, не турбуйся тим, не сердься з тої причини. Пор.Wand. II, Herz 492, 512.
31. Не маю серцьи до нього. (Наг.) ...серця... (Стан.)
Не маю до нього прихильності ані довіри. Пор.Wand. II, Herz 583.
32. Не маю того серця, аби сі з нам правдати або сварити. (Стрий).
Не маю охоти ані завзятості.
33. Ни мала ти серця до мене, ни найдеся в мене нич до тебе. (ЮК.)
Говорив чоловік до жінки, яку перестав любити задля її неприхильності до нього.
34. Ой серденько моє любе, завидьит ми тебе люде. (Наг.)
Любується парубок дівчиною, якої йому люди завидують за те, що його любить.
35. Під єдним серцем лежати. (Гнідк.) Під єним серцьом єсмо лежьили. (Наг.)
Говорить брат про сестру або сестра про брата.
36. Пострів ти в серце! (Наг.)
Прокляття: щоб тобі серце трісло!
37. Припустив собі до серцьи. (Бор.)
Зажурився чимось.
38. Серце капустяне, а волове письо! (Льв.)
Говорять про глуповату дівку з великим ротом.
39. Серце мені обнесло. (Лучак.)
Налягла на серце турбота або туга.
40. Серце ми пукає. (Наг.)
Серце тріскає із жалю. Пор. Слав. II, 87; Wand. II, Herz 399, 553.
41. Серце ми сі крає. (Наг.) ...сі рве. (Наг.)
Серце крається з жалю і розпуки.
42. Серце моє, чьом ти ни розпукнеш з жалю? (Ю. Км.)
Примовляє розжалена жінка по смерті чоловіка.
43. Серце не слуга. (Гнідк.)
Ним не можна розпоряжати самовільно, воно не слухає резонів. Пор. Adalb. Serce 53.
44. Серце не камінь. (Наг.)
Воно мягке, приступне для всякого ніжного чуття. Пор. Слав. II, 114; Adalb. Serce 52.
45. Серце ричит на несправедливість. (Наг.)
Вислов гіркого, прикрого обурення на несправедливості життя.
46. Серце серцю вість подає. (Льв.)
Люди закохані в тебе, або такі, що симпатизують із тобою, відчувають навіть на далеке віддалення радощі і смутки одно одного. Пор. Даль І. 372.
47. Серцьи бим ти свого вкройив та бим ти дав. (Наг.)
Вислів батьківської прихильності до дитини, сполучений з жалем на її непокірність.
48. Так серце болит, що ни знаю, де дітися. (ЮК.)
Говорив чоловік розжалоблений якимось горем.
49. То без серцьи чоловік. (Наг.)
Немилосерний, несумлінний чоловік. Пор. Wand. ІІ, Herz 461.
50. То добре серце. (Льв.)
Говорять про доброго, потульного чоловіка. Пор. Wand. II, Herz 450.
51. Тож- то мене серце болит. (Ю. Км.)
Говорить чоловік, розжалоблений прикрим словом близької йому людини.
52. То міні на серци. (Наг.)
Про се я знаю і дбаю, се мій обовязок. Пор. Wand. II, Herz 432.
53. Хопив за серце масними словами. (Кол.)
Підлестився йому, приподобався своєю вимовою.
54. Чень ти сі серце рушит. (Наг.)
Говорить чоловік добираючи слів, аби трафити кому до чуття. аби змилосердився. Пор. Wand. II, Herz 439.
55. Чим серце повне, то й язиком спливає. (Луч.)
У припливі радісного чи болючого почуття чоловік дістає дар вимови.
56. Що в серци, то й на язиці. (Ільк.)
Говорять про простодушного чоловіка, що не любить нічого таїти в собі. Пор. Libl. 28, 72, 167; Гильф. 827, 3515; Слав. І, 167, 231; II, 224; Celak. 48, 69, 238; Wand. II, Herz 266; Adalb. Serce 2, 8, 9, 63.
57. Що з серця походит, до серця трафляє. (Стоян.)
Щире, переконуюче слово трафляє звичайно до переконання інших людей. Пор. Adalb. Serce 1.
58. Щось має на серци. (Наг.)
Говорять про чоловіка чимось незадоволеного або такого, що має щось сказати, а не сміє. Пор. Wand. ІІ, Herz 509.
Сестра 
1. I сестра собі не зла. (Наг.)
Ніхто собі не злий, кожний дбає про себе.
2. І сестра собі несла. (Гнідк.)
Природний егоізм, що дбає поперед усего за себе.
3. Прибічна сестра. (Наг.)
Говорять про курву або жінку, з котрою чоловік жиє на віру.
4. Сестривечір, добричко! (Богородч.)
Гумористична переставка слів зам. «Добрий вечір, сестричко».
5. Умерла сестра, вже її по шваґерстві. (Сор.)
Начхати на таке нерідне своятство: по смерті сестри шваґри перестали бути шваґрами.
Сивий 
1. Ґнеска уж ся мече в мене сивий волос. (Я. ВЛ.)
Говорить чоловік зауваживши, що починає старітися.
2. Най буде сива, аби уцтива. (Утіх.)
Scil, дівка або вдова, яку рішається чоловік узяти за жінку.
3. Сивий як голуб. Шаг.)
Говорять про сталого, сивого чоловіка. Пор. Adalb. Siwy 4.
4. Хто сивий, не мудрий, лиш старий. (Ільк.)
Старість не конче веде за собою мудрість. Пор. Adalb. Siwizna 1.
Сивина 
1. Сивина в бороду, біс у ребро. (Гнідк.)
Кепкують із підстаркуватого чоловіка, що закохався в молодій дівці.
Сивіти 
1. Голова сивіє, а срака дуріє. (Мик. н. Дн.)
Про старого, що говорить масні речі.
2. Коли чоловік сивіє, тогди й шаліє. (Коб.)
Характеризують звичайну слабість старих мущин до закохання в молодих жінках.
3. Посивіє їй коса, як кінський фіст. (Луч.)
Говорять про нероботящу, норовисту дівку, яку ніхто не схоче взяти замуж і вона лишиться старою дівкою.
4. Посивіє як мак на вереті. (Гнідк.)
Макові зерна, розсипані на вереті, сушать на сонці, при чім вони із синіх робляться сивими.
5. Хто не хоче сивіти, най сі повісит. (Стан.)
Говорять такому, що боїться дожити пізної старості.
Сидженє 
1. За сіджіня не буде їджіня. (Мшан.)
Сиджене. а особливо з заложеними руками, означав сиджене без роботи.
2. За сидженя нема їдженя. (Ільк.)
Варіант до попер, ч. Приказка остілько невірна, що багато занять сидячих, пр. шевців і всіх тих що пишуть, приносить все таки доходи.
3. Через сидження не міг запопасти в лєжанє. (Ільк.)
Засидівся довго і пішов пізно спати.
4. Через сидіння нема роботи. (Гнідк.) ...часу. (Гнідк.)
Сидячи забалакалися і втратили роботу, згаяли час.
Сидіти 
1. І тут ті сидят, що добре їдят. (Дар.)
Говорять хатні, яких прихожий застає при веселім обіді.
2. Криво сиди, а просто суди. (Льв.)
Фізичне скривлення, приміром горб не перешкоджає чоловікові бути справедливим у судженню інших людей. Пор. Osm. Spr. 60; Даль II, 245.
3. Не було би за чим сидіти. (Лучак.)
Як би хтось іншин не робив на сидячих без діла.
4. Сиди в хаті, не рипайся. (Ільк.) ...дома. (Дрог.)
Говорять такому, що не може всидіти на місці і все кудись знаходить собі дорогу.
5. Сиди дома та стружи веретена. (Дар.)
Займайся якою-будь продуктивною працею.
6. Сиди, дурню, я жартую. (Гнідк.)
Говорять такому, що схапується з сидження, даючи місце іншому.
7. Сиди не рипайся, плач та втирайся. (Залісє).
Уговкують такого, що нарікаючи на своє прикре положення хоче забиратися із свого місця на інше.
8. Сиди та грійся, плач та втирайси. (Ільк.)
Варіант до попер. Грійся тут у переноснім значінню, старайся поправити своє прикре положення.
9. Сиди тихо, нехай спит лихо. (Тереб.)
Уговкують надто веселого, рухливого чоловіка, аби не накликав на себе лихої пригоди.
10. Сиди тихо, як муха в окропі. (Замул.)
Муха в окропі найтихіше сотворіння, не рушається зовсім.
11. Сидит тихо, як би маком сіяв. (Кривор.)
Сіяння маку не робить найменшого шелесту чутного для вуха.
12. Сидит, як квочка на яйцях. (Льв.) ...курка... (Наг.)
Сидить уперто на однім місці, хочйому невигідно. Пор. Гильф. 2612; Слав. II, 145; Muka 3443 Нос. ст. 439;	 Adalb. Siedzieс 3, 58, 88, 92; Даль ІІ. 619, 670.
13. Сидит як куря, а дивиться, як саранча. (Замул.)
Сидить смутно і тихо, а дивиться захланно.
14. Сидить як на жару. (Ільк.)
 Сидить невигідно і нетерпеливо, опинився в прикрих обставинах. Пор. Adalb. Siedzieс 40; Даль I, 670.
15. Сидить як на ножах. (Ільк.)
Опинився в страшенно прикрих обставинах, сидить на якімось болючім місці.
16. Сидит як на турецькім казаню. (Льв.)
Сидить і слухає чогось, не розуміючи зовсім. Пор. Нос. ст. 439; Adalb. Siedzieс 46.
17. Сидит як на терню. (Наг.)
Нетерпливиться, не може всидіти на місці. Пор. Слав. II, 133, 145: Wand. 54; Le Roux de L. 44.
18. Сідит, як би язика в писку не мав. (Наг.)
Сидить мовчки. Пор. Wand. V, Zunge 242; Adalb. Siedzieс 17.
19. Сідит як на шпильках. (Наг.)
Не може всидіти пр. місці, нетерпливиться, то сідає, то встає. Пор. Wand. Nadel 56; Adalb. Siedzieс 48.
20. Сидит як пес на плоті. (Луч.)
Сидить можливо найневигідніше. Пор. Adalb. Siedzieс 62.
21. Сидит як Тит, а з носа каптит. (Дар.)
Про загавленого в щось і в безтямі засмарканого хлопця. Пор. Нос. ст. 439.
22. Сидить як у Бога за дверми. (Ільк., Петр.)
Сидить вигідно, спокійно і задоволено. Пор. Adalb. Siedzieс 75.
23. Сидить, як чорт на грошах у болоті. (Ільк )
Говорять про скупого. Натяк на народне вірування, що деяким людям чорт носить гроші з болота. Пор. Adalb. Siedzieс 23.
24. Сидівши нічого не висидиш. (Наг.)
Із найдовшого сидження без діла ніякого пожитку не буде. Нор. Нос. ст. 439.
25. Сиділа три дні тай висиділа злидні. (Дар. )
Говорять про ліниву жінку, що може й весь день сидіти без діла. Пор. Hoc. ст. 439.
26. Сіди дівко у запічку тай гризи куделю! (Наг.)
Приказує мати, не велячи дівці йти на вечерниці.
27. Сіди та не рипайся, плач та не втирайся. (Мінч.) ...та утирайся. (Петр.)
Варіанти до ч. 8.
28. Сідьит за комином, як у Бога за дверима. (Орт.)
Говорять про дітей, що зимою звичайно цілий день сидить за комином, на теплій печи. Пор. Adalb. Siedzieс 75.
29. Сідит як убогий за дверми. (Мінч.)
Про упослідженого, бідного чоловіка, що сам не свій сидить між багачами.
30. «Та бо я не знаю, де той сидит.» – «Просто неба на земли.» (Ценів).
Говорять, коли хто запитає про місце помешкання якогось чоловіка, а запитаний не знає, де він мешкає.
31. Хоць як довго сіди, не висідиш нічого. (Наг.)
Варіант до ч. 24.
32. Хто високо сідит, той далеко видит. (Наг.)
З високого становища має чоловік високий погляд на всякі життєві діла. Пор. Слав. І, 280.
Сик 
1. Сик на повело, бо води не било. (Мшан.)
Як мають замітати в напаленій на хліб печі, то помело змочують. (М. Зубр.) Пор. т. II, Помело 3.
Сикати 
1. На кропиву, не на чоловіка сикати. (Гнідк.)
Відповідає чоловік, якому хтось інший каже, що мені на тебе висцятися.
2. На тоту-м сикнув, тоту-м пересикнув. (Наг.)
Натяк на оповідання про чоловіка, що йдучи на празник у сусіднє село і бачучи при дорозі грушку з нападаними на землі грушками, тішучися надією, що на празнику наїсться добре, насцяв на ті грушки. Коли-ж у селі ніхто не запросив його на празник і він вистоявшися біля церкви і виходившися по вулиці вертав голодний додому і дійшовши до грушки побачив під нею ті самі грушки, на які він насцяв, то поміркувавши трохи промовив цитовані вище слова і збираючи одну по одній поїв усі грушки.
Сикса 
1. Сикса репета пісцьила решета, пішла до кузні, пісцьіла мотузє. (Наг.)
Примовляють дитині, що по ночах насикає під себе в ліжко.
Сила 
1. Або міні но на нині сили треба? (Стр.)
Говорить чоловік, що на даїється порядно, бажаючи заощадити силу на дальший час.
2. Або я кіньську силу маю? (Сор.)
Говорить чоловік, від якого жадають якоїсь надсильної роботи.
3. Без сили надаремний гнів. (Ільк.)
Стара міжнародна приповідка. Пор. латинську: «Vana sine viribus іга».
4. Де сила, там і міць. (Ільк.) ...множество... (Ільк.)
Сила тут у значінню: багато рук, а міць у значінню великої продукційної сили. Пор. Adalb. Sila 4, Celak. 359.
5. Над силу і кінь не потьигне. (Наг.)
Над певну міру праці ніякий чоловік не зробить. Пор. Сим. 2501; Нос. ст. 465.
6. Не в тім сила, що кобила сива, а в тім, що тягне. (Коб.)
Сила чоловіка або звіря не залежить від зверхньої подоби, але від міцності м’язів і костей. Пор. Даль І, 207, 581; II, 240; Нос. ст. 363.
7. Ни має сили, як заяц фоста. (Кольб.)
Кепкують із слабосилого чоловіка.
8. Проробив свою силу на чужі діти. (Наг.)
Говорить зневірепий сам у себе вітчим, що не мав своїх дітей і весь вік робив на пасербів.
9. Сила без голови шаліє, а розум без сили мліє. (Ільк.)
Сила без розумного проводу провадить до надужиття, а розум без сили занепадає і тупіє. Пор. Adalb. Sila 8; Celak. 203.
10. Сила божа би ті побила! (Коб.)
Прокляття. Сила божа – грім.
11. Сила силу ломит. (Наг.)
Дужча сила ломить меншу силу. Пор. Слав. II, 113; Beb. 300; Libl. 5 (Sila silu zmaha); Даль II, 435.
12. Сила солому ломит. (Наг.)
Солома – сума тонких стебел, зв’язаних у сніп або околот, для якого зламання треба великої сили. Пор. Нос. ст. 426; Даль II. 435, 436.
13. Сила як у бурмила. (Наг.)
Медвежа сила.
14. Силу кому ззісти. (Наг.)
Народне вірування. Вірять, що коли хтось їсть хліб за плечима другого, то з'їдає його силу.
15. Силу як не виробиш, то вилежиш. (Сор.)
Сильний чоловік не маючи праці шукає собі зачіпки і наскакує на бійку і каліцтво.
16. Чия сила, того й правда. (Кол.) ...воля. (Наг.)
Вже хоч би тому, що сильний краще постоїть за своїм правом, як слабий. Пор. Schlei. 171; Adalb. Sila 2; Даль ІІ, 437.
17. Що хто сили не виробит, то вилежит. (Збар.)
Варіант до ч. 15.
18. Я всю силу виробив на вас. (Наг.)
Жалувався отець на дітей, що відступили на старість його самого.
19. Як сили не стає, бери сі за розум. (Наг.)
Самою силою без розуму нічого не зробиш. Пор. Schlei. 169.
Силуваний 
1. Силуване, а не милуване. (Яс. С.)
Говорять про силувану роботу. або силування подружжя.
2. Силуваним коньом не доробишся. (Ільк.)
Роблячи понад силу він занадто швидко стратить усю силу.
3. Силуваними очима не можся довго дивити. (Ільк.)
Звертаючи очи на такий предмет, якого вони не зносять, до якого оглядання треба себе силувати, очі сліпнуть у короткім часі.
Сильний 
1. Із сильним не борися, а з богатим не ратися. (Гнідк.) ...судися. (Гнідк.)
Боротьба з сильним і процес з богатим звичайно кінчиться невдачию для слабшого і біднішого. Пор. Слав. II, 141- Schlei. 180; Даль ІІ, 431.
2. Сильний як дуб. (Льв.)
Мова про здорового мущину. Пор. Adalb. Silny 1.
Сильно 
1. Не сильно, але вільно. (Дар.)
Scil. тягни або роби, звільна, не тратячи сили понад те, що конче треба.
Сильце
1. Всюди на нею силця накладає. (Гнідк.)
Старається підійти його підступом, наставляє на нього сіти, підводить інгриги.
Симеон 
1. На Симеона Юди боїться кінь груди. (Ільк.)
Після стаяння снігів тоді не одного року приходять теплі, гарячі дні. Свято припадає д. 27. цвітня ст. ст. Пор. Adalb. Szymona і Judy św. 9; Celak. 455.
Син 
1. Або то я мачохи син? (Броди) ...мачошин... (Наг.)
Говорить чоловік кривдуючи собі з чогось, мовляв: чому мені се не належиться? 
2. А наїв бис сі, синоньку, грани! (Кнігинин).
Прокляття.
3. Бодай бим тебе, сину, була під боком вдушила або ще вчора на лаві нарідила, ніж єм мала такого діждати. (Кор.)
Нарікала мати діждавшися з сином якоїсь лихої пригоди.
4. Воліла бим ті була, синоньку, під пліт висцьити, ніж єм ті мала такого шибеника вродити. (Наг.)
Нарікала мати на лихого сина.
5. Годуй сина для себе, а доньку для людей. (Наг.)
Син звичайно жениться і бере невістку до дому, а дочку віддають у чужий дім. Пор. Даль І, 485.
6. Дай Боже тілько синків, як на зрубі пеньків. (Сіл. Б.)
Бажають молодому подружю много синів.
7. Жени сина, коли хоч, а мене не мороч. (Наг.)
Говорила жінка до чоловіка, що докучав їй розмовами про женитьбу сина. Пор. Слав. І, 173; Гильф. 2505.
8. Жени сина, коли хоч; коли берут, давай доч. (Льв.)
Дочка не може собі сама вибирати чоловіка і мусить чекати, аж її засватають, а син сам шукає собі дівки і шле до неї сватів.
9. «Йой, сину, як ми мало вкосили!» – «Та що, татуню: ви старий, я малин, то комуж тут косити?» – «Йой, сину, як ми богато ззіли!» – «Щож, тату, я хлоп і ви хлоп, хиба не було кому?» (Наг.)
Народна приповідка в роді анекдоти.
10. І у сина гирка година. (Мінч., Ільк.)
Жалувалася овдовіла мати, не можучи знайти у женатого сина доброго заходу.
11. І у сина найде тя лиха година. (Мшан. )
Варіант до попер ч.
12. Мамин синок. (Наг.)
Говорять про розбещеного, свавільного хлопця. Пор. Даль І, 414.
13. Ни твого я батька син. (Кольб.)
Я не тобі рівня, не твій товариш.
14. Ой мій синочку! Вчора-с казав: а-бир, бир! а нині кажеш: гир-гир! (Наг.)
Жалкувала мати за сином вівчарем, якого відобрали в рекрути.
15. Песій сину! (Гнідк.)
Лайка.
16. Пішов я до сина, тай там міні була лиха година. (Наг.)
Говорив старий батько роздавши своє добро дітям і блукаючи потім від одного до другого.
17. Прийшла мати до сина, гірка її година; прийшла до доньки, навиділася бідоньки. (Довж.)
Мова про матір удову, що блукала від одної дитини до другої.
18. Сина або дочку втопити. (Гнідк.)
Віддати в нелюбе замуж.
19. Сии гідний, невістка погана. (ЮК.)
Для кожної свекрухи.
20. Сини як соколи. (Наг.)
Говорить мати про гарних, моторних синів.
21. Син мій, а в нього розум свій. (Наг.)
Говорить батько, коли хтось звертає його увагу на невластиве поступовання сина, а він не може на него впливати. Пор. Даль I, II, 144; 488; Adalb. Syn 13.
22. Син такого вітця, що все не до денця. (Пост.)
Говорить веселий чоловік, що любить випити.
23. Син у тата вдавсі. (Наг.)
Подібний до вітця. Пор. Нос. ст. 409; Adalb. Syn 15.
24. Такі сини бодай і на камени родилися! (Стан.)
Говорять про добрих, послушних і роботящих синів.
25. Такі сини по два на свини. (Наг.)
Кепкують із збиточних, пустих хлопців, коли ними хвалиться батько або мати.
26. Я не син Кочеря, жебим сі впив. (Янів).
Син Кочеря якийсь відомий, місцевий піяк.
Синий
1. Синий як боз. (Жид.)
Говорять про посинілого від холоду чоловіка або про рідке, розводнене молоко.
Синиця 
1. Ліпша синиці в жмені, як журавель під небесами. (Кольб.)
Ліпша мала річ, а певна від більшої, а непевної. Пор. Сим. 1652; Даль II, 178.
Синіти 
1. Посинів як боз. (Наг.)
Змерз.
2. Синіє сі як море. Шаг.)
Про велику воду.
Сипати 
1. Досипати води в кирнтцю. (Тлум.)
Робити якесь зайве, непотрібне діло.
Сир 
1. Від сира буде голова сива. (Наг.)
Говорять більше для прикладу ніж по правді.
2. І сир бриндзя, тай ми люди. (Гнідк.)
Приговорюють при гостині, коли замість бриндзі подадуть сира на закуску.
3. Лише сир відкладаний добрий. (Григ.)
Не слід відкладати важного діла. Пор. Adalb. Ser 6.
4. На ти, дурню, сира! (Гнідк.)
Говорять дурному балакунові в значінню, щоб мовчав.
5. Не їдж сира, бо буде голова сива. (Наг.)
Приговорюють такому, що допоминається сира, коли його нема.
6. Пішла по сир, а в хаті пожар. (Ільк.)
Оповідали про жінку, що вийшла з хати позичати кудись сиру, лишивши незапрятаний огонь, від якого хата згоріла.
7. Пішла по сир, по масло, а в печи погасло. (Залісє) ...по сир та масло... (Петр.)
Говорять про нефортунну господиню, у якої робота раз у раз рветься.
8. Сир тілько відкладаний добрий. (Ільк.)
Варіант до ч. 3.
9. Як би рахували люди сир-масло, то би пирогів не варили. (Заставці).
Всяке господарське діло звичайно коштує богато різних заходів, яких не береться в рахунок. Пор. Brzoz. Ser 1; Adalb. Ser 7.
Сирватка 
1. Пан з перевареної сирватки. (Лучак.)
Кепкують із незаможного пана, або з бідолахи, що вдає пана.
Сирий 
1. Ліпше сирійше жито жати, ніж як перейде. (ЮК.)
Сиріше жито в копах доходить, а перестигле висипається з колосся.
2. Сира земля би тя не приняла! (ІОК)
Прокляття.
Сиромудрий 
1. Би будь такий сиромудрий. (Будзанів)
Говорять малоумному чоловікові, що вдає мудрого або жартуй недотепно.
Сирота 
1. Бідна сирота без тата, без мами, що її тітка з ласки на світ породила. (Льв.)
Жартують із чоловіка, що складається як бідна сирота.
2. Бог баче, як сирота плаче. (Дмит.)
Тому й люди повинні милосердитися над нею.
3. Бог добрий тай ласкавий, і сироті дитину зробит. (Цен.)
Жартують із дівки сироти, що без замужжя зайшла в тяж.
4. В сироти два роги: єдним їсть, а другим бреше. (Гнідк.)
Дорікають їстовитій і брехливій сироті.
5. Всякий то бачит, як сирота плаче. (Залісє).
Люди в селі знають, в яких хатах сироти терплять від своїх нерідних родичів або господарів.
6. За сиротою Біг з калитою. (Лев.)
Сиротою Бог опікується і дає їй свою ласку. Пор. Нос. ст. 308; Даль I, 476; Adalb. Sierota 7.
7. З сироти насміятисі, з сиротою поговорити. (Cop.)
Із сиріт нераз кепкують, але потому звичайно заговорюють до них щиро.
8. І на сиротинім подвір’ю також сонце світит. (Гнідк.)
І в сирітській хаті буває нераз радість.
9. Колися сирота женит, тогди ніч мала. (Мінч, Петр.)
Сирота звичайно кривдує собі з усього, а оженившися літом, жалує, що ніч мала. Пор. Wand. I, Frau 641; Hoc. ст. 328; Adalb. Sierota 4.
10. Колися сироті женити, тогди ніч маленька. (Ільк.)
Жалується сирота, що мусить женитися літом, а не в зимові мясниці.
11. Кругла сирота. (Льв.)
Сирота без батька й матері і без близького роду. Пор. Даль І, 450.
12. Має сирота в чужій хаті рости, лучше аби камінь. (Гнідк.)
В чужій хаті сирота звичайно буває немилою завадою. Пор. Adlb. Sierota 8; Celak. 174.
13. На бідних сиріт усі с – іт. (Наг.)
Говорять бачучи, як усі загально кривдять сироту. Пор.Wand. V, Witwe 4.
14. Не то сирота, що родини не має, але то, що долі не має. (Кобр.)
Бувають сироти, що осиротівши дістаються в ліпші руки, ніж були їх родичі, а бувають і у родичів діти нещасливі.
15. Ніхто не відає, як сирота обідає. (Залісє).
Вона нера замість обіда виплакується.
16. Сирота, а губа як ворота. (Ільк.)
Про язикату, балакливу та сварливу сироту. Пор. Osm. Spr. 96; Adalb. Sierota 9.
17. Сирота, сирота, а писок як ворота. (Явор.)
Про балакучу, сварливу сироту.
18. Сирота сироту скребче, аби було животу лекше. (Наг.)
Сирота сироті допомагає, аби обом було легше жити.
19. Сироті все вітер у очи. (Сор.)
Все в життю їй супротивне.
20. Сироту і вдовицю то й тріски б’ют. (Печен.)
Ix кривдять і найнезначніші люди.
21. Сироту і тріска б’є. (Тереб.)
Варіант до попер, ч.
22. Сироту що ступи, то лупи. (Наг.)
Говорить острий опікун, що бажає виховати сироту в острих правилах.
23. Там де сирота зісгатися має, лучше аби камінь виріс. (Ільк.)
Доля сиріт по смерті родичів бував деколи дуже нещаслива.
24. Тогди у сироти Великдень, як білу сорочку вдягне. (Луч.)
У неї чиста сорочка – рідке свято.
25. У сироти велике черево. (Гнідк.)
Її опікунам усе здається, що вона їсть занадто багато.
26. У сироти два роти: одним їсть, а другим бреше. (Ільк.)
Варіант до ч. 4.
27. У сироти тогди воскресна неділя, як на ній сорочка біла. (Залісє).
Варіант до ч. 25.
Ситий 
1. Поки ситий схудне, то худий здохне. (Наг.)
Поки багатий збідніє, може богатий загинути. Пор. Schlei. 157.
2. Прийшов ні ситий ні решітий. (Мінч.)
Гра слів із «сито-решето» і «шитий-ритий».
3. Ситий, аж черево до бороди допирає. (Наг.)
Говорять про чоловіка, що наївся занадто багато.
4. Ситий, аж черево тріщит. (Наг.)
Наївся понад звичайну ситість.
5. Ситий, аж черево як бубень. (Наг.)
Наївся, аж черево тверде стало.
6. Ситий голодного не знає. (Петр.) ...ни знає. (Іванівці К.)
Багаті люди не розуміють нужди убогих. Пор. Даль І, 87; Сил. 2148; Hoc. ст. 438; Osm. Spr. 300; Wand. II, Hungrig 151; Гильф. 2664; Schlei. 177.
7. Ситий голодного ни розуміє, а старий молодого. (ЮК.)
Між різними станами і різними віками людськими іде вічне непорозуміння. Пор. Adalb. Syty 3; Celak. 185; Даль II, 394.
8. Ситий голодному не вірить. (Ільк.)
Ситий не розуміє нарікання на голод. Пор. Слав. II, 115, 116; Libl. 110; Даль ІІ, 394.
9. Ситий голодному не товариш. (Ільк.)
Вони оба не згодяться ніколи, бо кожний бажає чого іншого. Пор. Adalb. Syty 1.
10. Ситий з голодним не братається. (Гнідк.)
Вони мають різні потреби.
11. Ситий коник попердує, а голодний ані дхне. (Гнідк.) (Наг.)
Жартливо характеризують різницю між ситим і голодним, не конче між звірами, але й між людьми. Пор. Слав. II, 116; т. II, Кінь 86.
12. Ситий ледво сопе. (Наг.)
Наївся так, що надмір страви утрудняє йому дихання.
13. Ситий, не худий пес казиться. (Гнідк.)
Худого пса скаженина не чіпається.
14. Ситий пес не сказитсі. (Стан.)
Не сказиться сам від себе, але казиться покусаний.
15. Ситий пив би, голодний їв би. (Ур.)
Звичайна життєва обсервація.
16. Ситий по горло, по вуха, по саму шию. (Наг.)
Говорять про ситого, маючого чоловіка, що має все потрібне.
17. Ситий як струк, як бук, як пукавка. (Наг.)
Говорять про ситу людину або худобину.
18. Ситі-ємо вашим стараньом, най Бог благословит. (Наг.)
Дякують гості встаючи від обіду.
19. Хто ситий, то гадає, що вже ніколи не зголодніє. (Наг.)
Чоловік у щастю склонний думати, що йому не буде ніякої лихої пригоди. Пор. Гильф. 1156.
20. Що найситше? – Земля. (Снят.)
Загадка з відповіддю. Земля всім усе дає.
Сито
1. Густим ситом сіяний. (Наг.)
Рідкий або мілкий. Мова про дрібне насіння або про муку. Пор. Гильф. 3131.
2. Єдному сито, а другому решето. (Наг.)
Гра слів: сито в двоякім значенні: іменника і прислівника. Решето в значінню чогось діравого, голодного. Пор. Сим. 927.
3. З Песьичого фоста не буде сита. (Луч.)
Говорять про всякий непотрібний матеріал, з якого не можна зробити пожиточної речі.
4. Не буде з песього хвоста сита. (Ільк.)
Варіянг до ч. 3. Пор. Гильф. 2053. 
5. Старе сито під лаву, а нове на кілок. (Городен.)
Говорять про занедбання старого приятеля, а виношення нового. Пор. Adalb. Sito 3.
Ситце 
1. Лиш з-нова ситце на кілочку, потім і під лавою буде. (Доброс.)
Говорять про приятеля, що зразу дуже примилюється, а потім іде в занедбання.
2. Нове ситце на клинци, а старе під лавою. (Ільк.) ...ситко на кілочку... (Петр.) ...сито на кільку... (Луч.) 
Варіанти до Сито ч. 5. Пор.Libl. 41; Нос. ст. 386: Тимош. 146; Adalb. Sito 3; Brzoz. Sito 1; Сelak. 379.
3. Прийшов ні ситця ні решітця. (Ільк.)
Прийшов просити невідомо чого. Пор. Adalb. Sito 1.
Сить 
1. Дав Бог сить : як ся наїв, тай досить. (Ком.)
Говорить чоловік наситившися своєю чи чужою стравою.
2. Дав Бог сить, як хліба досить. (Лучак.)
Говорить чоловік, у якого зародило збіжжя, яке зібрано щасливо.
Сичати 
1. Сичит як гадина під корчом. (Наг.)
Кажуть про розлюченого чоловіка, який говорить запираючи в собі дух і сичачи; говорять також про сердите шептання когута.
Сідати
1. Сідає між двома стільцями. (Наг.)
Грає подвійну ролю. Мова про дволичного чоловіка. Пор. Слав. II, 145; Тимош. 153.
2. Сідай на зад та не зломи насад, бо новий та слабий. (Наг.)
Говорив чоловік їдучи на возі до пішохода, що просив провести його.
3. Сідай тату на лопату, повезу ті по за хату. (Наг.)
Жартливо говорить син до батька, який рад би їхати до міста, а не має ані коней, ані волів. Пор. Даль І, 281.
4. Сідайте, аби діти спали. (Наг.)
Народне вірування, що в хаті, де є малі діти, кожний прихожий повинен сісти хоч на хвилю, бо інакше діти не будуть спати.
5. Сідайте, борше вмрете. (Снят.)
Жартливо говорять до прихожого чоловіка.
6. – Сідайте, куме! – Дьикую, най усе добре сідає. (Наг.)
Формула запросин господаря до прихожого гостя і відповідь.
7. Сідайте, то будете гість. (Луч.)
Жартливо говорять до такого, що ввійшов у хату. Пор. Krumb. 114; Даль II, 362.
8. Як вже сідати, тогди й сідлати. (Винники).
Мова про верхового коня, неприготованого до їзди. Пор. т. II, Кінь 90.
Сіде. 
1. Іди до Сідого коні водити. (Наг.)
Сіде – по- польськи Szade, село самбірського пов., колись славне своїми конокрадами. Коні водити в значінню красти коні.
Сіканець 
1. Зроблю з тебо сіканець. (Наг.)
Висічу, виб’ю тебе, густо раз попри раз.
Сікати
1. Сікати ніс. (Наг.)
Знач, висмаркати ніс. 
Сікти 
1. Посік на капусту. (Льв.)
Посік дрібно. Пор. Wand. II, Lraut 109.
2. Сікти зубами. (Наг.)
Цокотіти від морозу, від перестуди.
3. Січе язиком як млин. (Наг.)
Свариться, лається швидко, ненастанно.
Сіль 
1. Без соли, без хліба худая бесіда. (Залісє).
При невеличкій і некоштовній гостині найкраще йде приятельська розмова. Пор. Bebel 489; Даль І, 362, 527; Wand. 1, Brot 206; Adalb. Sol 2.
2. Бочку соли з'їсти, ніж хлопцьи пізнати. (Cop.)
Бочку солі зісти означає довгий протяг часу; одному чоловіковії другого пізнати дуже трудно.
3. Дай соли, а як ні, то дай псови. (Ком.)
Щось в роді мудровання, гра слів оперта і-за подібности звуків «соли» і «псови».
4. І то йому не до соли, коли грають на басоли. (Ільк.)
Про сердитого або сумного чоловіка, якого не веселить музика. Зворот «не до соли» має значення «не до вподоби». Натяк на анекдоту про чумака, що загулявся в корчмі покинувши свою мажу на дворі, де від дощу замокла його сіль. Коли його в танцю спиняли пригадуючи, що сіль мокра на возі, він відповів: «Тепер мені не до соли, коли грають на басоли». Сею анекдотою покористувався вже Котляревський оповідаючи про Енея, що він «не до соли заспівавши» пустився в танець з Дідоною. Анекдоту віршом обробив Суданський в одній із своїх співомовок.
5. Йому не до соли. (Гнідк.)
Йому не до того, не має охоти. Пор. Adalb. Sol 13.
6. Насип му соли на фіст, то го їмиш. (Наг.)
Кепкують із такого, що хоче руками зловити птаха або рибу. Пор. Hoc. ст. 357; Adalb. Sol 9.
7. Ні з соли, ні з роли. (Дрог.)
Говорять ремісники, що удержуються своїм ремеслом, а не торговлею сіллю і рільництвом.
8. Ні з солі, ні з ролі, а з божої волі. (Кол.)
Говорить чоловік, що забагатів доробившися статочною працею.
9. Сіль – омаста, масло – окраса. (Ільк.)
Сіль і масло однаково потрібні для приправи найважніших страв.
10. Сіль – сьвйита річ. (Наг.)
Народне вірування.
11. Сіллю кому в очах статися. (Гнідк.)
Наприкритися кому, досадити, допекти.
12. Сіль ті в очи на штири ночи. (Поділля).
Примівка від уроків при стрічі з чоловіком, що має погані очі.
13. Став му солев у очох. (Наг.)
Говорять про уприкрепого чоловіка. Вар. до ч. 11.
14. Свячена сіль помагає на різні хвороби. (Наг.)
Народне вірування.
15. Тепер мені не до соли, коли грають на басоли. (Бар.)
Варіант до ч. 4.
Сільський 
1. Сільський пес, а міський чоловік, то си рідні браті. (Жид.)
Оба однаково недобрі.
Сім 
1. В сімох водах руки миє. (ЮК.)
Сім вод мають якесь чародійне значення: миє основно, зрікається всякої вини.
2. Є сім, буде всім. (Бібр.)
Говорить я в значіпю «досить».
3. Сім – ззідж г – о зо всім. (Наг.)
Мудровання.
4. Сім літ варила, горшка не мила; сім літ під плотом лежило, заким обгнило. (Кукиз.)
Говорять про недбалу господиню, що не держить чистоти в кухні.
5. Сім літ мак не родив, а циганські діти з голоду не померли. (Буськ) ...а голоду не зробив. (Наг.) ...не було. (Кол.)
Року, в якім мак не зародить, не можна ще назвати неврожайним роком. Пор. Даль II, 240, 480.
6. Сім літ, і памйити ніт. (Наг.)
Говорять про чоловіка, якого пам’ять швидко забуто, Пор. Нос. ст. 425.
7. Сім раз мір, а раз уріж. (Наг.)
Будь обережним у кожнім ділі; обміркуй з усіх можливих боків, поки що зробиш. Пор. Гильф. 2591; Даль 203.
8. Сім раз сідав і спочьивав, поки там зайшов. (ЮКм.)
Говорять про якусь не дуже далеку, але все таки утяжливу дорогу.
9. Сім раз упаду, сім раз устану. (Стан.)
Говорить чоловік не зражений в життю ніякими противностями.
10. Того і в сімох водах не обмиєш. (Наг.)
Говорять про якусь дуже паскудну справу.
11. Уже сім літ, як правди ніт. (Ільк.)
Говорять гро якусь давно програну, хоч справедливу справу.
12. Уже-сь по семи літах, тай зуби ти не ростут. (Гнідк.)
Говорять до хлопця, у якого запізнепий орїанічнии розвій.
Сіно 
1. Дай гу – ци сіна, щоби тихо сиділа. (Кольб.)
Буде їй мягко сидіти, коли з під неї підложити сіна пр. на возі.
2. Коли сіно в стозі, то забудь о Бозі. (Ільк.)
Говорять про богача, що вповає на свій матеріальний достаток і знущається над бідними.
3. Ні сіна, ні ролі, виспишся до волі. (Мінч.)
Говорять бідні люди, яких ніщо крім голоду не жене до роботи.
4. Сіна до Юрка, збіжжя до Ілька (Винники).
У порядного господаря повинно вистарчити.
5. Сіно мокре як гний. (Наг. )
Говорять про сіно в слотливу пору, зогниле. Пор. Wand. II, Nass 23.
6. Сіно – положкиня ой годила. (Гнідк.)
Делікатне, мягке. Подожканя – жінка в полозі.
7. Тілько маю сіна, ги бузькови на гніздо. (Жидач.)
Не має ніякого сіна; бузькови на гніздо сіна зовсім непотрібно.
8. Я по сіно, ти по солому. (Пост.)
Говорять двоє людей, що прийшли до третього з різними жаданями.
Сіножать 
1. На одній сіпожати і віл пасться і бузько жаби ловить. (Ільк.)
На кожній сіножаті крім рослинності є досить численна фауна.
Сіпати 
1. Шо мав ся посіпати, а він ся здер. (Сенеч.)
Сіпатися – дряпати себе самого, чухати ся.
Сірак 
1. Ліпший міч сірак, як чужий жупан. (Наг.)
Сірак – довга одежа в роді гуні, тільки з білого овечого сукна.
Сірачина 
1. Лутша моя сірачина, як чужа сурдутина. (Коб.)
Ліпше свое, хоч скромне і убоге, ніж чуже і пишне.
Сірий 
1. Сьирий як вовк. (Наг.)
Говорять про пса або іншого звіря.
Сісти 
1. Айи, сів, серу тай тріски беру. (Грип.)
Сміються з такого, що хоче нараз робити дві або три роботи.
2. Де сів, там сів, коби смачно з'їв. (Довж.)
Говорить скромний чоловік, якому байдуже про те, на якому місці при столі сидить, аби тілько попоїв добре.
3. Де сісти, там сісти, аби що з'їсти. (Ільк.)
Загальнійший варіант до попер, ч.
4. Добре сісти і на горбі, коли є що в торбі. (Гнідк.)
Коли чоловік має чим покріпитися, то йому про місце байдуже.
5. Є де сісти, а нема що їсти. (Ільк.)
Говорить чоловік, що має свою хату, а не має зарібку і мусить голодувати.
6. На королівськім місци сісти. (Гнідк.)
Королівське місце в значінню королівщини, місце наділене спеціяльними привілеями і більшою свободою в порівнянню до підданських грунтів.
7. Ні сіло, ні пало, а вже ся стало. (Замул.)
Сталося щось несподіване і неприготоване.
8. Ні сіло ні пало: давай бабо сало. (Залісє).
Говорять про всяку неоправдану претензію. Пор. Даль І, 212; Нос. ст. 385.
9. Ні сіло, ні пало, з’їв кіт сало. (Жидач.)
Говорять про якусь невияснену страту.
10. Сєдь де будь, ту коло мене. (Жидач.)
Говорить чоловік до чоловіка, якого хоче мати близько себе.
11. Сєдь за бодак, то все ни так. (Жидач.)
Хоч як сідай, а іншому все недогода, не до вподоби.
12. Сєдь камінем! (Будз.) ...камінцем! (Будз.)
Говорять з притиском або з докором комусь, аби сидів тихо.
13. Сів би-с каменьом! (Наг.)
Прокляття.
14. Сів каменем. (Ільк.)
Сидить нерухомо.
15. Сів на землю тай ноги спустив. (Кольб.)
Кепкують із такого, що сидить на голій землі з простертими ногами, не можучи спустити їх.
16. Сів си на старший конец, як богач на весіллю. (Колом.)
Старший конець стола на лівім боці під вікном.
17. Сів с – ти, надувсі, ледво перднув. (Дид.)
Кепкують із чоловіка, що хоче зробити щось велике, а зробить ледво щось незначне.
18. Сьидь каменем та мовчи. (Кольб.)
Говорять до крикливої, невгавущої дитини.
19. Сьидьмо на колоді тай говорім о погоді. (Лім.)
Говорять добрі знайомі здибавшися і не маючи про що говорити. Пор. Нос. ст. 439.
20. Сів як на леду. (Ільк., Петр.)
Опинився в нещаснім, небезпечнім положенню.
21. Сів як панна зо шпильков до росолу. (Наг.)
Взявся до якогось діла без відповідних засобів.
22. Сіла ги кошик. (Підгірки).
Про жінку, що розсілася широко.
23. Сьидьте си, най вам не висит. (Гірне).
Жартливо припрошують прихожого чоловіка, аби сідав. Пор. Нос. ст. 239,
24. Сіла муха на носі, та нема кому зігнати. (Лучак.)
Говорять про чоловіка, що нараз виявив якісь неоправдаві претензії або розсердився без причини. Пор. Libl. 158.
25. Я сіла, бом готова була, тай іззіла, щоб здорова була. (Наг.)
Говорить запопадливо господиня видавши всім обід і пообідавши нарешті сама.
26. Я собі так сіла, як доброго року. (Льв.)
Говорить жінка засидівшися за якоюсь розмовою і забувши про те діло, за яким прийшла.
27. Сядте собі дакус. (Я. ВЛ.)
Сядьте собі трохи, на якийсь час.
Сіть 
1. До сіти впаде, хто з дурним краде. (Ільк.)
Хто з дурним починає яке будь діло, сам собі робить клопіт.
2. Перед сітьов риби не їмай. (Баг.) ...не лови. (Кол.) ...не лапай. (Дрог.)
Ні в якім ділі не перехапуйся. Пор. Риба ч. 39; Wand. III, Netz 14; Сelak. 192.
3. Сітю птиці, сріблом людей ловят. (Гнідк.)
Про вірний спосіб уловлювання людей підкупством.
Січень 
1. Січень січе тай морозит, ґазда з ліса дрова возит. (Збар.)
Господарське правило. Пор. Ad alb. Styczen 13.
Січка 
1. Перезнися в січку. (Мінч.)
Лайка неясного значення.
2. Перезувся в січку. (Ільк.)
Значення неясне.
3. Троха січки, троха трини, троха з вами, троха з ними. (Яс. С.)
Говорять гості переходячи з хати до хати.
4. Троха січки, троха трини, троха правди, троха кпини. (Матій.)
Говорять жартуючи на пів-серйозно.
Сіяти 
1. Бідних не сіють – сами сі роді. (Карл.)
Бідними стають люди або по батьках, або по втраті власного майна.
2. Де го не посієш, то він сам зійде. (Лев.) ...там зійде. (Ільк.)
Говорять про влазливого чоловіка, що мотається скрізь, де його не треба.
3. Де не посіє, там не вродитсі. (Явор.)
Без праці не буває ніякої користі.
4. Де тя не посіє, там виростеш. (Тереб.)
Говорять чоловікові, що нараз опинився не на своїм місці.
5. Єдин сіє, другий віє. (Гнідк.)
Кожний із них занимався іншою, своєю роботою. Пор. Гильф. 623; Adalb. Siaс 7.
6. Злото не сіють, само сі родит. (Наг.)
Воно лежить у природі так само, як добро. Пор. Le Roux de L. 51.
7. Мені ся не сіяло, тай не буде ся збирати. (Гнідк.)
Я не трудився на се і не буду за се одвічати. Говориться про якесь недобре діло, до якого чоловік не причасний.
8. Не щодня можна сіяти, збирати. (Ільк.)
На все своя пора, якої треба пильнувати.
9. Рідко посієш, рідко сі вродит. (Наг.)
Господарське правило. Деякі роди збіжжя чим рідше посіяні, тим ліпше родять. Пор. Haller ІІ, 13; Adalb. Siaс 4.
10. Сіє вітер, вітром жити буде. (Ільк.)
Хто говорить пусті слова, той не доробиться нічого. Пор. Brzoz. Siaс 2.
11. Сієте або садите що, бесідуйте: ни пшеницю сію, ни капусту саджу, ай полон, оби ми Господь Бог зародив зи всіх штирох сторон. (ЮКм.)
Примівка при сіянню або садженню.
12. Сій на божу волю, на щасливу долю! (Луч.)
Господарське вітання. Сіяння уважається праведним, боговгодним ділом, до якого не всякого у хозяйстві допускають. Звичайно сіє голова родини або найстарший син.
13. Сій та ори, на Поділля ся бери. (Луч.)
Господарське правило. Сіючи та орючи добре на своїм полі можна доробитися так само або й краще, як на Поділлю, куди з гір і з Підгір’я тікали люди у голодних роках. Пор. Нос. ст. 417.
14. Тяжко сіяти, коли ніщо орати. (Ільк.)
Де нема поля до орання, там не посієш нічого; де нема знадобів до праці, там не зробиш нічого.
15. Хто густо сіє, той ся надіє. (Луч.)
Звичайно господар, особливо заможніший, сіючи «не жалує святій землі зерна», сіє густо, надіючися богатшого плоду, але дуже часто, особливо в найплодовитіших роках, ошукується на тім, бо густо сіяне збіжжя вилягає і марнується. Пор. Гильф. 2995; Adalb. Siaс 16, 17.
16. Хто ни посіяв, той ни ме збирати. (Кольб.)
Хто не трудився корисно, той не має надіятися корисних здобутків. Пор. І, 20; Гильф. 3045; Le Roux de L. 57; Adalb. Siaс 11.
17. Хто сіє овес, той голоден як пес, а хто сіє просо, той ходит босо. (Доброс.)
Передразнювання досить безосновне, бо пр. у бойків овес усе таки головний рід збіжжя, а просо належить до найціннійших родів збіжжя.
18. Хто сіє, оре, не знає за горе. (Замул.)
Господарське правило, яке в рільництві бачить джерело добробуту.
19. Що-сь посіяв, то ся вродит. (Дмитр.)
Що хто зробив, буде мати відповідний хосен. Пор. Даль II, 276.
20. Яке посієш, таке збереш. (Наг.) ...піжнеш. (Наг.)
З лихого насіння лихий плід, а з доброго добрий. Пор. Osm. Spr. 435; Гильф. 972; Wand. I, Aussaen 3, 4; Сим. 1376; Le Roux de L. 57; Brzoz. Siaс 1; Adalb. Siaс 6.
21. Як посіяв, так зійшло. (Ільк.)
Хто кепсько посіє, тому кепсько зійде, а хто добре, тому й добре зійде.
Скажений 
1. В’є ся як скажений. (Бергом.)
Говорять про чоловіка, що крутиться не знаючи, що з собою діяти.
2. Скажене лише сліпе заразливе. (Ільк.)
Значення неясне.
Сказати 
1. Ані насеру ти не сказав. (Будзанів).
Відійшов не попрощавшися, або взяв не дякуючи.
2. Дай Боже сказати, а не збрехати. (Наг.)
Говорять розпочинаючи якесь довше оповідання. Пор. Даль І, 202, 575; Adalb. Powiadaс 2.
3. Легко сказати, а зробити тьижко. (Наг.)
Звичайний життєвий досвід. Говориться всячина, але робиться мало дещо з того. Пор. Слав. І, 256.
4. Не скажу за нього злого і стільки, що синого за ніхтем. (Богородч.)
Говорять про зовсім доброго чоловіка. Синього за ніхтем – щось дуже мале.
5. Ну ну, я її скажу. (Жидач.)
Говорять, коли комусь кажуть що зробити, а той удає, що не розуміє, до кого се відноситься, і каже як вище.
6. Скажи своєм, най скажут моєм, най я так ни ходжу. (Жидач.)
Дурний парубок хотів женитися і просив сусіду, аби вставився за ним у своїх, а ті аби знов сказали його старим.
7. Скажи мені, то я тобі скажу. (Наг.)
Говорять, коли два чоловіки зійдуться і зговоряться про щось таке, чого не розуміє ані один, ані другий. Пор. Слав. І, 210.
8. Скажу по правді. (Наг.) ...по щирості. (Наг.)
Говорить чоловік чоловікові в добрім намірі.
9. Скажу ти як доброму. (Наг.)
Говорить чоловік не бажаючи в своїм суперечнику бачити ворога. 
10. Скажу як перед Богом. (Наг.)
Скажу по правді, по щирости. Пор. Слав. І, 210.
11. Сказав би ми хоць бісе, хоць чорте, а він ані пари-писки. (Наг.)
Нарікає чоловік на другого, що мав йому щось сказати, але збув його мовчанкою.
12. Сказав би там: бісе та чорте. (Будз.)
Сказав би : куме, сусідо – розтолкував би тай пішов би в згоді.
13. Сказав бим ти : нас... матери, але сі стидаю. (Матій.) ...але сі будеш гнівати. (Наг.)
Делікатний вислів замість простого.
14. Сказав му віз і перевіз. (Береж.)
Сказав йому рішуче слово.
15. Скажу ти крайнє слово. (Наг.)
Скажу рішуче слово, від якого не відступлю.
16. Сказав пан, зробив сам. (Мик. н. Дн.)
Варіант до т. II, Пан ч. 40. Пор. Adalb. Pan 64.
17. Сказав у лихий чьис. (Наг.)
Сказав таке слово, після якого сталося якесь лихо. Загально людське вірування в щасливі і нещасливі дні і часи.
18. Сказав, хоть теля вкрий. (Ком.)
Сказав якусь очевидну дурницю.
19. Сказав, що знав. (Наг.)
Говорять, коли хтось сказав зовсім недоладне слово. Пор. Adalb. Powiadaс 5, 17.
20. Сказав, як на лопаті вивіз. (Наг.)
Сказав виразно і недвозначно.
21. Сказав, як сокиров урубав. (Наг.)
Сказав остро, поважно, недвозначно.
22. Сказав, як сокирою втяв. (Климець) ...сокиров у г –о втьив. (Наг.)
Варіанти до попер, ч. Пор. Даль І, 527; ІІ, 177.
23. Сказано на глум, а ти бери на ум. (Наг.)
Добру науку можна брати собі із поважних і жартовливих слів. Пор. Даль I, 519.
24. Щось хотів сказати, так за язик ся вкусив. (Лучак.)
Говорять про чоловіка, що почне щось говорити, а надумавшися уриває і мовчить.
25. Як що скажу на поліцая, то-м віта ще не образив. (Карл.)
Сказавши щось лихого про нижчого стану чоловіка ще не ображується вищого.
Скакати 
1. А скакав бис голий, аби ти сі люде не могли на цуд надивити! (Наг.)
Прокляття в значінню: аби ти збожеволів.
2. Будеш у мене такої скакати, як я заграю. (Кол.)
Будеш ходити і робити по моїй волі.
3. Він там буде гараса скакати. (Наг.)
Буде сердитися. Гарас – фламандське місто Аррас у північній Франції, із яким наші купці в XVI–XVII віках мали часті торговельні зносини. Від назви того міста пішла назва гарус, червона бавовняна матерія або пряжа, і гарасівка – червона стяжка або шнурок, якими обвивають капелюх. В архіві міста Арраса збереглася і досі і була недавно віднайдена проф. Ягічем коротка граматика південно-руського язика XVII в., написана незалежно від Мелетія Смотрицького.
4. Скакали, поскакали, тай си ноги поламали. (Голг.)
Говорять про завзятих скакунів, яким трафилося нещастя.
5. Скаче ми до очий. (Наг.)
Говорять про запаленого чоловіка, що наскакує з погрозами або з кулаками.
6. Скаче як дідько. (Ільк.)
Говорять про такого, що скаче занадто сміло з якоїсь великої висоти.
7. Скаче як теля на посторонку. (Ільк.) ...на загоні. (Ільк.) ...на мотузку. (Наг.)
Кидається на однім місці не знаючи, що з собою діяти. Пор. Пор. Adalb. Skakaс 5.
8. Скаче, як хліб побаче. (Сор.)
Говорять про голодного чоловіка, а властиво про виголоднілу дитину.
9. Скачи враже, як пан каже. (Ільк., Петр.) Так... (Лев.)
Приговорюють до чоловіка, що змушений підлягати чужій волі. Пор. Hoc. ст. 427; Wand. II, Hupfen 924; Celak. 824; Brzoz. Skakaс 1; Adalb. Skakaс 24; Даль II, 439.
10. Скачи, Данило, хоть ти не мило. (Пралк.)
Говорять про примушену роботу або вимушену веселість.
11. Скачи дрібно – не подібно, скачи ширше, то ще гірше. (Стан.)
Розважує себе старший чоловік, якому захотілося пуститися в танець.
12. Скачи, не скачи, дай молоко, бо я гроші дав. (Граб.)
Говорить чоловік до жида, у якого купив молока, а він хоче йому відібрати, хоч узяв гроші.
13. Скачу, як хліб побачу. (Ільк.)
Говорить голодний, бідний чоловік, що не має свойого хліба.
Скакіць 
1. Скакіц, коте, з печи в грань. (Тростянець).
Говорять про такого, що з добра самохіть впадає в біду.
Скала 
1. Ни мав скалів та дибрів! (ЮК.)
Говорять про злого чоловіка: не має де сховатися, де втекти, тай знайшовся в селі і наробив лиха.
Скапати 
1. Абись сі скапав як свічка! (Ком.)
Прокляття. Пор. вище Свічка ч. 12.
2. Бис так скапала, як лоза! (Жидач.)
Прокляття. З лози вранці літом рясно капає роса.
3. Бодай-с скапай! (ВЛ.)
Прокляття: щоб ти змарнувався, зійшов нінашо, як похилена свічка.
4. Бодай ти скапав, як свічка на великдень перед образами! (ЮКм.)
Прокляття. Просторий варіант до попер, ч. 
5. Скапав бис, як густа роса на сонци! (Ю.Км.)
Прокляття: щоб ти щез, як роса на сонці.
6. Скапало його багатство, як свічка. (Стан.)
Говорять про чоловіка, якого багатство щезло через якісь його провини.
Скаранє. 
1. А то скаранє боже! (Наг.)
Говорять родичі про непослушну, збиточну дитину.
2. Єдного скаранє десятьом покаянє. (Ільк.)
В дусі римського карного права лежить той погляд, що карається злочинця не тілько за його вчинок, але й на те, аби інші вистерігалися подібних злочинів : «Punitur non quia peceatur, sed ne iterum peccetur». Пор. Adalb. Kara 7; Сelak. 357.
Скарати 
1. Скариж то мі Господи! (Яс. С.)
Формула заприсяження, що щось сказано по правді. Пор. Wand. I, Gott 2575.
2. Скари ня Господи, що того ни зроблю. (Ю.Км.)
Заприсягається винуватий чоловік.
3. Під го Бог скарав! (Лемк.)
Говорять про чоловіка, якого постиго якесь нагле нещастя.
Скарб 
1. Забирай свої скарби! (ЮКм.)
Скарби в значінню всякого рухомого добра.
Сквацятися 
1. Сквацьив сі, як розтолочене г – о. (Наг.)
Скривився, знівощів.
Скипка 
1. Ні в скипки, ні в дрова. (Льв.)
Говорять про щось ні до чого нездале. Пор. Даль І, 162.
2. Така йно, як скіпочка. (Жидач.)
Говорять про висохлу, змарнілу жінку або дитину.
Скиснути 
1. А скис бис! (Наг.)
Жартливе прокляття.
2. Бодай-с скис! (ВЗ.)
Варіант до попер ч.
Скислий 
1. Бодас сі наїв скислого гороху! (Наг.)
Прокляття.
2. Що волиш, ци скислий горох їсти, ци на здохлу бабу лізти? (Наг.)
Жартлива загадка: скислий горох гівно, а здохла баба піч.
Скінчитися 
1. Всьо сі раз скінчит. (Наг.) ...мине. (Дрог.)
Загальна увага про минучість всего на світі.
Скіра 
1. Аж ci на нім скира трісе. (Наг.)
Говорять про перестрашеного чоловіка.
2. В него лиш скіра та кости. (Льв.)
Говорять про змарнілого, виголоднілого чоловіка. Пор. Слав. І, 163; Wand. II, Haut 158; Adalb. Skora 5; Даль І, 378; Тимош. 123.
3. Виґарбую тобі скиру. (Наг.) Я тобі скиру наґарбую. (Наг.)
Погроза: наб’ю тебе. Пор. Wand. II, Leder 63, 65.
4. Висмарував му скиру. (Наг.)
Набив його, наробив синців. 
5. І в баранячій скірі вовка пізнати. (Гнідк.)
Лихого чоловіка пізнати і за облесними словами.
6. Мало зі скири не вискочит. (Наг.)
Говорять про урадуваного чоловіка. Пор. Wand. II, Haut 110; Adalb. Skora 7.
7. Не в своїй скирі ходиш. (Наг.)
Говорять про лихого, непевного чоловіка. Пор. Wand. II, Haut 132.
8. Не стане скірка за виправку. (Наг.)
Говорять про всяке неоплатне діло. Пір. Adalb. Skora 13; Wand. II, Leder 55: Даль I, 121.
9. О чужу скіру йде. (Гнідк.)
Ходить о чуже життя або чужий маєток. Пор. Adalb. Skora 14.
10. По під скіру кіт ся грав, хвостик до гори задер, а ще скірки не дістав. (Мшан.)
Говорять про глейоватий, недопечений хліб, на якім відстала шкірка.
11. Скиру бим з нього здер. (Наг.)
Говорить чоловік у припадку страшної ненависти.
12. Скіра на чоботи, язик на підошви. (Ільк.)
Говорять про невторопного і язикатого чоловіка. Пор. Adalb. Skora 16.
13. Скірочка бігат по раменах, що плівочка. (ЮКм.)
Говорять про вихудлого чоловіка, на якім шкіра морщиться.
14. Скіру з него здер. (Гнідк.)
Дерти з кого шкіру уживається в образовім значінню: визискувати, мучити кого. Пор. Даль І, 134.
15. Тебе скіра свербит. (Кол.)
Хочеться тобі, щоб тебе набито. Говорять збиточному чоловікові, що шукає собі зачіпки. Пор. Libl. 221; Wand. II, Нaut 119; Adalb. Skora 15.
16. Ти пся скоро! (ВЗ.)
Лайка: ти песя шкіро.
17. Того би й на волові скирі не списав. (Наг.)
Говорять про довгу історію або довгу розмову. Пор. Adalb. Skora 1.
Склад 
1. Він то до складу говорит. (Наг.)
Говорить виразно і розумно, ясно.
2. Пішов до складу, де всі святі праведні спочивают. (Наг.)
Говорять про помершого чоловіка. Склад у значінню кладовище, а в переноснім значінню поміщення померших душ.
Складатися 
1. Ничо не складаєся. (ЮКм.)
Не в’яжеться, не щастить.
2. Складає сі, як складаной ножик. (Наг.)
Говорять про облесного, хитрого і зрадливого чоловіка.
3. Як воно дивно складатся! (ЮК.)
Говорять про якусь дивну пригоду.
Складно 
1. Що не складно, то не ладно. (Ільк.)
Що не робиться в згоді і порядку, то буде безуспішне. Пор. Даль І, 604; II, 149. Скляний 
1. Хто скляний дух має, най на чужого каменем не кидає. (Ільк.)
Скляниі дух – натяк на рід божевілля, у якім чоловікові здається, що має скляний живіт. Оповідають, що один такий божевільний умер із перестраху, коли його в живіт ударено каменем.
Склянка 
1. Склянок а дітиц ніколи нема досить: склянки б’ються, а діти мрут. (Кам. Стр.)
Влучне порівняння і вказівка на той сумний факт, що із селянських дітей 	
найбільша часть умирає. Пор. Adalb. Szklanka 4; Celak. 401.
2. Скільинки малі, аби обдільчисті були. (Наг.)
Примовляв чоловік, коли при гостині дали маленькі порції для горівки, щоб одною квартою обділити велику компанію.
3. Скльинки потовчи. (Наг.) ...побити. (Наг.)
Упасти на задницю. Говорять особливо про малих дітей, що часто падуть у задгузі.
Скомрах 
1. Був то великий скомрах, що собі ні з чого ніщо не робив. (Льв.)
Говорять про веселого, легкодушного чоловіка, що не любить турбуватися чим будь.
Скорий 
1. Скорий як медвідь за перепелицями. (Лев.)
Говорять про повільного, неповоротного чоловіка. Перепелиця біжить дуже скоро, а медвідь не може її ніколи догонити.
2. Скорий як черепаха. (Лев., Ільк.)
Говорять про лінивого, неповертливого чоловіка.
3. Скорому ґудз на животі, а лінивому на плечех. (Ком.) ...горб... на плечох. (Мик. н. Дн.)
Скорий швидше наїсться, а лінивий згорбатіє. Пор. Adalb. Skory 1; Sluga 31.
4. Скорому на животі, лінивому на хребті. (Коб.)
Варіант до попер, ч.
Скоро 
1. Як скоро, так зараз. (Луч.) ...так і... (Стрий).
Говорять, коли хтось домагається скорого виповнення свого наказу.
Скотина 
1. І розумна скотина, тілько то не говорит. (Замул.)
Говорить про розумну худобину, пса. корову або коня.
2. Се така скотина. (Наг.) ...правдуба... (Льв.)
Говорять про поганого, брутального чоловіка. Пор. Le Roux de L. I, 93.
Скочити 
1. Він би за нього в огень скочив. (Наг.)
Він так його любить, що готов принести для нього найбільшу жертву. Пор. Libl. 165.
Скривитися 
1. Скривився як середа на п’ятницю. (Ільк.) Скривив сі... (Пасічне).
Говорить про чоловіка, що сердиться або кривдує собі з чогось без причини. Середа і п’ятниця оба пісні дні. Пор. Нос. ст. 427.
2. Скрививсі, ак середа на четвер. (Сороки).
Середа пісний день, а четвер масний, то середі на четвер завкридно.
3. Так сьи скривив, як вош на мороз. (Лисець).
Говорять про незадоволеного, сквашеного чоловіка.
Скриня 
1. Як повна скриня, то і миш газдиня. (Стежн.)
При достатку і найнедотепніша людина знайде собі світа.
Скрипіти 
1. Скрипит як бойків віз. (Дрог.)
Давні бойківські вози були цілком деревляні з немазаними підтоками і їдучи скрипіли незносно. Пор. Сим. 2205.
Скрипка
1. Дав на скрипку, дав за скрипку, тай по грошох. (Жидач.)
Обчислював чоловік свої видатки на ярмарці, не можучи пригадати, на що видав усі гроші.
2. Коби скрипка, коби бас, підскочив бим висше вас. (Наг.)
Примовляє танцюристий парубок.
3. Коби скрипка тай цимбали, підскочив бим до повали. (Наг.)
Варіант до попер, ч.
4. Коб не скрипка та не бас, то б музика свині пас. (Ільк.)
Це інструменти, якими він заробляє на хліб.
5. Скрипочка тири-рири, свині морков перерили. (Наг.)
Говорила дівчина, що мала пильнувати свиней і загаялася при танці.
6. Такий став, як скрипка. (Наг.)
Говорять про змарнілого, сухореброго чоловіка.
Скрипух 
1. Найшла-м, дітинонько, скрипух – бодай мій ворог спух. (Наг.)
Скрипух – рід гриба, нездалии до їдження.
Скрупитися 
1. Кому скрупилось, тобі змололось. (Тер.)
Говорять про якесь лихо, що одному обійдеться легко, а другому тяжко.
2. Комусь ся скрупит, а тобі ся змеле. (Луч.)
Варіант до ч. 1.
Скрутитися 
1. Бодай-єс сі скрутив! (Наг.)
Прокляття. Натяк на овечу хворобу крутець.
Скубти 
1. Не скуби, поки не зловиш. (Стриг.)
Не обчислюй користі, поки не зробиш самого діла.
2. Не скуби, поки-с не ймив. (Город.)
Варіант до попер, ч.
Скулитися 
1. Скулив я, стулився, ги пес, ще й хвіст піджав. (Ільк.)
Говорять про якогось лихом побитого чоловіка.
2. Скулило би ті вдвоє! (Наг.)
Прокляття: щоб ти згорбатів!
Скупий 
1. Скупий г – оїд. (Наг.) ...лічикрупа. (Дрог.)
Говорять про скупого чоловіка, що жалує собі найпотрібніших речей.
2. Скупий гроші складає, а біда калитку шиє. (Наг.)
Скупар, що складає гроші, дуже часто умирає в нужді, не маючи відваги нарушити тих гроший.
3. Скупий два рази тратить. (Ільк., Жидач.)
Він звичайно купує найдешевшу річ, з якої має найменший пожиток або й страту. Пор. Даль І, 101; Слав. II, 120; Libl. 95; Adalb. SkapV 20; Brzoz. 5.
4. Скупий збирав, а дідько сі тим удавив. (Наг.)
Говорять про скупаря, у якого наскладані гроші викрадено, або він сховав їх так, що потім не міг віднайти.
5. Скупий збирає, а чорт калитку шиє. (Збар.)
Варіант до ч. 2. Пор. Le Roux de L. 10.
6. Скупий не глупий, щадний не мудрий. (Мінч.) ...щедрий... (Петр.)
Лиш надмір скупості можна назвати лихом, та надмір щедроти провадить чоловіка до руїни. Пор. Даль 101; Нос. ст. 459.
7. Скупий ни глупий, а гордий ни дурний. (Жидач.)
Дуже часто буває навпаки.
8. Скупий сам собі жьилує. (Наг.)
Тим більше жалує всего іншим.
9. Скупий як би міг, то би два рази одно їв. (Замул.)
Кепкують із захланного скупаря.
10. Скупого два рази живіт болит: раз, же сі наїсть, а друге, же голоден. (Мик. н. н.)
При своїй скупості він захланний і зразу не доїдає, а потім переїдається.
11. Скупий не глупий: вкрав карпели і сховав. (Ба. ВЛ.)
Карпели – ходаки.
12. У скупого завше по обіді. (Петр.)
Він ніколи не погостить іншого.
13. Хто скупий, той не дурний. (Тереб.)
Принаймі сам він уважає себе дуже мудрим.
14. Хто скуп, тот не глуп. (Бистре).
Бойківський Варіант до ч. 13.
Скупити 
1. Тогди скупи, коли на дні. (Ільк.)
Роблячи на дні чоловік мусить жити оскупно, щоб ощадити щось із належної плати.
Скупиця 
1. Ни наша скупицьи, но наш нистаток. (Льв.)
Говорять незаможні люди, не маючи чим приняти гостей.
Скупість 
1. Не наша скупість, ино незможність. (Гнідк.)
Варіант до Скупиця ч. 1.
2. Не скупість, але лихая сила. (Ільк.)
Вимовляється чоловік від якогось датку своїм лихим положенням.
Скупо 
1. Коли скупо, терпи дупо. (Гнідк.)
В недостатку чоловік мусить обходитися без багато дечого потрібного.
Скучно 
1. От скучно за дітинов. (ЮК.)
Говорила мати віддавши дитину у службу.
Слабий 
1. Аж тогди слабий, як їсти не може. (Наг.)
В поняттю селян перше услівіє доброго здоровля, се добрий апетит.
2. Не такий слабий, як си додає. (Луч.)
Говорять про такого, що вдає хворого, аби ухилитися від роботи.
3. Ни тьижко замочи на слабого. (Кольб.)
Слабого чоловіка не тяжко перемогти. 
4. От слабий, бо му ся робити не хоче. (Луч.)
Говорять про такого, що ухиляється від тяжчої роботи вимовляючися браком сили.
5. Слабе від вітру валитсі. (Наг.)
Говорять про схорованого, слабосилого чоловіка.
6. Слабий я, буду вмирати. (ЮК.)
Говорить старець чуючи упадок сил.
7. Слабому сира ніхто не даст, бо як умре, то хибне цілий рік. (Ю КМ.)
Народне вірування.
8. Така-м слаба, як у ступі заопихана. (Наг.)
Говорить жінка висилившися в часі жнив або іншої тяжкої роботи.
9. Таке тото слабе, що лиш раз дмухнути, тай сі переверне. (Наг.)
Говорять про слабосилу, малокровпу людину.
10. Такий єм слабий, як у ступі заопиханий. (Наг.)
Говорить чоловік знесилений тяжкою роботою.
11. Такий слабий, що на руках ходити не може, ані мало їсти не годен. (Нижнів).
Жартують із здорового, повносилого чоловіка, що ходить не на руках, а на ногах, а як їсть, то не мало, лиш багато.
Слабість 
1. Мене його слабість ни свербит, ни болит. (ЮК.)
Говорить чоловік безучасний до слабости іншого.
2. Слабість не радість. (Дрог.)
Слабість може бути або загальним ослабленням організму, або хворобою, в усякім разі річ не мила.
Слава 
1. Боже слава тобі на всьо. (Я. ВЛ.)
Вислів подяки Богу за все добре.
2. Іди в потну славу! (Наг.)
Говорять нечесному чоловікові.
3. На воротах слава не висить. (Ільк.)
Добра слава про чоловіка іде від села до села.
4. Слава би ти пропала! (Ільк.)
Прокляття: щоб ти знеславився чимось.
5. Слава Богу, зломив ногу. (Наг.)
Тропічно про нещасного чоловіка в значінню: зломав ногу, але міг зламати голову, знач, через менше нещастя уйшов більшого. Пор. Wand. II, Gott 996.
6. Слава-ж тобі Господиньку, вже я буду на сподоньку! (Луч.)
Говорить дівка виходячи замуж.
7. Слава Ісусу! – На віки віком! А з верха друком. (Сор.)
Жартливо представляють привітання сполучене з бійкою.
8. Слава ти Боже за ту ласку, що осьвятив піп паску. (Яс.С.)
Говорять на Великдень вертаючи із церкви, де свячено паски.
9. Слава тобі, милий царю, що мій милий на цвинтарю! (Яс. С.)
Говорила жінка вертаючи з похорону свого мужа.
10. Слава тобі, Суси Христи, не буде миє кому гризти. (Пужн.)
Говорила вдова по смерти злого мужа. Пор. Етн. Зб. т. VI, ч. 67. 
11. Тілько слава, що чоловік. (Наг.)
Говорять про змарнілого, зхорованого чоловіка.
Славитися 
1. Хто сам ся славит, той вітрові служит, а хто вітрові служит, тому димом платят. (Рожнів)
Старосвітська приповідка про самохвальбу.
Славно 
1. Славно, а ни пожиточно. (Жидач.)
Про якесь голосне, а некорисне діло.
Слеза 
1. Бодай тя мої сльози побили! (ВЛ.)
Прокляття заплаканої жінки.
2. Вже би го ті сльози втопили, що я через нього виплакала. (Кол.)
Говорила жінка проплакуючи свого кривдника.
3. Котьит сі сльози градом. (Наг.)
Говорять про чоловіка, що плаче рясними сльозами. Пор. Слав. II, 100.
4. Не впадут мої слези на мене тай на мою сорочку. (Гнідк.)
Значення неясне. Впадуть мої сльози на когось іншого.
5. Покотилися сльози, як роса з листя. (ЮК.)
Говорять про рясні сльози плачучої жінки.
6. Рукавом сльози втирає, а очима на парубків зиркає. (Наг.)
Кепкують із молодої вдови, що плаче за помершим чоловіком. Пор. Даль І, 265.
7. Сльози капают як горох. (ЮК.)
Говорять про грубі, рясні сльози.
Сливка 
1. Про єдну сливку коливо буде. (Ст. Богор.)
До колива сливки зовсім непотрібні. Коливо – пшениця варена з маком і медом, яку ставлять у церкві на аналої в часі відправи за померші душі, а по відправі усі присутні в церкві з’їдають по ложці.
2. Сливка-слинка, грушка-минушка, риба-вода, хліб-голова. (Ільк.)
Характеризують різні роди селянських страв.
3. Упав як сливка в г – о. (Наг.) ...в тепле... (Льв.)
Про чоловіка, що попав у якусь погану пригоду, зазнав якогось скандалу.
4. Яка сливка, така слинка. (Луч.)
Від доброї сливки збирається слина в роті.
Слиж 
1. Він ми сі слижом з рук вислизнув. (Наг.)
Говорять про чоловіка, що зручно висмикнувся з якоїсь лихої пригоди.
Слимак 
1. Вибрався як слимак гладенький. (Корч.)
Говорять про ситого коня або про людину.
2. Дати кому слимака облизати. (Наг.)
Нечемна гра, при якій другому проводиться по губах послинений палець.
3. Їде, як слимак. (Наг.)
Їде помалу. Пор. росийське: Улита ѣдетъ, когда то будеть; Le Roux de L.
I, 115.
4. Показав, як слимак роги. (Наг.)
Говорять про несмілого чоловіка, що раптом осмілився трохи і зараз цофнувся назад. Пор. Le Roux de L. I, 115. 
5. Слимаковим ходом іде. (Наг.)
Іде помалу, розлізло.
Слина 
1. Аж му сі слинка в роті збігає. (Наг.)
Говорять про голодного чоловіка, якому на думку про страву збігається слива в роті; в ширшім значінню про всяке ласе бажання. Пор. Le Roux de L. I, 138.
2. Аж слинку ковтає. (Льв.)
Говорять про голодного чоловіка, що дивиться, як інші їдять, а йому не дають. Пор. Нос. ст. 428.
3. Плете, що слина на язик принесе. (Тростянець).
Говорять про балакучого, а брехливого чоловіка. Пор. Гильф. 3485; Libl. 186.
Слих 
1. Бодай му сі слих загирив! (Грин.)
Прокляття: щоб про него не стало й вістки.
2. І слих загинув. (Тереб.)
Пропав без вісти.
3. Йому и слих пропав. (Тухля).
Пропав невідомо куди і як.
4. Не всякому слиху вір. (Наг.)
Не всяка поголоска правдива, то й вірити їй не треба без ближчого справдження. Пор. Даль І, 527; II, 233.
5. Ні слиху, ні диху. (Кобилов.)
Не чути про когось ніякої відомости. Пор. Schlei. 182; Brzoz. Slych 1; Adalb. Slych 1; Hoc. 885; Даль II, 72, 360.
6. Слихом не слихати, а видом не видати. (Залісє).
Говорять про чоловіка, якого довго нема в певнім місці. Пор. Даль II, 458.
7. Щоби за тя ні слиху ні диху не було! (Лол.)
Прокляття: щоб ти пропав безвісти.
Слишно 
1. Што там у вас слышно? Ци сте здравы? (Жег. ВЛ.)
Лемківське привітання: Що там у вас чувати, чи здорові?
Слід 
1. Бодай твого сліду псами шукали тай найти не могли! (Кол.)
Прокляття : щоб ти пропав безслідно.
2. Будут ще твоїми слідами дзвонове серце мазати. (Берез.)
Натяк на обряд, що по пропавшім безвісти чоловіці дзвонять помазавши його слідами дзвонове серце в надії, що він відкликнеться комусь на той дзвін.
3. В чиїсь сліди вступити. (Гнідк.)
Наслідувати когось, робити так, як він робив.
4. За ним давно й сліди замело. (Корч.)
Про нього давно й вість загула.
5. За свіжим слідом сюди прийшов. (Наг.)
Прийшов за слідом звіра або злодія. Пор. Schlei. 159.
6. Згубив єм його слід. (Наг.)
Знач, не маю ніякої звістки про нього, не знаю, чи він живе ще.
7. І сліди свої заберу відси. (Наг.)
Заберуся відси, щоб і сліду мойого тут не було. Говорить чоловік про якесь нелюбе місце. 
8. І сліду не стало. (Тереб.)
Говорять про якусь річ. що пропала безслідно пр. про стару будівлю. Пор, латинське: Nec locus, ubi Troia fait; Даль I, 328, 362; II, 72.
9. He варт міні в слід ступити. (Наг.)
Говорять про маловартого, нікчемного чоловіка.
10. Пішов і сліди за собов забрав. (Наг.)
Пішов і не лишив по собі згадки.
11. Хто на сліду, той на всю біду. (Стежн.)
Говорив син, що «наслідив» по батькові весь маєток і потім мусив сплачувати сестер.
12. Ще будеш з волового сліду воду пити. (Наг.)
Говорять про чоловіка ворожучи йому тяжку нужду і недостаток.
13. Ще ти будеш його сліди цюлювати. (Наг.)
Будеш споминати його з великою любов’ю і жалем.
Сліпати 
1. Ясного дня сліпати. (Гнідк.)
Говорять про чоловіка, що не бачить зовсім очевидної речі.
Сліпачище 
1. Чого би сліпачище хотів, коби пліт видів. (Мінч., Ільк.)
Сліпому було би найбільшим щастям видіти хоч би найменшу річ, найменший слід дороги, пліт. Пор. Osm. Spr. 401.
Сліпий 
1. А я сліпий – не бачу, кого вдарю – не плачу. (Снят.)
Сліпий як ударить когось, то не почуває себе до одвічальности.
2. Він сліпий, а вна й тілько не видит. (Наг.)
Кепкують із підсліпуватих людей.
3. Вчепився того, як сліпий плота. (Городок).
Говорять про впертого чоловіка, що вчепився якоїсь одної думки і не хоче її попуститися.
4. Держиться, як сліпий плота. (Гнідк.)
Держиться якоїсь непевної думки; надіється на щось непевне. Пор. Hoc. ст. 444.
5. Дивив сі сліпий, казав що зелене. (Наг.)
Кепкують із такого, що не розуміється на барвах. Пор. Е. Rot. 112.
6. З сліпого, глухого, німого найлучший муж. (Ільк.) ...найліпший... (Гнідк.)
Бо жінці найлегше його ошукати.
7. Межи сліпими і єдноокий пан. (Гнідк.)
Бо видить більше як всі інші. Пор. дослівно латинське: Inter caecos monocuius rex; Le Roux de L. I, 136; Adalb. Slepy 10; Brzoz. Slepy 3.
8. Най сліпий камінь у воду верже, то і видющий не найде. (Ільк.)
Що сліпий загубить або знівечить, те й видющому годі знайти або направити.
9. Не плакав би сліпий дороги, коби її видів. (Мінч.)
Сліпий плаче шукаючи дороги, якої не видить.
10. Не плакав би сліп, як би видів світ. (Наг.)
Він плаче, жалує того, що не видить світа.
11. Не сліпий, лише не довиджує. (Наг.)
Говорять про підсліпуватого, короткозорого чоловіка. 
12. Прийшов як сліпий до фарби. (Ільк.)
Говорить про те, на чім не розуміється, як сліпий про фарби.
13. Прилип як сліпий до тіста. (Ільк.)
Сліпий не бачучи чогось намацав тісто і воно прилипло до його рук. Говорять про чоловіка, що зробив щось недоладне.
14. Сліпий невидющого водив, та оба в яму повпадали. (Ільк.)
Говорять про дурних людей, із яких один другого навчає, а оба не розуміються на нічім. Пор. Schlei. 153; Гильф. 1037, 2544; Сим. 2120; Wahl І, 96; II, 45; Libl. 185; Е. Rot. 112; Даль І, 592.
15. Сліпий темному поношаєся. (Гнідк.)
Доганяє невидющий невидющому, кепкує дурний з дурного.
16. Сліпий тілько видит вдень, що вночи. (Наг.)
Бо взагалі не видить ніколи і нічого. Пор. Wand. I, Blinder 10.
17. Сліпий хромому доганяє. (Ільк.)
Один не бачить дороги, а другий не може йти, і так один кепкує з другого.
18. Сліпий, хто дальше від носа не видить. (Ільк.) ...не видит далі свого носа. (Наг.)
Говорять про короткозорого або недогадливого чоловіка.
19. Сліпий, хто через решето не видить. (Ільк.)
Крізь решето всі речі виглядають дуже неясно. Є народній звичай, що коли помершого виносять із подвір’я, домашні повинні дивитися на него крізь решето, аби його швидко забути.
20. Сліпий як б’є, то аж тогди перестане, як намацає, жи кров іде. (Пужн.)
Він не може бачити виразу болю у битого. Пор. Етн. Зб. VI, 48.
21. Сліпий як киртиця. (Гнідк.)
Кертиця має очи, але держить їх звичайно зажмурені і в день не видить нічого.
22. Сліпий як тур. (Богородч.)
Про дурного, недотепного чоловіка.
23. Сліпому легка смерть, бо лиш на одно око сі зажмурит. (Яс. C.)
Властиво мова про одноокого, що умираючи зажмурює тілько одне око.
24. То й сліпий видит. (Наг.) ...би ...увидів. (Наг.)
Се зовсім очевидна річ, яка розуміється сама собою. Пор. Тимош. 73.
25. То й сліпому видно. (Наг.)
Вар. до попер, ч.
26. Чого сліпий не видит, то му ся привидит. (Ком.)
Йому звичайно привиджуються речі, яких видющий не бачить.
27. Чого сліпий плаче ? Бо стежки не баче. (Ільк.)
Варіант до ч. 9. Пор. Нос. ст. 308; Сим. 1823; Даль I, 147.
28. Чого я сі не вродив сліпий як кіт, а дурний як медвідь ? (Ворохта).
Запитує себе нещасливий чоловік.
29. Щоби сліпий дорогу видів, чого би хотів! (Залісє).
Варіант до ч. 9. Щоби замісь коби. Пор. Гильф. 3469.
30. Що кому, а сліпі курці все снитсі просо. (Кольб.)
Сліпому все сняться світляні образи. Пор. Даль І, 592. 
31. Що сліпий не увидит, то вигадає. (Попелі)
Він мусить догадуватися того, чого не бачить, і догадується нераз хибно.
Сліпота 
1. Має курьичу сліпоту. (Наг.)
Курячою сліпотою називають таку слабість, що чоловік по заході сонця не може бачити нічого. Се буває у людей виснажених постом або голодом. Пор. Слав. II, 194.
Слобідка 
1. – А з відки? – 3 Слобідки. – А ти з відки? – З Глещави. – Давай хліба. – А диви! (Тереб.)
Жартлива розмова двох селян з різних сіл теребовельського пов.
2. – Ти з відки ? – Зо Слобідки. – Давай хліба. – Нима з відки. (Тереб.)
Варіант до попер, ч.
Слобода 
1. Нема слободи, як на Україні. (Ільк.)
Східна задніпрянська часть України називається Слобідщина длятого, що після Хмельниччини люди із західної України масами переселяли я на вольні землі.
Слово
 1. Ангельські слова, а чортівська думка. (Наг.)
Говорять про облесного, а лихого чоловіка. Пор. Le Roux de L. 9.
2. Ані слова не писне. (Наг.)
Говорять про мовчущого чоловіка, що не вміє або не хоче нічого сказати. Пор. Даль І, 327.
3. Беру вас за слово. (Наг.)
Полягаю на вашім слові.
4. Бризнув му в очи лихим словом. (Наг.)
Докорив йому гірким докором.
5. Будеш ти ще мої слова згадувати. (Ком.)
Говорить чоловік до такого, що не вірить його словам.
6. Вже-смо по слові. (Наг.)
Вже ми дали собі слово, заключили умову.
7. Волів бис був тим словом день дихати. (Наг.)
Говорять такому, що говорить пусті слова або проклинає. Пор. Wand. V, Wort 884.
8. Встачив сі в слові. (Наг.)
Додержав свого слова.
9. В трех словах. (Гнідк.)
Коротко сказати.
10. Давши слово держи! (Гнідк.)
Обіцявши щось треба додержати.
11. Дай прийти до слова! (Вел. Очи).
Позволь мені говорити. Пор. Wand. V, Wort 902.
12. Даю слово чести. (Явор.)
Клянуся на щось чесним словом, запевняю своєю честю, що се так.
13. Даю собі сьвйите слово. (Наг.)
Запевняю сам себе, зарікаюся робити се або те. 
14. Де слова масні, там пероги пісні. (Вовчинедь, Балиг.) ...пироги... (Голешів)
За облесними словами криються звичайно лихі або невдалі діла. Пор. Wand. V, Wort 172.
15. Добре слово коштує не много. (Грин.)
Доброму чоловікові легко сказати добре слово. Пор. Wand. V, Wort 331.
16. Добре слово стоїть за завдаток. (Ільк.)
Чесний чоловік додержує свого слова і що обіцяє, то зробить.
17. Добрим словом мур прібєш, а неправдов у двері не ввійдеш. (Лол.)
Добрим словом чоловік нераз перемагав тяжкі перешкоди, а від неправди гине з найменшої причини.
18. Зараз єм сі зладив на твоє слово! (Бор.)
Я не готов вірити твоїм словам.
19. Захлиснув бис сі на тім слові! (Наг.)
Кленуть такому, що проклинає іншого.
20. Злапав за слово. (Карлів)
Виловив його на брехні, або видурив від него якусь обіцянку.
21. Золоті твої слова. (Наг.)
Ти говориш святу правду. Пор. Wand. V, Wort 917.
22. Кинув слово, як в маточин. (Ільк.)
Значення неясне, мб. сказав якесь важне, рішуче слово.
23. Крайнє слово вам кажу. (Наг )
Говорю вам останній раз рішуче слово.
24. Лагідне слово сильніше дубини. (Гнідк.)
Лагідним словом переконаєш чоловіка, а дубиною можна вбити, а не переконати.
25. Масненькі слова, а пісні пироги дідька варті. (Буськ.)
Просторіший Варіант до ч. 13.
26. Ми вже з ним по слові. (Кол.)
Ми оба зговорилися на щось, дали собі обопільно слово. Вар. до. ч. 6.
27. На словах мід, а в серци їдь. (Наг.)
Говорять про фальшивого, облесного чоловіка. Пор. Е. Rot 346.
28. Не варт він доброго слова. (Наг.)
Говорять про негодящого, нечесного чоловіка. Пор. Wand. V, Wort 864.
29. Не кажучи му злого слова. (Наг.)
Оговорюються хотячи сказати кому лихе слово пр. що він злодій або ошуканець.
30. Нема в тім і сотого слова правди. (Наг.)
Говорять про щось зовсім збрехане і неправдиве. Пор. Wand. V, Wort 897.
31. He мни слова, говори просто. (Наг.)
Не говори баламутно, натяком.
32. Не скаже й слова на вітер. (Наг.)
Говорять про поважного, немногословного, а ретельного чоловіка. Пор. Даль
I, 530.
33. Не так то ся діє, як ся словом сіє. (Корч.)
Говорять про пусту погрозу, якої сповнення не надіються. 
34. Не хапай за слова. (Наг.)
Хапати за слово значить підхапувати чиєсь слово з наміром лихого витолкування.
35. Обценьґами з нього слова не витьигнеш. (Наг.)
Говорять про мовчущого, завзятого чоловіка, що не хоче признатися до чогось. Пор. Wand. V, Wort 946.
36. Свого слова чути не можна. (Наг.)
Такий гомін і галас. Пор. Wand. V, Wort 903.
37. Сьвйитили би сі його слова! (Наг.)
Говорять про якісь пам’ятні і правдиві слова знаного чоловіка.
38. Слова до ради, руки до звади. (Ільк.)
Між мало освідченими людьми від слів до бійки приходить дуже легко.
39. Слова маснії, а пироги піснії. (Ільк.)
Варіант до ч. 13.
40. Слова на вили брати. (Гнідк.)
Говорять про масні, бридкі, грубіянські слова.
41. Слова не полова. (Ільк.)
Слова не пуста річ, зі словами треба бути обережним.
42. Слова не слина. (Гнідк.)
Слова не пуста річ.
43. Слова шкоди не нагородять. (Ільк.)
Шкоду треба надгородити ділом або грішми, а не самими словами.
44. Слова як медок, а від них іде холодок. (Турка).
Говорять, коли хтось солодкими словами відбирає іншому всяку надію. Пор.
Wand. II, Honig 1.
45. Слово біжит, а письмо лежит. (Гнідк.)
Дослівний переклад латинського : Verba volant, scripta manent.
46. Слово вилетить горобцем, а вернеться волом. (Ільк.)
Обмова або брехня з малої дрібниці робиться помалу великою. Пор. Schlei. 186; Тимош. 106; Даль I, 533.
47. Слово до слова, зложиться мова. (Коб.)
Люди зійшовшися слово по слову договорюються до чогось певного. Пор. Leutsch 186; Даль I, 531.
48. Слово летят, письмо лежит. (Коб.)
Варіант до ч. 44.
49. Слово лучше задатку. (Гнідк.)
Розуміється, слово чесного, точного чоловіка.
50. Слово не стріла, а плас не рана. (Грин.)
Слово не стріла, а все таки ранить, а удар пласом не рана, а все таки болить. Ударити пласом у гуцулів значить ударити плазом сокири.
51. Слово не стріла, а глубше ранит. (Гнідк.)
Воно допече нераз чоловікові до живого.
52. Слово по слові. (Льв.)
Scil. дійде до якогось діла. Пор. Wand. V, Wort 829.
53. Слово речи, а гроші лічи. (Пужн.) 
По зробленій устній умові іювиїша наступити грошева виплата. Пор. Етн. Зб. VI, 293.
54. Слово старше ніж гроші. (Бжоз.)
Слово чесного чоловіка вартніше ніж гроші.
55. Спімнеш моє слово. (Наг.)
Говорять такому, що не хоче слухати розумної ради.
56. Та бо ти словами блудиш. (Лучак.)
Говорять брехливому або малоумному чоловікові.
57. Так як бисте ми з рота тото слово виймили. (Наг.)
Здався мені, що я сам хотів те слово сказати. Пор. Wand. V, Wort 837.
58. Ти йому слово, а він тобі десіть. (Наг.)
Говорять про сварливого, многословного чоловіка. Пор. Ном. 2655; Даль І, 136, 312.
59. Той нікому не дасть доброго слова. (Наг.)
Не озвеся ні до кого ласкавим, приязним словом.
60. То пусті слова, але правди в них нема. (Ільк.)
Говорять про очевидну брехню.
61. У мене як уже слово, то слово. (Кос.)
Як скажу слово, то додержу.
62. Чи я тобі коли вразне слово сказав, ци-м тл чим дігнав? (Наг.)
Запитує чоловік чоловіка, що починає з ним сварку без ніякої причини.
63. Цідит слова крізь зуби. (Наг.)
Говорять про розсердженого чоловіка, що силкується здержати свою злість. Пор. Даль І, 531.
64. Чесне ваше слово. (Наг.)
Формула чемності в розмові, коли хтось згоджується на слова іншого чоловіка. Пор. Wand. V, Wort 911.
65. Шкода твоїх слів на нього. (Наг.)
Нема що йому говорити, його не переконаєш нічим. Пор. Wand. V, Wort 935.
66. Як мають сказати слово «дідько», то кажуть: «Вазєйте, розумієте
кумонько, гей той кає, як якес казав, най там часом іде, най сі не приказує людям добрим тай нам; дітько, щез би у тріскє та у болото. (Коломия).
Жартливе обговорення неприємного слова «дідько».
67. Я свого слова не касую. (Стан.)
Що раз скажу, того держуся.
68. Я стою на своїм слові. (Наг.)
Не відкличу того, що раз сказав.
Слота 
1. Бог робит слоту і погоду. (Наг.)
Народнє вірування в дослівнім і ширшім значінню, що Бог насилає на чоловіка злу і добру долю. Пор. Le Roux de L І, 75.
2. Вдарили слоти – ані суди Боже що зробити. (Наг.)
Говорять про слотливе літо.
3. По слоті погода, по вітрі дощ. (Льв.)
Звичайна переміна в природі. Пор. Даль І, 28; Гильф. 569: Le Roux de L. I, 75. 
4. При слоті з’їсть сі й по решеті. (Наг.)
При слоті спиняється робота і зменшується дохід господарства, а тим самим пожива робиться гіршою і скупішою.
5. Слота, бо ляхи пльонтают се. (Будз.)
Вислів ненависті до ляхів, яких поява у народній уяві віщувала слоту.
6. Слота дябельная. (Дрог.)
Про нарамну, довгу слоту.
7. У тебе туй слота, туй погода. (Наг.)
Говорять до примховатого чоловіка, що раз буває веселий, а другий раз сердитий. Пор. Слав. II, 55.
Слотавий 
1. Виглядає як слотаве літо. (Збар.)
Виглядає погано, невесело.
Слуга 
1. В мене слуги такі: я єї локшини, я єї макаран, а вона жидівські лакітки хоче, еї редьковки, цибульки. (Мик. н. Дн.)
Говорить багатий чоловік, що трактує своїх слуг як нижчі від себе сотворіння.
2. Доправяєся як слуга симбрилі. (Лол.)
Симбриля – служебна заплата. Говорять про чоловіка, що допоминається свойого права.
3. Попів слуга як їсть, то упріє, а як робить, то змерзне. (Гол.)
В роботі лінивий, а в їдженю скорий.
4. Сам слуга не візьмеся встати, не то ціпом махати. (Гнідк.)
Господар звичайно будить слугу до ранішої праці, але найчастіше бувають слуги такі, що встають раніше від своїх господарів.
5. Слуга відки прийшов, туди й пішов. (Прісє Равське).
Слуга не причислявся до сімї господаря, хоч працює в ній як наємна сила.
6. Слуга на відслузі, як пес на мокотузі. (Мшан.)
Дослугує свого часу знеохочений.
7. Слуга як не зробит, то му нич не чкодит, а як не доїст, то всім людьом повіст. (Мшан.)
Він дбає більше про те, щоб наїстися, ніж, щоб виробити свою силу.
8. Слуги мої неплачені! (Наг.)
Говорить господар до сусідів, що зійшлися на толоку робити для нього.
9. Слуги, то плачені вороги домашні. (Ком.)
Говорять господарі підозріваючи слуг про те, що виносять домашні секрети або обкрадають їх. Пор. Wand. II, Knecht 114.
10. Ци міняти що року слугу, ци держати, все клопіт. (Мшан.)
Слуга в усякім випадку є тягарем у господарстві.
11. Як слуга служьив, так ґазда платив. (ЮК.)
Господар любить обтягати слузі з умовленої плати за вчинену шкоду і виправдується тим, що слуга служив невірно. Пор. Brzoz. Sluga 3.
Служба 
1. В службі треба вухом землі приймати. (Ільк.)
Слуга мусить коритися кожному з господарської сім’ї.
2. Служба божа не втіче, а лис втіче. (Луч.)
Говорив запалений стрілець, що щоб зловити лиса занедбав службу божу. 
3. Служба вільність тратит. (Наг.)
Хто наймається в службу, той тратить особисту свободу до певної міри. Пор. Adalb. Sluzba 10; Нос. ст. 459.
4. Служба вольности не тратить. (Ільк.)
Слуга стоїть на тім, що служачи господареві поза, своею службою має повну особисту свободу. Це звичайно буває запевнено в службовій умові.
5. Служба не дружба. (Ільк.)
Служба тяжкий обовязок. Пор. Adalb. Sluzba 6; Слав. II, 122.
6. Служба службу родит. (Наг.)
Служба обов’язує до обопільної вигоди.
7. Служба, то гризота. (Льв.)
Слуга звичайно має дуже прикре становище в сімї господаря, та часто робить більше клопоту, ніж услуги. Пор. Schlei. 154.
8. Як би служба була розкіш, то би ї жиди в аренду брали. (Луч.)
Говорять про утяжливість служби.
Служити 
1. Дослуживсє, хоць іди пси бити. (Пужн.)
Говорить слуга, що на старість опинився в бідностs. Пор. Етн. Зб. VI, 133.
2. Не служив дід бабі, і я не буду такій жабі. (Загоч.)
Говорить гонорний чоловік, коли хтось вимагає від нього якоїсь послуги.
3. Не служіт міні, не маю чим таких слуг платити. (Наг.)
Говорить чоловік, що любить сам собі помагати.
4. Хто не служит, той не тужит. (Дар.)
Слуга звичайно тужить за свободою.
5. Хто служив три роки у панів, а три у жидів, того би лиш повісити. (Ільк.)
Служба у жидів і панів деморалізує звичайно чоловіка.
6. Хто служит з ласки, того мішок плаский. (Ільк.)
Хто служить за дармо, той не збагатиться ніколи.
7. Хто служити з ласки, тому милосердєм платять. (Ільк.)
Хто не дослужився нічого, той звичайно на старість іде жебрати.
8. Хто служать з ласки, тому стає хріном хліб панський. (Ільк.)
Життя вислуженого слуги на панськім хлібі буває звичайно дуже прикре.
9. Хто служит, той не тужит. (Лучак.)
Бо все таки має запевнений заробіток.
10. Як хто кому вірне служит, то той тому пердне дуже. (Кукиз.)
За вірну службу платять звичайно невдякою.
Слухати 
1. Всіх слухай, а свій розум май. (Наг.)
В тяжкій пригоді багато людей дає чоловікові раду, але він сам мусить найліпше вирозуміти своє положення і йти за власним розумом. Пор. Wand. I, Anhoren 91.
2. Наперед слухай, а потім повідай. (Наг.)
Щоб щось добре оповісти, треба добре вислухати. Пор. Wand. II, Horen 10.
3. Ни хочиш мине слухати, то слухай псьої скери. (Жидач.)
Говорить батько синові, якого віддає в рекрути. Пор. Schlei. 166.
4. Слухай багато, а мало говори. (Ільк.) 
Чоловік повинен знати много такого, чого не кожному виявляється. Пор. Adalb. Sluchac 16; Слав. II, 53; Нос. ст. 263; Даль I, 519.
5. Слухай добре тай записуй. (Кобил.)
Записуй тут у значінню: затямлюй собі.
6. Слухай і мовчи. (Наг.)
Не на все, що до тебе говорять, мусиш відповідати.
7. Слухай і на вус мотай! (Цен.)
Слухай і знай своє. Пор. Wand. II, Horen 16.
8. Слухай обома вухами! (Наг.)
Слухай уважно. Пор. III, Ohr 260.
9. Слухай старших людей: чужого розуму наберешся і свого не загубиш. (Замул.)
Правило житєвої мудрости. Пор. Нос. ст. 458.
10. Слухам, але сі ни рухам. (Жидач.)
Говорить непослушний слуга. Пародія двірського тону, де на кожний поклик пана слуга повинен відповідати: « slucham!» Пор. Adalb. Sluchac 10.
11. Треба слухати, може й на правду не так сонце сходит. (Явор.)
У служебнім положенню чоловік мусить слухати навіть несправедливих докорів і розказів.
12. Хто не слухає вітця матери, тот нех слухає псьої скіри. (Лев.) ...нехай... песьої шкіри. (Ільк.)
Мова про непослушного парубка, якого віддають у рекрути, де він мусить слухати бубна. Пор. Bebel 349; Тимош. 268; Wand. I, Aeltern 37, 38: Даль I, 261 ; II, 152; Сим. 2489.
13. Хто не слухає тата, той послухає ката. (Ільк.)
Непослушний син часто сходить на злочинця і гине ганебною смертю.
Слюсар 
1. Заки слюсар обпилує, коваль діти погодує. (Наг.)
Шлюсарська робота марудніша від ковальської.
2. Слюсар – холодний коваль. (Дрог.)
Кепкують ковалі із шлюсарів.
Смага 
1. Смага би го вбила! (Жабє) ...втьила! (Жабє).
Гуцульське прокляття. Смага – горячка, лихорадка.
Смак 
1. В тім такий смак, як печений рак. (Сор.)
М’ясо печеного рака належить до найсмачніших, але народ мало цінить його.
2. Дав Бог смак, а ситости не дав. (Старем.)
Є апетит, а нема чим наїстися.
3. Ей, як ти дам, то смак стратиш. (Матіївці)
Погроза. Дати тут у значінню вдарити в лице.
4. Кількі смаку, тількі гріха. (Дар.)
Їсти масні страви в піст уважається гріхом.
5. Коби мав смак у губі, а встид в очах, то би того не робив. (Ком.)
Говорять про чоловіка, що робить або говорить щось паскудне.
6. Припав му до смаку, як муха до меду. (Ільк.)
Вподобалося йому щось, засмакував у чімось.
7. Смаку в писку не мати. (Гнідк.) 
Бувають такі люди, що їм ніщо не смакує, або такі, що не можуть їсти певних страв, пр. меду.
8. Смаку, як в печенім раку. (Ільк., Петр.)
Варіант до ч. І. Говорять про якусь дрібну річ, котрою не можна насититися. Пор. Нос. ст. 429.
9. Тілько смаку, що в печенім раку. (Луч.)
Варіант до попер ч. Пор. Adalb. Smak 7; Brzoz. Smak 5.
10. Тілько смаку, що у раку. (Пост.)
Варіант до ч. 8 і 9.
11. Хто чого не їв, той і смаку не знає. (Лучак.)
Смак страви пізнає тілько той, хто її їсть.
12. Чи смак, чи ни смак, коби кешка, як кіляк. (Жидач. )
Що будь з’їсти, аби жолудок напасти.
13. Ци смак, ци не смак, аби кишка як кімак. (Наг.)
Смачне чи несмачне з’їсти, аби лише насититися.
Смакувати 
1. Нині ти тото не смакує, а завтра як сі пропостиш, то ти за медівник стане. (Наг.)
Говорять такому, що не хоче їсти якоїсь не особливо смачної страви.
Смаркати 
1. Що насмаркав у полу, то розмазав по виду. (Доброс.)
Говорять про чоловіка, що своє смаркатиння обтирає полою.
Смаркатий 
1. З смаркатим не наїшся, з дурнем не розмовишся. (Підгірки)
З смаркатим їсти бридко, а з дурнем говорити неприємно.
Смаркач 
1. То ще смаркач. (Наг.)
Говорять про малого хлопця.
Смарувати 
1. Смаруй біду маслом, вона кричить, що г – ом. (Снят.)
Незадоволеному чоловікові жадне добро не буде до вподоби; все йому бридко.
2. Спаруй с – ку медом, вона г – ом смердит. (Коб.)
Варіант до попер, ч.
3. Хто смарує, той їде. (Мик. н. Дн.) ...посмарує... поїде. (Ільк., Петр.)
Хто підкупить урядників, той виграє справу. Мова про давне підкупне правосуддя. Пор. Adalb. Smarowac 5; Celak. 362.
Смачно 
1. Смачно говорити. (Гнідк.)
Говорити весело, приємно.
Смердіти 
1. Не смерди, де кадят. (Гнідк.)
Не мішай поганого з приємним. Пор. латинське: Ne misceantur sacra profanis.
2. Смердит, а смак має. (Луч.)
Говорять про жіночий половий орган.
3. Хоть смердить, коли смак має. (Ільк.)
Варіант до попер, ч.
Смерека 
1. Ей, ви сі тепер на смереку дивите! (Берез.)
Дивитися на смереку значить дожидати смерти, буцім то роздивляти ту деревину, з якої має бути зроблена домовина.
Смерековий 
1. Він уже в смерековий лист свище. (Сенечів.)
Говорять про чоловіка збіднілого або змарнованого.
Смертний 
1. Волів бим тя на смертній постели побачити, ніж отак, (Крех.)
Говорять про чоловіка скаліченого або взагалі діткненого тяжким нещастям.
Смерть 
1. А смерть би ти погана була! (Наг.)
Прокляття лихому чоловікові.
2. Блідий як смерть. (Стан.)
Смерть уявлена тут в постаті блідого трупа. Пор. Даль І, 378.
3. Бодай му ніколи смерти не було! (Наг.)
Кленуть лихого, старого чоловіка. Занадто довгий вік уважається великим нещастям. Пор. Adalb. Smierc 3.
4. Боршем сі смерти надіяв. (Наг.)
Говорить чоловік про якесь несподіване, страшне нещастя.
5. Був єм при його смерти. (Лол.)
Коли вмирає якийсь господар, є звичай, що сходяться найблизші свояки і сусіди, щоб бути свідками його смерті. Чоловік, що вмирав сам опущений людьми, уважається дуже нещасливим.
6. Вжем гадав, що смерть моя. (Наг.)
Говорить чоловік перебувши якусь тяжку хворобу або якийсь великий перестрах.
7. Вже мі хіба смерть потьигне. (Наг.)
Говорить чоловік, якого за життя багато тягали по різних процесах. Пор. Wand. IV, Tod 2575.
8. Вже-м при смерти був. (Наг.)
Говорить чоловік, перебувши тяжку слабість.
9. Видима смерть страшна. (Льв.)
Видима смерть, се смерть від якогось елементарного нещастя, пр. утоплення або спалення в огні. Пор. Даль І, 335.
10. Від смерти ані відхреститися, ані відмолитися. (Ільк.)
Для кожного чоловіка смерть неминуча. Пор. Даль І, 340.
11. Від смерти не можна відперти. (Залісє).
Варіант до попер, ч. Смерть не признає ніяких доказів, що промовляють за довшим або коротшим життям чоловіка. Пор. Слав. II, 125; Libl. 131: Даль І, 341.
12. Від смерти нема викупу. (Льв.)
Коротший Варіант до попер, ч.
13. Від смерти сі вернув. (Наг.)
Перебув тяжку хворобу.
14. Дві смерти не буде, а єдної не минути. (Гнідк.)
Говорить чоловік, що вдається в якесь небезпечне діло, що грозить смертю, пр. іде на війну. Пор. Adalb. Smierc 6.
15.Двох ми смертий не буде. (Стан.)
Потішається чоловік ідучи на якесь небезпечне діло. Пор. Нос. 292; Даль. І, 331.
16. До смерти не буду пити, а до сьвятого Николая: дай Боже здоров’я! (Мшан.)
Жартлива приказка: до смерти тут мав вначінє не часове, але особове. Пор. Етн.Зб. VI, 20.
17. До смерти не пий, а до сьвйитого Николая можна. (Мшан.)
Варіант до попер, ч. Пор. Етн. Зб. VI, 65.
18. Зі смертев торгу нема. (Мик. н. Дн.)
Коли хоче, то забирав чоловіка.
19. Знаю, що мі смерть не мине: коли-тогди, то но мні прийде. (Берез.)
Говорить старший чоловік, якому бажають ще довгих літ життя.
20. Іно би го по смерть посилати. (Гнідк.)
Говорять про такого посланця, що довго не вертається посланий за ділом.
21. Йому три чвертії до смерти. (Жидач.)
Він прожив уже довгий вік, але може ще жити досить довго.
22. Коби тілько до смерти дожити. (Лучак.)
Жартує собі веселий чоловік.
23. Кого смерть дусит, той хоць не рад, а вмирати мусит. (Ком.)
Говорять про тяжку смертельну слабість чоловіка.
24. Кождий свою смерть має. (Луч.)
Народне вірування, що кожному чоловікові призначений рід його смерті.
25. Кожному своя смерть буде. (Наг.)
Варіант до попер, ч. Ніхто не мине того рода смерти, яка йому призначена.
26. Кому не до смерти, той з гробу си вівертит. (Грин.)
Говорять про таких людей, що вмерши відживають перед самим похороненням.
27. На волосок від смерти. (Наг.)
Говорять про якусь наглу, моментальну небезпеку. Пор. Даль І, 340.
28. На смерть і родини нема злої години. (Гнідк.)
В кожній годині родяться і вмирають люди в різних місцях землі.
29. На смерть нема зілля. (Ільк.) ...ліку. (Наг.)
Ніякий лік не може продовжити людського життя до безконечності. Пор. Adalb. Smierc 25; Даль І, 349; Е. Roi. 539; Гильф. 2610; Тимош. 320; Слав. І, 33: Hoc. 395.
30. Не дай Боже наглої смерти. (Наг.)
Наглу смерть уважають великим нещастем або виразною карою божою, але смерть від грому уважають щасливою в Бога.
31. Не лай Боже смерти без людей. (Гнідк.)
Смерть у самоті без людей уважають великим нещастям. Пор. ч. 5; Даль І, 344.
32. Нема каянні по смерти. (Карл.)
Народне вірування, що хто вмре в тяжких гріхах без сповіди, той на тім світі не може спокутувати ix. Пор. Слав. II, 70.
33. Нема смерти без причини. (Ільк., Петр.) ...без притоки. (Терноп.)
Кожна смерть має якусь причину або природну або неприродну. Пор. Adalb. Smierc 33, 106; Celak. 312; Дик. 507; Слав. II, 124; Даль I, 342.
34. Ні смерти, ні попусту. (Наг.)
Говорять про тяжку довгу слабість чоловіка. Пор. Adalb. Smierc 2; Даль I, 149, 343.
35. О смерти гадай, а хліба шукай. (Гнідк.) 
Чоловік до смерти повинен дбати про якийсь заробіток.
36. Пішов – лиш го по смерть посилати. (Борис.)
Говорять про такого, що пішов і довго не вертається.
37 Пожив смерти самохіть. (Кос.)
Самохіть вдався в якесь небезпечне діло, в якім утратив життя.
38. Бо смерти каяння нема вже. (Мик. н. Дн.)
Народне вірування, що чоловік повинен за життя відпокутувати свої гріхи. Вар. до ч. 83.
39. По смерти нема покаяння. (Ільк.)
Варіант до попер, ч. Пор. Даль II, 163.
40. Прийде смерть – срака пердь. (Мик. н. Дн.)
Жартлива поговірка про передсмертний страх.
41. Прийшла смерть, а душечка пердь. (Цен.)
Варіант до попер, ч.
42. Радше смерть, ніж так жити. (Наг.)
Говорить чоловік у дуже нещасливих обставинах.
43. Сам си смерти ни зробю, бо-м си сам житьи не дав. (Наг.)
Говорить чоловік, якому хтось злобний радить зробити собі смерть самому.
44. Скорше чоловік смерти сподіється, як такої біди. (Комар.)
Говорять про якесь страшне нещастя, що несподівано спаде на чоловіка. Пор. Libl. 210.
45. Смерте моя, стань ми сі! (Наг.)
Говорить чоловік доведений до розпуки.
46. Смерти в Бога не проси. (Льв.)
Просити смерти в Бога уважають тяжким гріхом. Пор. Слав. І, 185.
47. Смерти не бійсі, але гріхів. (Наг.)
Смерть у гріхах далеко страшніша ніж смерть безгрішного чоловіка. Пор. Даль І, 339.
48. Смерти не відперти: як народився, так треба умерти. (Залісє).
Се загальний життєвий порядок усіх живих істот.
49. Смерти не мож відперти. (Гнідк.)
Смерть найстрашніша сила, що панує над людським життям. Пор. Adalb. Smierc 53.
50. Смерти не треба шукати, сама прийде. (Ільк.)
Нераз люди, що раз у раз наражають своє життя, жиють довго, а інші серед найкорисніших обставин умирають швидко.
51. Смерть і жена від Бога призначена. (Ільк.)
Народне вірування. Жінка в життю чоловіка має нераз так само фатальне значення, як смерть. Пор. Adalb. Smierc 62; Celak. 881.
52. Смерть гірш злодія, не дасть ся відполошити. (Гнідк.)
Смерть приходить, коли сама хоче, і чоловік не може їі остерегтися.
53. Смерть за плечима, а біді весілля. (Ільк.)
Кепкують із старого чоловіка, якому недалеко до смерти, а він жениться. Пор. Даль І, 339. 
54. Смерть і роди не чекают погоди. (Ковалівка) ...родини ...години. (тамже).
Родяться і вмирають люди кожної години.
55. Смерть і родини не питают лихої години. (Горохол.)
Варіант до попер, ч.
56. Смерть лести не знає. (Ільк.)
Її не підкупиш, ані не відпросишся.
57. Смерть му в очи заглянула. (Гнідк.)
Говорять про чоловіка, що в ночи або в день нагло затрясеться. Пор. Слав. ІІ, 124: Нос. ст. 429.
58. Смерть не весілля. (Буськ).
Смерть у кожнім, навіть найщасливішім разі сумна річ.
59. Смерть не горе, по велике море. (Залісє).
Значення неясне.
60. Смерть не гуд, коли брати йде, ані не гучит, коли замучит. (Буськ).
Смерть забирає людей без розбору, не заповідаючи себе ніякими знаками.
61. Смерть не жартує. (Наг.)
Вона губить людей старих і молодих. Пор. Schlei. 182.
62. Смерть не знає пардону. (Мик. н. Дн.)
Вона не щадить нікого, ні багатого, ні бідного.
63. Смерть не напасть. (Луч., Ст. Богор.)
Вона натуральна конечність усякого життя.
64. Смерть не перебирає. (Ільк., Петр.)
Вона морить високих і низьких, бідних і багатих, щасливих і нещасливих. Пор. Adalb. Smierc 75; Слав. П, 125; Muka 3550.
65. Смерть не питає: «Чий ти?» (Льв.)
Вона погубляє кожного, самітного чи родовитого чоловіка. Пор. Слав. II, 124.
66. Смерть не питає: «Чи хочеш, чи не хочеш?» (Льв.)
Вона не залежить від волі чоловіка. Пор. Muka 3557.
67. Смерть не повість, де чоловіка ззість. (Ком.)
Вона не заповідає себе наперед.
68. Смерть не ревізор. (Гнідк.)
Значення неясне тим, що смерть приходить так само несподівано як ревізор. Ревізорами називали давніше фінансових урядників, що пошукували по селянських хатах за контрабандою тютюном або сировицею, т. е. соляною водою, якої не дозволялося брати нікому із джерел.
69. Смерть не трубит, коли губит. (Явор., Мик. н. Дн.)
Смерть не заповідає себе наперед, приходить нераз несподівано. Пор. Wahl
ІІ, 26.
70. Смерть нікого не мине. (Наг.)
Їй кожний чоловік підданий. Пор. Muka 3545.
71. Смерть по людьох ходит. (Наг.)
Випадки смерти трафляють я між людьми рідше або частіше. Пор. Даль І, 345. 
72. Смерть своє бере. (Наг.)
Бере те, що їй підпадає. Пор. Даль І, 346.
73. Смерть старому перед очима, а молодому за плечима. (Льв.)
Старий мусить сподіватися її кождого часу, а молодому вона грозить несподівано. Пор. Muka 3550.
74. Смерть усіх порівнає. (Наг.)
Порівняє багатих з бідними. Пор. Даль І, 341.
75. Тото біда, що смерть для всіх єдна. (Мик. н. Дн.)
Від смерти не винятий ніхто.
76. То ще не смерть, коли жінка вмре. (Луч.)
Бо чоловік нераз по смерти одної жінки буває щасливим з другою. Пор. Сим. 468.
77. Три дни до смерти, та ніяк дожити. (Явор.)
Говорить старий чоловік, якому життя минає дуже тяжко.
78. Хто ж ми смерть дасть, коли Бог не дає? (Наг.)
Говорить старий чоловік, якому докоряють, чому не вмирає.
79. Хто о смерти гадає, тому в заті не грає. (Гнідк.)
Той бере життя поважно.
80. Штири чверти до смерти. (Мик. н. Дн.)
Говорять, коли хто дуже хворий. Варіант до ч. 21.
81. Що буди, то буди, а смерти ни буди. (Жид.)
Говорять про небезпечне діло, яке не грозить смертю.
Сметана 
1. Як не було на сметані, то на сирватці вже не буди. (Будз.)
Як не було щастя в добробуті, то в бідності не буде.
2. Як не було сметани на солодкім молоці, то вже й на кваснім не буде. (Балиг.)
Варіант до попер, ч.
Смичок 
1. З-за смичка топка пеленичка. (Наг.)
Смичок – музикальний інструмент. Сільський музика жиє звичайно в тісних обставинах, бо має невеликий заробок.
Смілий 
1. І смілого пси кусають. (Ільк.)
Найчастійше кусають несмілого, такого, що втікає, а від смілого звичайно втікають. Пор. Adalb. Smialek 3.
2. Смілий жид у школі бздит. (Петр.)
На се не треба великої смідости. Пор. т. II, Жид ч. 13.
3. Смілий як за плотом. (Ільк.)
Жартливо про чоловіка, що за плотом уважає себе зовсім безпечним і може відтам нападати на іншого. Пор. Adalb. Smial 9, 15.
4. Смілому Бог помагає. (Льв.)
Відвагою можна дуже часто здобути корисне становище в життю. Пор. Тим. 51.
5. Смілому всюди дорога. (Коб.)
Він у всякім положенню дасть собі раду.
6. Смілому хліб не пропаде. (Комар.)
Бо він не дасть собі його видерти.
Смітє 
1. Кожний на своїм сміттю пан. (Наг.)
Хозяйство, хоч і як мале, дає кождому право до самостійного життя.
2. На старе смітє вертайся. (Ільк.)
Говорять про чоловіка, що на старість вертає на місце свого уродженя; в ширшім значінню про чоловіка, що вертає до старих хиб. Пор. Adalb. Smiecie 4.
3. Не виноси сміття з хати. (Наг.)
Не роби сплетень, не виявляй хатних брудів. Пор. Даль І, 528; II, 68, 198.
4. Що на своїм сміттю, то не згине. (Ільк.)
Хиба що хто вкраде.
Сміх 
1. Було сміха, як у церкві. (Дар.)
Кепкують із придурковатого чоловіка, що сміється чогось у церкві або при якійсь невідповідній оказії.
2. Вам сміх, а мені біди міх. (Старі Богородч.)
Говорить чоловік, якому інші з жарту наробили багато біди. Пор. Даль
II, 117.
3. За що сміх, за то й гріх. (Кольб.)
Гріх осмішувати когось без причини. Пор. Слав. II, 128; Сим. 391.
4. З великого сміху міг би сі чоловік минути. (Наг.)
Надто великий сміх переходить у істерією, яка часом кінчиться апоплексією.
5. Мают його на сміх. (Кот.)
Говорять про людей, що роблять собі сміх із іншого чоловіка.
6. Най би тому сміх с писка йшов, як я се с тебе смію. (Будз.)
Значення неясне.
7. На сміх ci виставити. (Наг.) ...дати. (Наг.)
Зробити щось таке, з чого люди будуть сміятися. Пор. Wand. I, Geliichter 6.
8. Нема сміху без плачу. (Залісє).
Сміх часто веде за собою плач. Пор. Wahl I, 83.
9. По сміху плач. (Льв.) ...часто наступає... (Льв.)
Те, що в першій хвилі видається смішним, те по ближчій розвазі може видатися дуже сумним.
10. Став сміхом на ціле село. (Богородч.)
Говорять про чоловіка, що осмішився якимось глупим поступком.
11. Сміха з ня пустив межи людьми. (Тухля).
Осмішив мене між людьми.
12. Сміха півперек світа. (Яс. С.)
Якась смішна річ, що зробилася загально відомою, смішний скандал.
13. Сміх людям казати. (Стан.)
Говорять про глупу річ, про яку смішно й говорити. Пор. Нос. ст. 429.
14. Сміх людьом повідати. (Будзанів) ...повісти. (Наг.)
Говорять про якусь смішну подію.
15. Сміх та покаяніє на весь світ. (Богородч.)
Говорять про справу не то смішну, не то страшну.
16. Тобі до сміху, міні до плачу. (Бергом.) 
Говорить чоловік, із якого біди інший сміється. Пор. Adalb. Smiech 4; Celak. 184.
17. Тобі сміх, а міні плач. (Ільк.)
Варіант до попер, ч. Пор. Adalb. Smiech 5, 12.
18. Тобі сміх, а міні реготи. (Бергом.)
Тобі смішно, а мені ще смішніше.
19. Тобі сміх, йому болю міх. (Мик. н. Дн.)
Варіант до ч. 2.
20. У него і сміх і плач на верха. (Гнідк.)
Про чоловіка склонного з чого будь сміятися і з-за чого будь плакати.
21. У тебе все лиш хихи та сміхи. (Наг.)
Говорять до легкодушного, смішкуватого чоловіка. Пор. Сим. 2209.
22. Як ти ся не будеш сам на сміх давати, не будут ся з тебе люде
насмівати. (Балиг.)
Як не будеш робити смішних дурниць.
Смішне 
1. А що ти нині таке смішне ззів? (Наг.)
Говорять до чоловіка, що нараз починає сміятися з чогось невідомого іншим.
Смішно 
1. Що смішно, то грішно. (Наг.)
Приповідка не зовсім вірна, не все смішне буває грішне. Пор. Сим. 2635.
Смішок 
1. Йому смішки в голові. (Бібр.)
Говорять про веселого чоловіка, який з чого будь любить сміятися.
2. Смішка з’їв. (Сор.)
Говорять про чоловіка, що нараз починає сміятися не знати з чого.
3. Ти нині смішка ззів. (Жидач.)
Ти нині знайшов або видумав щось смішне або смієшся без причини.
Сміятися 
1. До розпуку сміятися. (Гнідк.)
Сміятися дуже сильно і довго.
2. З других сміявся, а сам в біду попався. (Коб.)
Се трафляється звичайно чоловікові, що кепкує собі з інших.
3. З нас би ся всі сміяли, як би ми то зробили. (Ю. Км.)
Говорять чесні люди, коли їм хто раїть якесь нечесне, погане діло.
4. Не смій сі, братку, з чужого упадку. (Кути).
Упадок чий будь у всякім разі сумна річ, і з нього не треба сміятися. Пор. Osm. Spr. 288; Wand.ІІІ, Leute 1167; E. Rot. 421.
5. Не смійся з чужої біди, бо з твоєї ще гірше насміються. (Короп.)
Правило життєвої мудрості.
6. Ни посмієсі убране, але (пробачте) ус – не. (Кольб.)
Сміються не з гарно одітого, тілько з нечистого або лихо одітого.
7. Смієсі крізь зуби. (Наг.)
Говорять про нещирий, силуваний сміх. Пор. Wand. V, Zahn 195.
8. Сміє сі на кутні зуби. (Наг.)
Іронічно: сердиться або жалує чогось. Пор. Е. Rot. 624 ; Wand. V, Zahn 204.
9. Смієсі, як дурень до сира. (Сор.) ...гий дурний... (Жидач.)
Сміється без причини або з благої причини. Пор. Ad alb. Smiac siе 14; Wand. I, Anlachen 94. 
10. Сміє сі, як циган до грошей. (Наг.)
Сміється радіючи наперед, що зможе їх украсти. Пор. Слав. І, 184.
11. Смієся, аж му очи скачут. (Богородч.)
Говорять про щирий, веселий сміх.
12. Смієся з дурного розуму. (Коб.)
Сміється не розуміючи сам чого, або з такого, чого сам не розуміє.
13. Сміється озеро з болота. (Гнідк.)
Сміється гірше з лихого.
14. Смійсі, Гривку, дам ти сливку. (Кос.)
Гривко – назва пса. Деякі пси люблять їсти сирі сливки.
15. Смій сі, Касуню, до пана, дасть пан ґрейцар. (Баг.)
Говорить мати до дочки заохочуючи її, щоб кокетувала пана.
16. Смійся, смішку, дам ти кишку. (Ільк.)
Говорить чоловікові, що сміється за леда яким словом або дотепом.
17. Сміються на цілий світ. (Ю. Км.)
Говорять про легкомисних людей, які все підіймають на сміх.
18. Сміються, як з голої вівці. (Лучак.)
Сміються без ніякої потреби, бо гола, острижена вівця зовсім не смішна.
19. Сміялисі, аж рака лазили. (Наг.)
Мало не лягали зо сміху. Про гру «рака лазити» диви висше Рак ч. 1, 11.
20. Там то ся сьіяли, мало ся не постікали. (Крех.)
Говорять про якусь смішну сцену, що відбулася при численнім зборі людей.
Смола 
1. Будеш у смолі кипіти. (Наг.)
Говорять до грішного чоловіка, що не хоче покаятися.
2. Маю смолу, не гроші. (Вор.) ...мару... (Бор.)
Смола уважається символом нещастя; по німецьки Pech значить також смола і нещастя.
3. На тобі смоли горьичої! (Наг.)
Говорить розсерджена жінка до недбалого чоловіка, не маючи дати йому що їсти.
4. Нема на тебе смоли горьичої. (Наг.)
Говорять про дуже лихого чоловіка для якого просять божої кари.
Смолюх 
1. Замащений як смолюх. (Льв.)
Смолюхом називають обсмалений фартух смоляра або коваля.
Смоляний 
1. Смольині має руки, треба сі стеречи. (Кольб.)
Розігріта смола робиться липкою; смоляні руки – такі, що до них прилипає чуже добро, злодійські руки.
Смотрити 
1. Смотри кінця кождій справі. (Ільк.)
Правило життєвої мудрості. Пор. латинське: Prudenter agas et respice finem.
2. Смотри, мовчи, а своє роби. (Ільк.)
Для успіха всякого діла потрібно оглядности і повздержиості в балаканню,
3. Смотри на задні кілкі. (Гнідк.) ...колеса. (Наг.)
Оглядайся на наслідки всякого діла.
4. Смотри свого носа. (Гнідк.)
Пильнуй свойого добра, дбай про свої діла. 
5. Смотри себе, буде з тебе. (Ільк.)
Старайся зрозуміти себе самого. Пор. грецьке: (Грец. Орг. стор. 133), латинське: Nosce te ipsum. Пор. Adalb. Patrzec 17.
6. Там смотриш, де ся з комина курит. (Гнідк.)
Говорять до чоловіка, що бажає жити чужим хлібом не маючи свого.
Смрід 
1. Смрід такий, що може сокира висіти. (Наг.)
Говорять про задушний смрід у хаті, де зібралося повно людей. Пор. Muka 405.
Смуток 
1. А смуток би ті тьижкий огорнув та би ті вкрив! (Наг.)
Прокляття. Смуток у значінню тяжкого нещастя.
2. А смуток го знає! (Стара С.)
Смуток тут у значінню лихої пригоди або лихого часу.
3. Бодай тобов смуток гречку возив! (Гвізд.)
Прокляття. Смуток тут персоніфікація якоїсь лихої сили або чорта.
4. По смутку втіха. (Наг.)
Scil. наступав. Пор. Adalb. Smutek 3.
5. Смуток би на тя темний та чорний упав! (Ільк.)
Бойківське Прокляття.
6. Смуток ті бери! (Богород.)
Прокляття. Смуток знов у значінню лихої сили.
Снити 
1. Я снив о панах, щезли би! (Жабє).
Говорив гуцул ув’язнений у Коломиї, якому снилися пани, т. є. судовики, і який з того ворожив собі нещастя.
Снитися 
1. Ані ми сі не снило. (Наг.)
Говорять про якусь дивну, нечувану річ. Пор. Гильф. 1208.
2. Ані ми сі снит. (Наг.)
Я й не думаю про те. Пор. Даль ІІ, 61.
3. Коли прпсниться чорний пес, значить хворобу. (Лучак.)
Народне вірування із народного сонника.
4. Коли присниться, що випаде підошва, то хтось близький умре. (Луч.)
Із народного сонника.
5. Коли сниться баба жебрачка, значить невірність жінки або мужа. (Кутк.)
Із народного сонника.
6. Коли сниться барвінок, буде весілє. (Лучак.)
Із народного сонника.
7. Коли сниться барвінок, то се значить смерть. (Лучак.)
Із народного сонника.
8. Коли сниться баюра й рови, значить п’янство і нехарність. (Кутк.) ...нещастя, лихий припадок. (Дрог.)
Із народного сонника.
9. Коли сниться битє до крови, то якийсь свояк приб’ється. (Лучак.)
Із народного сонника. 
10. Коли снитьсі бійка, то щось сі приб’є. (Наг.)
Прийде хтось або прийде якась вість. Варіант до попер, ч.
11. Коли сниться бійка, прийде гість. (Кутк.)
Із народного сонника.
12. Коли сниться весілє, значить похорон і смуток. (Кутк.)
Із народного сонника.
13. Коли сниться весілє, то буде сварка. (Лучак.)
Із народного сонника.
14. Коли сниться вмерлець, буде «змертвінє», гризота, жура. (Лучак.)
Із народного сонника.
15. Коли сниться вода бистра, а брудна, то се значить некорисний інтерес або страта. (Кутк.)
Із народного сонника.
16. Коли сниться горівка, то буде сварня. (Лучак.)
Із народного сонника.
17. Коли сниться горох, то се значить сльози. (Лучак.)
Із народного сонника.
18. Коли сниться горячий дощ, то віщує плач. (Кутк.)
Із народного сонника.
19. Коли сниться град, буде віспа на діти. (Кутк.)
Із народного сонника.
20. Коли сниться гречка, буде суперечка. (Лучак.)
Із народного сонника.
21. Коли сниться дзвонок, то значить новина. (Лучак.)
Із народного сонника.
22. Коли сниться дитина жива або умерла, то се значить біль зубів. (Лучак.)
Із народного сонника.
23. Коли сниться дитина, то сповниш якийсь гріх. (Лучак.)
Із народного сонника.
24. Коли сниться дід жебрак, значить недостаток і пониженє. (Кутк.)
Із народного сонника.
25. Коли сниться дощ, то віщує багатство. (Кутк.)
Із народного сонника.
26. Коли сниться жаба, то се обмова. (Кутк.)
Із народного сонника.
27. Коли сниться жайворонок, то се свобода і щастя. (Кутк.)
Із народного сонника.
28. Коли сниться жидівка, то се Богородиця. (Лучак.)
Із народного сонника.
29. Коли сниться жид, то добрий зиск. (Лучак.) ...буде якийсь зиск. (Наг.)
Із народного сонника. 
30. Коли сниться жид, то се сьв. Миколай. (Лучак.)
Із народного сонника.
31. Коли сниться жито, то се віщує життя. (Лучак.)
Із народного сонника.
32. Коли сниться жовняр, то се згубна пиха. (Кутк.)
Із народного сонника.
33. Коли сниться зазуля, то хтось з родини умре. (Лучак.)
Із народного сонника.
34. Коли сниться застіжка, буде тобі чогось стадно. (Лучак.)
Із народного сонника.
35. Коли сниться зелене жито, то се значить здоровіє. (Лучак.)
Із народного сонника.
36. Коли сниться каламутна вода, то се значить сльози. (Лучак.) ...нещастя, клопіт. (Наг.)
Із народного сонника.
37. Коли сниться капуста, значить сивці. (Лучак.)
Із народного сонника.
38. Коли сниться ксьондз, то се «він» (чорт). (Лучак.) ...то буде нещістє. (Наг.)
Із народного сонника.
39. Коли сниться ластівка, то се рідні сусіди. (Кутк.)
Із народного сонника.
40. Коли сниться мала дитина, то се значить нещастя, гризоту, слабість. (Лучак.)
Із народного сонника.
41. Коли сниться місяць, то прибуде кавалер. (Лучак.)
Із народного сонника.
42. Коли сниться молода в биндах, значить смерть дома або в родині. (Кутк.)
Із народного сонника.
43. Коли сниться м’ясо, то се якийсь гріх. (Лучак.)
Із народного сонника.
44. Коли сниться неприятель, жди процесу і страти. (Кутк.)
Із народного сонника.
45. Коли сниться огонь або дим, то се значить, що хтось на тебе злий. (Лучак.)
Із народного сонника.
46. Коли сниться огонь, будуть злодії. (Лучак.)
Із народного сонника.
47. Коди сниться огонь, то значить маєток. (Малк.) ...сварня. (Лучак.)
Із народного сонника.
48. Коли сниться пасіка або пчоли з обніжєм, то се значить добробут. (Кутк.)
Із народного сонника. 
49. Коли сниться пес, буде сварня. (Малк.)
Із народного сонника.
50. Коли сниться плач, то буде втіха. (Лучак.)
Із народного сонника.
51. Коли сниться полотно, то в хаті буде вмерлець. (Малк.)
Із народного сонника.
52. Коли сниться полотно, то се перед тобою дорога стелиться. (Луч.)
Із народного сонника.
53. Коли сниться пранє, то люди про тебе говорять. (Лучак.)
Із народного сонника.
54. Коли сниться приятель, надійся незгоди або зради в подружжю. (Кутк.)
Із народного сонника.
55. Коли сниться пшениця, то се недобре. (Лучак.)
Із народного сонника.
56. Коли сниться рій, значить хрестини. (Кутк.)
Із народного сонника.
57. Коли сниться сивий чоловік, то се Сьв. Миколай. (Лучак.)
Із народного сонника.
58. Коли сниться скажений пес, то се значить нещастя, велику напасть. (Лучак.)
Із народного сонника.
59. Коли сниться сливка, то се віщує синці. (Малк.)
Із народного сонника.
60. Коли сниться соловій, то се любов. (Кутк.)
Із народного сонника.
61. Коли сниться стрільба, то значить новина. (Лучак.)
Із народного сонника.
62. Коли сниться судія, то жде тебе якась кривда, гризота. (Кутк.)
Із народного сонника.
63. Коли сниться хрест, то се значить гріб. (Лучак.)
Із народного сонника.
64. Коли сниться церков, надійся радості. (Кутк.)
Із народного сонника.
65. Коди сниться цибуля, буде слабість. (Лучак.)
Із народного сонника.
66. Коли сниться циганка молода і гарна, то се значить недугу, слабість, смерть. (Кутк.)
Із народного сонника.
67. Коли сниться циганка стара й погана, то се значить клопіт і нещастя для закоханих, заздрість і зрада в подружжю, домашні клопоти. (Кутк.)
Із народного сонника.
68. Коли сниться чиста вода, то се значить здоровлє. (Лучак.) ...радість, поводженє. (Наг.)
Із народного сонника.
69. Коли сниться чорт, треба змінити житє, поправитися. (Кутк.)
Із народного сонника.
70. Коли сниться, що гасиш огонь, то надійся, що полагодиш домашні непорозуміня. (Кутк.) 
Із народного сонника.
71. Коли сниться, що зуб випаде, то хтось з роду вмре. (Лучак.)
Із народного сонника.
72. Коли сниться, що йдеш за труною, жди випадку смерти в родині. (Кутк.)
Із народного сонника.
73. Коли сниться, що йдеш через воду, топишся, буде хвороба. (Луч.)
Із народного сонника.
74. Коли сниться, що ловиш риби на вудку або в сіть, то надійся корисного зарібку. (Кутк.)
Із народного сонника.
75. Коли сниться, що падеш у яму, то се віщує слабість. (Лучак.)
Із народного сонника.
76. Коли сниться, що рвеш зуб, то хтось умре. (Лучак.)
Із народного сонника.
77. Коли сниться, що тебе вбито, то се твої вороги тішаться. (Кутк.)
Із народного сонника.
78. Коли сниться, що тебе пес кусає, то будеш битий. (Лучак.) ...напасть. (Наг.)
Із народного сонника.
79. Коли сниться, що тебе побито, то тебе жде стид і пониження. (Кутк.)
Із народного сонника.
80. Коли сниться, що тебе пси кусають, то будуть на тебе люди пльотки робити. (Лучак.) ...то якийсь ворог на тебе завзьивсі. (Наг.)
Із народного сонника.
81. Коли сниться, що ти втонув, то се віщує страту маєтку або життя. (Кутк.)
Із народного сонника.
82. Коли сниться, що топишся, то знайдешся в розпучливім положеню. (Кутк.)
Із народного сонника.
83. Коли сниться, що хтось когось б’є, то щось або хтось «приб’ється» до дому, прийде гість або якась новина. (Лучак.)
84. Із народного сонника.
Коли сниться ясний огонь, то буде добра новина. (Лучак.)
Із народного сонника.
85. Коли сняться вівці, впаде сніг. (Лучак.)
Із народного сонника. 
86. Коли сняться воші, то буде гризота. (Лучак.)
Із народного сонника.
87. Коли сняться вугрі, то буде сварка. (Лучак.)
Із народного сонника.
88. Коли сняться голки, значить кольки. (Лучак.)
Із народного сонника.
89. Коли сняться голуби, буде гризота. (Малк.)
Із народного сонника.
90. Коли сняться горіхи, то або будуть на нас, або ми на кого лихі. (Лучак.)
Із народного сонника.
91. Коли сняться гроші, то се любов. (Лучак.)
Із народного сонника.
92. Коли сняться гроші, то се значить сльози. (Лучак.)
Із народного сонника.
93. Коли сняться грушки або ябка. то се значить синці. (Лучак.)
Із народного сонника.
94. Коли спяться два чоловіки, то прийдуть старости. (Лучак.)
Із народного сонника.
95. Коли сняться живі риби, то буде втіха. (Лучак.)
Із народного сонника.
96. Коли сняться звізди, буде весілє. (Лучак.)
Із народного сонника.
97. Коли сняться коні, то буде вітер. (Лучак.)
Із народного сонника.
98. Коли сняться коралі, то значить гризоту, сльози. (Малк.)
Із народного сонника.
99. Коли сняться корови, то се значить смерть у родині. (Лучак.)
Із народного сонника.
100. Коли сняться кури, буде журба. (Лучак.)
Із народного сонника.
101. Коли сняться пацьорки, то буде плач. (Лучак.)
Із народного сонника.
102. Коли сняться пироги, то хтось на тебе ворогує. (Лучак.)
Із народного сонника.
103. Коли сняться померші родичі, то се значить гризоту. (Лучак.)
Із народного сонника.
104. Коли сняться пчоли, буде огонь. (Малк.)
Із народного сонника.
105. Коли сняться риби, то буде слабість (Малк.) ...сварня. (Ремен.)
Із народного сонника.
106. Коли сняться риби, буде слабість, особливо стережися стеклого пса. (Лучак.)
Ширший Варіант до попер, ч. 
107. Коли сняться риби, що плавають у ріці, то се злудні надії. (Кутк.)
Із народного сонника.
108. Коли сняться різні птахи, то буде товар здихати. (Лучак.)
Із народного сонника.
109. Коли сняться свині, то буде сварка. (Лучак.)
Із народного сонника.
110. Кози сняться скопані грядки, буде вмерлець. (Лучак.)
Із народного сонника.
111. Коли сняться хоругви, то се значить смерть у родині. (Лучак.)
Із народного сонника.
112. Коли сняться червоні ябка, прибуде кавалер. (Малк.)
Із народного сонника.
113. Коли сняться яйці, будуть на тілі ґулі, або між людьми пльотки. (Лучак.)
Із народного сонника.
114. Най ci там своїм снит. (Наг.)
Говорять про покійника з чужого роду.
115. О золотих горах снит му ся. (Гнідк.)
Говорять, коли кому сниться щось надзвичайно гарне або щасливе.
116. Се йому й не сниться. (Гнідк.)
Про те він і не думає.
117. Снитсє, бздитсє, розсвиснесє – мине сє. (М. Гош.)
Вночі сниться чоловікові всячина, а як настане день, то все те забудеся.
118. Снитсі – бздитсі. (Мик. н. Дн.)
Кепкують із того, хто вірить у сни. Пор. Нос. ст. 430.
119. Снитсі, бздитсі, а дурному радість. (Мик. н. Дн.)
Говорять, коли хтось оповідає про якийсь недоладний сон і старається з нього щось виворожити.
120. Снитсі – мантит сі; розвиднитсі – нема що повідати. (Наг.)
У сні бачить чоловік всяку всячину, а рано не може собі сего всего пригадати.
121. Сниться – бздиться; звинеся – минеся. (Гол.) ...пріснесі... (Яс. С.)
Варіанти до ч. 117.
122. Снится – бздится; хочеться срати – треба вставати. (Мінч.)
Це т. зв. хлопський зигарок, по якім пізнають пору ночи.
123. Таке ми сі ані снило. (Наг.)
Про се я навіть не думав.
124. Таке ми сі снило, що аж страшно повідати. (Наг.)
Говорить чоловік, коли бачив якийсь страшний сон.
125. Таке ми сі снило, що тобі сі г – о коло носа вило. (Дрог.)
Жартлива відповідь на питання, що тобі снилося?
126. Як сі снит бійка, то сі хтось ід хаті приб’є. (Наг.)
Із народного сонника. Варіант до ч. 10. 
127. Як сі спит г – о, то значит щастє. (Розділ) ...гроші. (Ком.) ...буде чоловікові якась добра пригода. (Жидач.)
Із народного сонника.
128. Як сі снит жид, то щістьи, гроші. (Наг.)
Із народного сонника.
129. Як сі снит огень, то стережи і злодія. (Наг.)
Із народного сонника.
130. Як сі снит пес, то значит ворога. (Наг.)
Із народного сонника.
131. Як сі снит піп, то біда. (Наг.)
Із народного сонника.
132. Як сі снит рій пчіл, то буде огонь. (Розділ).
Із народного сонника.
133. Як сі снит чиста вода, то добре, здоров’я, а як каламутна, то слабість, клопіт. (Наг.)
Із народного сонника.
134. Як сі снит чоловікові, що літає, то значить, що росте, або що йому буде якась радість. (Наг.)
Із народного сонника.
135. Як сі снит, що зуб випаде, то хтось близький умре. (Наг.)
Із народного сонника.
136. Як сі снит, що чоловік плаче, то буде радість. (Наг.)
Із народного сонника.
137. Як сі снит, що щось зіб’єш, зломиш, підреш, то значит шкоду в хаті. (Наг.)
Із народного сонника.
138. Як сі сньит коралі, то буду т сльози. (Наг.)
Із народного сонника. Варіант до ч. 98.
139. Як сі свьит пчоли, то буде повінь. (Малехів к. Жид.) Як снит сі рій пчіл... (Малех.)
Із народного сонника.
140. Як сі сньит фореньґви, то огень буде в селі. (Наг.)
Із народного сонника. Фореньґви – церковні хоругви.
141. Як снит сі злодій, буде огонь. (Розд.) ...то значит гроші. (Малех. нов.) ...щастє. (Мервичі).
Із народного сонника.
142. Як сниться дзюра в стіні, то се значить смерть у родині. (Луч.)
Із народного сонника.
143. Як сняться пироги, то вороги. (Тереб.)
Із народного сонника. Вірування основане на подібности слів «пироги», «вороги».
144. Як таке приснитсі, то вже не хибне, а мусит статисі. (Наг.)
Говорять про якийсь вправний, віщий сон.
Сніг 
1. Біле як сніг. (Наг.)
Говорять про всяку білу твар, про людське тіло і т. і. Пор. Даль І, 613. 
2. Бодай тя сніг спалив! (Будз.)
Жартливе прокляття, основане на пісні:
           «Бодай, тебе, мій миленький, спалив сніг біленький. 
            Сім раз єм ті чарувала, а ти здоровенький; 
            Сім раз єм ті чарувала, а осьмий не буду, 
            Бо так єм си розгадала світ не перебуду.»
3. Припав сніжок на мій обліжок. (Наг.)
Поговірка основана також на пісні:
           «Припав сніжок на обліжок, ще лежит торічний; 
            Поможи ми, моцний Боже, бом сирота вічний.» 
Пор. Даль І, 260.
4. Сніг і мороз на Великдень віщує недороду. (Мокротин).
Із народного календаря.
5. То мене так обходит як торічнийі сніг. (Льв.)
Се мені байдуже. Пор. Даль 362.
6. Як сьніг з дощом, йди до шевця з плачом. (Винники).
Коли погана погода, тоді шевцеві пильна робота.
Сніп 
1. Сніп до снопа, буде копа. (Коб.)
Говорять складаючи копи або полукіпки.
2. Я йому і сніп і перевесло, і лопата і помело. (Коб.)
Я для нього роблю всяку пожиточну услугу.
Снітий 
1. Снітий змиваю, полон призиваю зо всіх штирьох сторон на моє подвір’я. (Мшан.)
Народня примівка проти снітиїв у пшениці. Снітий – рід заразливого грибка чорної барви, що виїдає цілі колоски пшениці.
Снувати 
1. Сную свої думки. (ЮК.)
Говорить чоловік про своє звичайне, буденне думання.
Снуватися 
1. Снуєся ми перед очи, як вдень так і вночи. (Ільк.)
Говорять про якусь напасливу річ або напасливого чоловіка, що наприкряється вдень або набивається на сон.
Собака 
1. Бодай і собака свою жону мала. (Гнідк.)
Жартливе прокляття, бо жона буває раз щастєм, раз нещастям.
2. Вільно собаці і на Бога брехати. (Ільк.)
Пес звичайно не знає того, на кого бреше, але дуже часто своїм інстинктом бреше на злого чоловіка, хоч би й знайомого. Пор. Даль І, 580.
3. Годі го відогнати, як собаку з весілля. (Довге Стр.)
В часі весіль пси із сусідніх домів крутяться там, де виливають помиї або викидають недоїдки.
4. І собака по нім не затрубит. (Бор.)
Говорять про чоловіка лихої пам’яти, за яким ніхто й не заплаче.
5. І старому собаці дригають жили в сраці. (Ільк., Петр.)
Говорять про старого чоловіка, якому збирається на любощі.
6. Кормити собаку сіном, то з голоду згине. (Львів)
Пес належить до звірів м’ясоїдних і сіна не їсть. 
7. Ліпше собаку годувати, ніж чужу дитину. (Стрий).
Від пса можна надіятися більшої вірности, ніж від чужого годованця.
8. Не завір собаці з переду, бо вкусит; шкапі з заду, бо фицне, а жінці ані з переду, ані з заду. (Городен.)
Правило житєвої мудрості.
9. Не треба нам собак, і люде оббрешут. (Дар.)
Іронічна поговірка про лихих сусідів.
10. Сільська собака най ся меже двірські не мішає. (Ільк.)
Двірські собаки бувають звичайно расові, сільські мішаної, лихої породи. Пор. Adalb. Sobaka 4; Celak. 325.
11. Собаці собача смерть. (Наг.)
Говорять про лихого чоловіка, що згиб поганою смертю. Пор. Нос. ст. 430; Тимош. 69; Даль І, 342.
12. Що по собаці в церкві? (Наг.)
Собаці в церкві не місце. Передача польської загадки: «Co po psie w kosciele?», у якій «po psie» стоїть замісь «pop ssie».
Собкати 
1. Так ним собкає, як волом у ярмі. (Лучак.)
Собкати тут у значінню командувати, гонити, від окрику «соб», що значить «наліво».
Соболя 
1. Ой ти собольо жидівська! (Княж.) ...кашоварко... (Княж.)
Соболя з латинського suboles – член родини, служниця.
Сова 
1. А виділа сова світ? (Краснос.)
Народ вірить, що сова в день не видить нічого.
2. Бодай так сова світ виділа! (Печен.)
Жартливе прокляття, коли чоловік запевняє, що чогось не бачив. Пор. Adalb.
Sowa 1.
3. Жибим так собі ноги поломав. (Будз.) ...зуби... (Будз.)
Прокляття; гра слів: «сові» замісь «собі».
4. Знає сова, що красна сама. (Гнідк.)
Говорять про погану жінку, яка уважає себе гарною.
5. Знати сову по пір’ю. (Наг.)
Лиху людину пізнати по її вдачі. Пор. Сим. 1062; Adalb. Sowa 9.
6. І сова казала, що її діти найкращі. (Ком.)
В поняттю нашого народу сова поганий птах. Говорять про те, коли родичі невродливих дітей уважають гарними.
7. Сова свої діти хвалит. (Гнідк.)
Кожда мати хвалить свої діти, поки їй занадто не докучать. Пор. Wahl I,
31; Osm. Spr. 373.
8. Коли сова з’яструбіє, то висше сокола літає. (Ільк.)
Натяк на давній звичай приучувати соколів і яструбів до полювання на інших птахів. Можливо, що до такої самої служби уживали і Adalb. Sowa 6; Celak. 101.
9. Надув сі як сова. (Наг.)
Сова в день сидить звичайно надута і нерухлива, але вночи літає дуже шпарко і тихо. Пор. Adalb. Nadac siе 11. 
10. Не виділа сова сокола; як узріла, аж умліла. (Ільк.)
Говорять про якусь несподівану, не дуже приємну стрічу.
11. Не вродить сова сокола, іно таке, як сама. (Ільк.)
Із поганого роду не вийде добра дитина, тілько звичайно подібна до родичів. Пор. Слав. II, 18; Нос. ст. 431; Leutsch 13; Bebel 198; Libl. 52; Haller II, 13; Adalb. Sowa 8; Celak. 405; Le Roux de L. 114.
12. Не пара сова до сокола. (Гнідк.)
Різні стани людей не радо входять із собою в супружі зв’язки. Пор. Е. Rot. 133.
13. Не приведе сова сокола, а сова сову. (Наг.) Не вродит... (Наг.)
Жінка з ледачого роду буде мати ледачі діти. Пор. Е. Rot. 557; Wahl I, 91; Haller II, 13; Wand. I, Eule 29; Ad alb. Sowa 15.
14. Овва, велика ми птиці – сова! (Цен.)
Народ дивиться на сову звичайно досить згірдно, головно для того, що її крик звичайно дуже неприємний, по народному віруванню віщує смерть.
15. Пізнала сова сокола. (Залісє).
Полюбилося двоє з нерівних станів.
16. Сова в лісі, савдат в стрісі, стріху дере, сало бере. (Пужн.)
Примовляв солдат, т. є. росийський вояк, продершися крізь стріху і крадучи в господаря сало. Пор. Етн. Зб. VI, 193.
17. Сова му на дасі затявкала. (Гнідк.)
Сова віщує йому близьку смерть.
18. Сова – поганий птах: як на котрі хаті закричит, то вже там певне вмерлець буде. (Наг.)				
Народнє вірування. Пор. Даль І, 61; Adalb. Sowa 12; Celak. 496.
19. Сова приспівує соловієві. (Гнідк.)
Говорять іронічно, коли хтось без голосу і без слуху береться співати.
20. Спить сова тай кури бачить. (Ільк.)
Сниться їй те, що вона бажала б пожерти. Пор. Нос. ст. 431, 433; Сим. 2159; Даль II, 114 279.
21. Сова хоть би літала по під небеса, то соколом ніколи не буде. (Ільк.)
І поганий чоловік, хоч би як величався, не буде через те чесний. Пор. Adalb. Sowa 10; Celak. 214.
22. У сови совині діти найкрасші. (Наг.)
Для кожної матері свої діти наймилійші. Пор. Wand. II, Krahe 1, 75; Слав. II, 67.
23. Чи може сова в сонце дивитися? (Ільк.)
По народньому віруваню сова зовсім не може бачити сонця.
24. Чи сову каменем, чи совою в камінь, сові все одно. (Снят.)
Чи чоловік нападе на нещастя, чи нещастя нападе на чоловіка, то йому все одно. Пор. Adalb. Sowa 2; Даль П, 463.
Согрішити 
1. Ви ані согрішите, ані вам сі покаяти. (Мшан.)
Говорять непоправному грішникови, що вже не може далі грішити.
2. Не согрішили бисте, як бисте дали в файку тютюну. (Наг.)
Так примовляв молодий парубок до «сумліня» старшому господареві, просячи в нього жмінки тютюну. 
Содома 
1. Там Содома і Гомора. (Гнідк.)
Говорять про дім або сім’ю, у якій панує безладдя і неморальність. Пор. Adalb. Sodoma 1.
Сокира 
1. Відпас сокиру. (Наг.)
Відпас у значінню загубив.
2. Візьми, жінко, сокиру з-за лави, аби ся сусід не вкалічив. (Гнідк.)
Іронічне речення: господар підозріває сусіда, що вкраде йому сокиру з-за лави.
3. Втратив єм сокиру, най хоть топорище вернеся. (Луч.)
Говорить чоловік, що поніс більшу страту, а ратує хоч меншу часть. Пор. Adalb. Siekiera 5.
4. Говориш, як сокира плине. (Бабухів).
Говорять про тупоумного або гикавого чоловіка, що говорить запинаючися.
5. – Де сокира? – Там, де топорище. – А до ти є? – А, тут коло
себе. (Водники).
Жартлива розмова двох близьких товаришів.
6. Загубивши сокиру добре й топориско. (Ільк.)
При великій згубі добра хоч мала решта.
7. За лавою сокиру найти. (Гнідк.)
Знайти щось там, де ніхто не згубив, де річ лежить звичайно. Сокира в селянських хатах стоїть звичайно за лавою під стіною, встромлена в щілину між лавою і стіною. Пор. Adalb. Siekiera 11.
8. За сокиров ліс росте, а за рискалем ні. (Зазул.)
На пні рубаного дерева виростають нові нарости з того самого коріння, а на місці викопаного дерева не виросте нічого.
9. Знайшов сокиру під лавицев. (Жидач.)
Знайшов щось таке, чого не згубив, або вкрав. Пор. Adalb. Siekiera 11.
10. Знайшов сокирку під лавков. (Коб.) ...сокиру за... (Ільк., Петр.) ...сокиру під лавою. (Луч.) Найшов... за лавов. (Наг.)
Варіанти до попер, ч.
11. З ту нов сокиров у ліс сі не їде. (Стрий).
Для рубаня дерев треба мати остру і тяжку сокиру.
12. Меже двома сокирами не згине. (Наг.)
Значення неясне.
13. Ой гвавт, сокири ми дайте! (Льв.)
Викрик чоловіка доведеного до розпуки.
14. Острий як жидівська сокира. (Наг.)
Говорять про тупоумного чоловіка. Жидівська сокира буває звичайно тупа і визублена.
15. По загиблій сокирі добре й топориско. (Луч.) ...топорище. (Іванівці К.) По згубленій... добре... (Петр.)
Варіанти до ч. 6. Пор. Гильф. 536; Е. Rot. 672; Нос. ст. 408; Wand. I, Axt 14; Слав. I, 54.
16. Пропала сокира – чорт її бери. (Наг.)
Говорить чоловік поносячи якусь невелику страту і не маючи надії повернути її. Пор. Wand. Т, Axt 26. 
17. Сокира, мотика, топорець – сорока, ворона, зоробець. (Ільк.)
Жартливе зіставлення слів.
18. Сокира остра, мотика їй сестра. (Ільк.)
Сокира і мотика обі з заліза і обі острі.
19. Сокира – хоть за рідним батьком кидай! (Луч.)
Жартує чоловік діставши до рук добру сокиру.
20. Там би сокира у висла. (Гнідк.)
Там така задуха, вгусле повітре. Пор. Нос. ст. 456.
21. Що ми зробиш? Сокиру ми з- за лави озьмеш? (Наг.)
Говорить чоловік другому, що грозить йому, а не може зробити ніякої шкоди.
Сокіл 
1. Знати сокола по лету. (Наг.)
Знати чоловіка по його прикметах. Пор. Сим. 1061; Hoc. 270; Даль ІІ, 248.
2. Не продавай сокола в полет. (Гнідк.)
Значення неясне.
Солити 
1. Вже-м два рази солив, тай ще пересолене. (Наг.)
Жартує чоловік досипавши два рази солі, де треба було лиш раз досипати.
2. Так соли, щоби аж загусло. (Наг.)
Жартує чоловік упоминаючи жінку, аби відповідно посолила страву.
Соловій 
1. При соловію і воробедь співак. (Гнідк.)
При добрім співаці і лихий співак може допомогти до хору.
Солод 
1. З дего нема нічо, як з бабиного солоду. (Орел.)
Говорять про якусь пусту річ.
Солодкий 
1. Не будь солодкий, бо тя злижуть, не будь гіркий, бо тя сплюють. (Ільк., Петр.)
Правило житєвої мудрості: не будь ані занадто приємний, ані занадто прикрий. Пор. Гильф. 1744, 2876; Schlei. 181; Нос. ст. 361; Wand. II, Honig 99; Adalb. Slodki 2. Ни будь солодкий як мід, бо те мухи зідят. (Жидач.) ...злижут. (Наг.)
Варіанти до ч. 1. Пор. Libl. 39.
3. Обернув солодким до рота. (Кол.)
Повернув діло так, щоб для нього було корисніше.
4. Солодкий як мамина цицька. (Ямниця.)
Говорять про приємного чоловіка.
5. Солодкий як пердюга. (Сап.)
Іронічно про прикрого, неприємного чоловіка. Нерцюга – паприка.
6. Солодкі губи я сам си оближу. (Гнідк.)
В приємних обставинах чоловік обходиться без підмоги приятелів.
7. Таке солодке, що сі губи злипают. (Наг.)
Говорять звичайно про мід.
8. Хто вкусив солодкого, той певно гіркого не схоче. (Ур.)
Хто зазнав приємностий життя, тому прикрості тим більше незносні.
9. Що солодке, то коротке. (Наг.)
Житєві приємности тревають звичайно коротко. 
10. Як за солодкими грушами люде йдут, няй так за мною молодці линут; як ни мож злим оком у ясне сонце ся подивити, так оби хлопці не могли без мене жьити. Як своє тіло любю, так оби мене любили. (Ю. Км.)
Примівка дівчини, що рада як найліпшс вийти замуж.
Солома 
1. Ліпша своя солома, як чужа перина. (Ур.)
Ліпше своє, хоч лихе, від чужого величного.
2. Не присувай соломи до вогню. (Ільк.)
Будь обережним у всякім небезпечнім ділі. Пор. Adalb. Sloma 5, 9; Даль II, 205.
3. Не рад, шо в соломі, ще и шелестит. (Орел.)
Жартують із такого чоловіка, що мусить спати в чужій соломі.
4. Соломов топила, горшком воду носила: та такий сі хліб удав, шо під
шкіров кіт сі грав. (Кольб.)
Жалувалася жінка, що спекла невдалий, закалцьоватий хліб.
Соломяний 
1. Ліпша соломяна згода, як золоте право. (Жидач.)
Соломина згода, значить згода з понесеним невеликої шкоди, ліпша як дорогий процес, який можна програти.
2. Ліпше соломяне життя, як золота смерть. (Наг.)
Ліпше жите, хоч у біді, як смерть, хоч у великих достатках.
3. Соломяним слугою ніхто не доробився. (Ільк.)
Соломяний слуга – недотепний, лінивий.
Солоний 
1. Не солоне, як трава. (Ільк.)
Говорять про несолений хліб або страву.
2. Солоне як ропа. (Наг.)
Ропа або сировиця – натуральна вода з значним процентом солі.
Солоно 
1. Солоно заплатив. (Кол.)
Дорого заплатив, дав ціну більшу від вартості предмету.
Солонище 
1. Збігаються як на солонище. (Ільк.)
На солоні джерела збігається худоба із далеких пасовиськ, а також деякі звірі, як серни і олені.
Сон 
1. А то твердий сон, нівроку! (Наг.)
Говорять про твердий, солодкий сон здорового чоловіка.
2. Він сі міні на сон набиває. (Наг.)
Сниться мені часто.
3. В сні бачити або їсти червоні вишні – стид. (Кутк.)
Із народного сонника.
4. В сні бачити бохонець хліба – добре. (Кутк.)
Із народного сонника.
5. В сні бачити коралі – стид. (Кутк.)
Із народного сонника.
6. В сні бачити нецки значить родини і втіху. (Кутк.)
Із народного сонника.
7. В сні чути кукання зазулі, значить зраджена таємниця. (Кутк.)
Із народного сонника. 
8. Дав му на сон. (Наг.) ...на спаньи. (Наг.)
Дав йому якогось лікарства, щоб міг спати.
9. Зі сну сі проходив. (Наг.)
Говорять, коли хтось нагло збудиться зі сну.
10. Коли в сні бачиш арештантів, то жде тебе якийсь страх. (Кутк.)
Із народного сонника.
11. Коли в сні бачиш клітку, стережися ворожого підступу. (Кутк.)
Із народного сонника.
12. Коли в сні бачиш кров, то якийсь свояк приїде. (Лучак.)
Із народного сонника.
13. Коли в сні бачиш умерця, то се значить здоровлє і довгий вік. (Кутк.)
Із народного сонника.
14. Коли в сні бачиш утопленого, то жди руїни маєтку і здоровля. (Кутк.)
Із народного сонника.
15. Кому на сон, тому на здоровйи. (Наг.)
Коли хворому чоловікові вертає сон, то він починає приходити до здоровля.
16. Лиш як крізь сон си пригадую. (Наг.)
Говорять про якийсь слабий, невиразний спомин.
17. На сон ми сі збирає. (Наг.)
Говорить чоловік, якому хочеться спати.
18. На сон му вдарило. (Наг.)
Попав у безсонність, стратив сон.
19. Нема солодшого від сну. (Наг.)
Здоровий сон належить до найбільших приємностий людського життя. Пор.
Слав. І, 320.
20. Перший сон найсолодший. (Наг.)
Перший сон після того, як чоловік засне, триває звичайно найдовше і найліпше покріпляє організм.
21. Сон би від тебе втік! (Наг.)
Прокляття: щоб ти попав у безсонність.
22. Сон го зморив. (Гнідк.)
Говорять про чоловіка, який прокидається змучений страшними сонними привидами.
23. Сон мара, Бог віра. (Наг.)
Осторога, щоб не вірити сонним привидам, а покладатися на божу волю.
Пор. Wahl I, 77; Слав. II, 144; Adalb. Sen 10; Celak. 15.
24. Сон ми голову клонит. (Наг.)
Поетичний вислів замість: мені хочеться спати.
25. Сон мі ломит. (Наг.)
Дуже хочеться спати.
26. Сон мі сі не бере. (Наг.)
Не можу заснути.
27. Сон, то найліпший лік. (Наг.) 
У многих хворобах, особливо гарячкових, твердий, глубокий сон означає пересилення хвороби і поліпшення здоров’я. Пор. Даль І, 675.
Сонний 
1. Має ся як сонне виджіння. (Зазул.)
Ходить, як сам не свій.
2. Пропала бис, як сонне видінє. (Тлумачик).
Прокляття.
Сонце 
1. Аби-м світа-сонцьи не видів, як я то видів! (Наг.)
Заклинає себе чоловік, що не видів чогось.
2. Аби сонце світило, а місяць і зорі як хотят. (Дар.)
Жартливий вислів: аби мені була головна основа життєвого щастя пр. здоров’я, розум, то про інші приємності мені байдуже. Пор. Wand. I, Achtem 4; Даль ІІ, 240; Le Roux Je L. I, 83.
3. А сонцьи бись праведного не виділа! (Княж.)
Прокляття.
4. Бодач ся на тебе ясне сонічко не дивило! (Лол.)
Прокляття ненависному чоловікові.
5. Бодай тебе сонце не виділо! (Стан.)
Прокляття.
6. Буде єдного сонця на небі. (Ільк.) Досить... (Гнідк.)
Досить одного Бога. Пор. Adalb. Slonce 7; Celak. 318; Libl. 218.
7. Вже сонце на дві кочерги над заходом стойит. (Орт.)
Так означають пізнє пополуднє.
8. Вже сі сонце на оборожину до гори підхопило. (Наг.)
Так означають час пізного поранка.
9. До сонцьи вставати. (Наг.)
Вставати перед сходом сонця. Пор. Le Roux de L. I, 83.
10. Заки зійде сонце – роса очи виїсть. (Мик. н. Дн.)
Говорить нещасливий чоловік даремно ожидаючи щасливого повороту в його життю. Пор. Сим. 1892.
11. Заклинає сонцем, місяцем, росами, водами, зорями і вертепами. (ЮК.)
Формула заклинаня.
12. За сонцьи зробити. (Наг.)
Зробити до заходу сонця.
13. Засвітит сонце і в моє віконце. (Наг.)
І мені настане щасливійше життя. Пор. Даль І, 28; Schlei. 179.
14. І перед нашими воротами колись сонце зійде. (Мінч.. Петр.) ...засвитає. (Ільк.)
15. І в нашім домі настане колись щасливійше життя. Пор. Adalb. Slonce 13.
І сонце не всі гори осьвічує, хоть високо ходит. (Гнідк.)
Бувають у високих горах місця, до яких світло сонця ніколи не доходить.
16. І сонце свої плями має. (Гнідк.)
І найкраща річ на світі має свої хиби. Пор. Adalb. Slonce 5; Даль І, 627.
17. Іще на моїх воротах сонце засвитає. (Ільк.)
Говорить бідний чоловік надіючи ся поправи своєї долі. Пор. Adalb. Slonce 1; Celak. 197. 
18. Коли сонце обзираєся, буде дощ. (Богородч.)
Сонце обзирається, коли раптом вигляне із-за хмари.
19. Не маю ні від сонця, ні від місяця. (Коб.)
Говорять про чоловіка, що не має потіхи нівідки.
20. Не на тебе самого сонце світит. (Наг.)
Говорять завидющому чоловікові, який бажав би іншим уймити навіть денного світла. Пор. Слав. II, 122.
21. Не тілько сонцьи, що через вікно видно. (Явор.)
Світ широкий і сонце тілько по части освічує його.
22. Ні від сонця, ні від місяця. (Гнідк., Мінч.)
Не має радості ні вдень, ні вночі.
23. Ні від сонця тепла, ні від місяця світла. (Луч.)
Варіант до попер, ч.
24. Нім сонце зайди, то сі змеркни. (Жидач.)
Се буває звичайно в горах, де долинами смеркається швидше, ніж сонце зайде за гору.
25. Нім сонце зійде, роса очи виїсть. (Ільк., Кобр., Лев., Петр.)
Варіант до ч. 10. Пор. Сим. 793; Нос. ст. 405; Schlei. 179; Даль I, 648.
26. Огльинуло сі сонце над вечір – чом вдень не світило. (Сор.)
Рефлексія нещасливого чоловіка, якому щастя не служило все життя, а усміхається тілько під кінець життя.
27. Сонінько за гору, тобі пане насеру. (Кукиз.)
Говорили панщизняні робітники виходячи по заході сонця із панщизняної роботи.
28. Сонце би тя побило! (Ільк.)
Прокляття.
29. Сонце блищить, а мороз тріщить. (Сіл. Б.)
Говорять про ясний, морозний день.
30. Сонце варит. (Гнідк.)
Говорять про літню спеку.
31. Сонце в завалу зайшло, буде дощ. (Наг.)
Завала – чорна хмара на заході сонця.
32. Сонце мі зайде, поки там зайду. (Наг.)
Сонце зайде, поки я буду в дорозі до даного місця.
33. Сонце на всіх однако світит. (Наг.)
Воно не робить різниці між добрими й злими. Пор. Тимош. 185; Adalb. Slonce 19.
34. Сонце низько, вечір близько, додому далеко. (Сор.)
Говорить чоловік мандруючи з чужини до дому.
35. Сонце об’яснювати. (Гнідк.)
Значення неясне.
36. Сонце підбігло в обіди. (Город.)
Означають час коло 9 – 10 години перед полуднем.
37. Сонце піджигати. (Гнідк.)
Значення неясне. 
38. Сонце підійшло в гору, як на раз буком кинути. (Город.)
Поясняють стан сонця коло 6 години в літі.
39. Сонце припікає, дождж буде. (Наг.)
В літі по спеці часто буває дощ.
40. Сонце рано схопилосі, вдень дождж буде. (Наг.)
Коди в хмарний день літний сонце з рана світить ясно, а потім заходить за хмару, то кажуть, що сонце схопилося рано. В такий день звичайно пополудні або рано буває дощ. Пор. Симони 2067; Даль II, 550.
41. Сонце спочило. (Ільк.)
Говорять про захід сонця.
42. Сонце схилилоси до заходу на два буки. (Город.)
Говорять про стан сонця низько над західним обрієм.
43. Сонце ся в морі купає. (Ільк.)
Народне вірування, що сонце заходячи входить у море і купається в ньому всю ніч аж до сходу.
44. Сонце світить, дощик кропить, чарівниця масло робить. (Ільк.) ...дощ іде ...масло б’є. (Дрог.)
Говорять про літній, теплий дощ, в часі якого сонце світить звичайно на заході. Пор. Слав. II, 122.
45. Сонце світит на добрих і злих. (Наг.)
Воно не знає різниці між добрими і злими. Пор. Даль І, 28; Сим. 2118; Adalb. Slonee 19.
46. Сонцьи решетом не вхопиш. (Наг.)
Натяк на відому загально анекдоту про бабу, що збудувавши хату без вікок пробувала решетом внести до неї троха сонічного світла.
47. Світит сонце, хоть пес на него бреше. (Гнідк.)
Крім дословного значіня має приповідка також значінє, що чесний чоловік не звертає уваги на лайки і клевети нечесних людий.
48. Тобі коло того й сонце зайди. (Жидач.)
Ти при сій роботі запізнишся поза захід сонця.
49. Хто від сонця бігає, часто зазябає. (Гнідк.)
Хто тікає від сонця, шукає собі зими й холоду, у яких може загинути.
50. Як не було сонця з рана, то пополудни вже не треба. (Видинів).
Рано сонячне тепло і світло важніше як пополудні, але в робочі дні літом пополуднішнє сонце буває дуже корисне для праці в полі.
Сопілка 
1. Хто на сопілку дав, той буде на ній грав, а хто не дав? не буде грав. (Ільк.)
Хто за яку річ заплатить, той буде нею користуватися.
Сорок 
1. Не стає сорока до копи. (Микул.)
Говорять жартливо, коли кому для діла не стає найважніших засобів.
2. Сорок сорок вилетіло. (Наг.)
Примівка, в якій дотеп полягає на різниці наголосу в першім і в другім слові.
3. Сорок сороков церков у Москві. (Дрог.)
Говорять про Москву, мабуть із уст росийських вояків, що проходили через Дрогобич в осени 1848 p. 
Сорока 
1. А то сорока! (Сор.)
Говорять про цікаву, балакучу дівку.
2. Єдна сорока з ліса, а десять у ліс. (Ільк., Петр.) Одна... (Залісє).
Говорять про різні новини або сплетні, що йдуть від хати до хати.
3. Єдна сорока з плота, а десять на пліт. (Гнідк.)
Одва новина минулася, а десять нових набігло. Пор. Adalb. Sroka 16;
Celak. 197.
4. І я сороці з під хвоста не вилетів. (Гнідк.)
І я не будь якого роду. Пор. Adalb. Sroka 9.
5. Кожна сорока своє гніздо фалит. (Кольб.)
Сорока в народних поговірках і віруваннях являється символом говірливости і самохвальби, особливо жіночої.
6. Кожда сорока чорнобока. (Гнідк.) ...білобока. (Наг.)
Має на крилах чорне, а на животі біле пір’я. Пор. Beb. 334; Даль ІІ, 280, 595.
7. На кого сороки, на того й ворони. (Льв.)
Говорить чоловік, на котрого нарікають або ворогують різні покликані і непокликані люди. Пор. Libl. 26; Wand. II, Krahe 85; Adalb. Sroka 8.
8. Ніхто сороці з під хвоста не випав. (Ільк.)
Кожний чоловік має свій рід і свою приналежність.
9. Сорока горіла, бо пити хотіла. (Ільк.)
Сорока тут замісь срака.
10. Сорока гості каже. (Петр.)
Скреготання сороки перед вікном хати означає прихід гостей або взагалі якусь веселу або невеселу новину. Пор. Е. Rot. 540.
11. Сорока з плота, а десять на пліт. (Лев., Мшан.)
Один приятель спроневіриться, десять нових буде. Пор. Даль І, 303.
12. Сорока скрегоче, бо гостей хоче. (Гнідк.)
Варіант до ч. 10. Пор. Adalb. Sroka 13; Celak. 496.
13. Сорока скрегоче: гості будуть. (Лев.)
Варіант до попер, ч. Пор. Даль І, 360.
14. Сорока скрегоче, гості каже. (Ільк.)
Варіант до ч. 10. Пор. Нос. ст. 432.
15. Сорока скрегоче, дівка ся регоче, бо гості будут. (Залісє).
Просторіший варіант до попередніх чисел. Дівка тішиться гістьми надіючися побачити в них сватів.
16. То мені сорока на фості принесла. (Наг.)
Жартує чоловік, коли хтось запитає його, відки знає сю новину. Пор. Hoc,
ст. 432; Adalb. Sroka 17.
17. Я не випав сороці з під хвоста. (Мшан.)
Варіант до ч. 4 і 8. Пор. Слав. І, 300.
18. Я також сороці з під фоста не вилетів. (Наг.)
Варіант до попер, ч.
Сорокач 
1. Хтось мя відміняв на сорокача. (Лучак.)
Д. Лучак. пояснює: я слабий, сам не свій, але логічний зв’язок тут якийсь
неясний. 
Сорокувати 
1. Не сорокуй, не сорокуй, за пят і двадцет дай, то ти заплатим за бики. (Ба. ВЛ.)
Говорять торгуючи ся за бики, коли властитель жадав сорок рипських, а купці дають 25.
Сором 
1. Сором очи не виїсть. (Льв.)
Говорить безсоромний чоловік. Пор. Даль І, 375.
2. Сором стер собі з чола. (Ільк.)
Говорять про чоловіка, що стратив почуття сорому.
3. Ци сором, ци два, піду до нього сама. (Наг.)
Говорить дівка, що рішається сама піти до парубка з жаданням, аби взяв її за жінку.
Сорохман 
1. Іди ти сорохмане! (Наг.)
Сорохманом називають сироту або бідного або взагалі немилого чоловіка.
Сорочка 
1. Аж на мні сорочка полотном стала. (Наг.)
Жартливо говорять про те, коли чоловік мав перелякатися і не перелякався. Пор. Wand. II, Hemd 98.
2. Ближча сорочка тіла, ніж кожух. (Короп.)
Говорять про всяке діло ближче і потрібніше від іншого.
3. Ближча сорочка тілу, як рідная тітка. (Ільк.)
Пор. Даль І, 340; Schlei. 164; Osm. Spr. 412.
4. Ближча сорочка як кафтан. (Мінч., Петр.) ...як жупан. (Ільк.)
Пор. Hemp. 1213; Нос. ст. 261; Тимош. 136; Muka 1457; Beb. 286; Слав. II, 108; Libl. 76; Wand. II, Hemd 3; Celak. 369; Adalb. Koszula 1; Даль ІІ, 118.
5. Все ми сорочка не мила. (Ільк.)
Говорить чоловік незадоволений своїм життям.
6. До сорочки мі обдер. (Наг.)
Говорять про такого, що ограбував іншого догола. Пор. Wand. II, Hemd 73.
7. Засувана сорочка як заткальниці. (Наг.)
Говорять про брудну, засмальцьовану сорочку.
8. Кожний сорочку си при тілі носит. (Гнідк.)
Кожний дбає поперед усього про свої найближчі справи.
9. Кожному своя сорочка ближча. (Гнідк.)
Свое діло миліше від чужого.
10. Ледво му сі сорочка на хребті держит. (Наг.)
Говорять про подерту сорочку або про змарнілого чоловіка. Пор. Wand. II,
Hemd 80.
11. Лише го в одні сорочці пустив. (Наг.)
Обдер його із всякої іншої одежі. Пор. Wand. II, Hemd 76.
12. Ні сорочки, ні порток, тілько пуцка як ковток. (Наг.)
Говорять про незасібного, а веселого чоловіка.
13. Нова сорочка з старими дьирами. (Наг.)
Жартують із полатаної або неполатаної сорочки. Пор. Wand. II, Hemd 95.
14. Одну сорочку беру, а другу перу. (Балиг.)
Говорить немаючий чоловік, що має тілько дві сорочки до перепрання. 
15. Своя сорочка і дрантива мила. (Корч.)
Свое життя миле, хоч і в натяжчих обставинах.
16. Смертельну сорочку шиє. (Наг.)
Старі жінки звичайно приготовуючися на смерть шиють самі для себе сорочки. Пор. Wand. II, Hemd 68.
17. Сорочка близніша від сардака. (Кос.)
Варіант до ч. З, 4.
18. Сорочка мокра як дерга. (Крех.)
Говорять про сорочку, промоклу на дощі.
19. Сорочка на тобі така біла, як заткальниці. (Наг.)
Жартують із чоловіка в брудній сорочці.
20. Сорочка чорна як Гарап. (Наг.) ...як у коменарьи. (Наг.)
Говорять про чорну, забрукану сорочку. Гарап, по росийськи Арап у значінню мурин, негр.
21. Сорочки не має, а женитися гадає. (Ільк.)
Говорять про дуже бідного чоловіка.
22. Сорочку би з себе дав. (Наг.)
Говорять про щедрого, чоловіколюбного чоловіка, що готов остатнім поділитися з іншим. Пор. Дикар. 1299; Wand. II, Hemd 66.
23. Сорочку викупив а сукман заставив. (Ільк.)
Кепкують із такого, що заставляє ціннійшу річ, аби викупити дешевшу. Пор. Adalb. Koszula 11.
24. Тамто в мене багато сорочок: їдна на мені, друга на колі, а трету маю – комин затикаю. (Збар.)
Кепкують із убогої жінки, що має мало і лихих сорочок.
25. Хоть бим мав сорочку з себе продати. (Наг.)
Зарікається чоловік, що втримається при якімсь ділі або доведе до кінця якусь справу, хоч би мав усе стратити. Пор. Wand. II, Hemd 102.
26. Хто надіне сорочку на виворот, буде мати щастє, а як дитина, то не буде мати уроків. (Льв.)
Народне вірування.
27. Як на стару сорочку пришити нову латку, так і стару стріху латати. (Стара С.)
Говорять про всяке недоладне або мало пожиточне діло.
Сотий 
1. Там сота біда. (Жидач.)
Там велика, тяжка біда.
Сохнути 
1. Висох, аж му ребра видно. (Наг.)
Говорять про змарнілого, виснаженого чоловіка.
2. Висох, лиш му сі очи світьит. (Наг.)
Варіант до попер, ч.
3. Висох, як на грьидах. (Наг.)
На грядах, т. є. на двох платвах, уміщених під стелею над печею, в кожній селянській хаті сушать звичайно дрова або мочені коноплі перед трінням.
4. Висох, як скіпка. (Наг.) ...тріска. (Наг.)
Варіанти до попер, ч. 
Спазолитися 
1. Спазолив бис сі! (Наг.)
Спазолитися значить обпаритися окропом або спузою.
Спанє 
1. Але спанє до білого діє. (Кукиз.)
Говорять лягаючи, мовляв: ото засну аж до білого дня.
2. За спаня не буде коня. (Луч.) ...не купити... (Гнідк.)
Сплячи чоловік не робить нічого, значить і заробити нічого не може. Пор.
Adalb. Spanie 6.
3. За спаньи не куплю коньи, а на лежіньи одежіньи. (Терло).
Варіант до попер, ч.
4. Моє спанє, як голодного сранє. (Короп.)
Говорить чоловік, що терпить на безсонницю. Пор. Wand. II, Liegen 196.
5. Нема нічого солодшого над спаньи. (Наг.)
Сон по праці наймиліша річ у життю. Пор. Сон ч. 19.
6. Ні я в спаню, ні я в роботі – но моя голова в клопоті. (Якимчиці).
Говорить чоловік травлений якоюсь журбою або хворобою.
7. Солодше спанє, як сранє. (Підгірки).
Обі життєві функції однако потрібні, але друга часто бував дуже неприємна.
8. Спанє не дасть коньи. (Ільк.)
Варіант до ч. 2.
9. Спанєм голоду не перебудеш. (Ільк.)
Голод не дає спокійного сну. Пор. Adalb. Spanie 3.
Спаношіти
1. Спаношів, і не приступай до нього. (Стан.)
Говорять про чоловіка, що збагатівши зробився неприступним.
Спас 
1. Від Спаса рукавиці до паса. (Богородч.)
Спас – свято Преображенія, д. 6. серпня ст. ст. Значення неясне.
2. До Спаса не їдят яблук ті, котрим діти померли. (Наг.)
Народний звичай. Вірять, що діти тих родичів, що не їдять яблук ані грушок до Спаса, бавляться в небі яблуками в той празник, а ті, котрих родичі не держаться сего звичаю, плачуть. На Спаса святять у церкві всяку
садовину, і від того дня вільно всім їсти садовину. Пор. Даль І, 480.
3. По Спасі тримай в запасі. (Стара С.)
В тім часі вже головні жнива скінчені крім вівсяних і зібрані всі важніші
запаси селянського господарства.
4. Сьвйитий Спас коні пас, а я беру мішки та йду на горішки. (Наг.)
Приговорюють пастухи; о Спасі ліскові горіхи вже достиглі.
Спасенний 
1. Не спасенна тому, котрий попаде в його руки. (Борис.)
Горе тому, нещастя, хто дістанеться в руки жорстокого і немилосерносо чоловіка.
Спасибіг 
1. Не великий спасибіг. (Наг.) Не великий то... (Богор.)
Не велике добро, не велика заслуга.
2. Спасибі в кишені не ховают. (Явор.)
Добре слово лишається в пам’яті, хоч не має грошевої вартості.
3. Спасибіг вам! (Кол.)
Формула подякування. 
Спаситіль 
1. Не великий спаситіль. (Наг.)
Не великий порятівник, помічник.
Спасівка 
1. Спасівка – ласівка, а Петрівка – голодівка. (Ільк.)
Спасівка – двонедільний піст перед Переображенієм, звичайно час гарячих жнив, коли люди наїдаються найситіше, а Петрівка – чотиронедільний піст перед святом Петра і Павла, звичайно час найтяжчого переднівку. Пор. Нос. ст. 432.
Спати 
1. Аж тогди сі виспю, як ми руки на груди зложьит. (Наг.)
Говорить роботящий чоловік.
2. А том сі виспав на всі боки. (Наг.)
Говорить чоловік по добре проспаній ночи. Пор. Adalb. Spac 39.
3. A т-ом спав солодко! (Наг.)
Говорить чоловік після солодкого сну.
4. А ци спав мій дід на твоїй бабі? Як спав, той тобі вільно на мні спати. (Синев.)
Жартлива відповідь дівки парубкові на нескромне предложення, щоб ішла
з ним спати.
5. Бодай спав, аби не встав! (Наг.)
Прокляття.
6. Бода-с сі виспав на другий бік! (Наг.)
Прокляття: аби ти вмер у сні.
7. Ви, кумо, спите, як вовну скубете; я спю, як на вівци вздру. (Сап.)
Скубання вовни належить до дуже нудних робіт, бо звичайно приходиться виймати багато реп’яхів.
8. Виспиш сі під дерном. (Наг.)
Говорять трудящому чоловікові, який не досипляє ніколи жодної ночи, що виспиться аж по смерті.
9. Де впав, там спав. (Наг.) Де впаде, там засне. (Наг.) ...там спит. (Наг.)
Говорять про струженого чоловіка, якому байдуже, де засне, аби тільки ляг.
10. Відоспав шьипку й чоботи. (Наг.)
Під час сну вкрали йому ті речі.
11. «Де будеш спати?» – «Ex, як лежу на підлогу, тай ногами сі вкрию!» (Живачів)
Говорить чоловік, якому байдуже, де буде спати, бо не потребує ніякої постелі.
12. Добре сі спало, але чи сухо сі встало? (Жураки).
Запитують малу дитину, яка звичайно вночі всикається під себе.
13. Заспав свою чергу. (Наг.)
Запізнився на якусь чергову роботу.
14. Заспавсі як кіт. (Сор.)
Говорять про дитину, що будиться після твердого сну.
15. І сплю і дивлюся і свій розум маю. (Луч.)
Говорить обережний чоловік, що мається все на бачності.
16. Най спит каменьом! (Наг.)
Ненависний вислів про чоловіка, що спить твердо. 
17. Не всі спет, що храпет. (Угринів Сер.)
Часом чоловік хропе удаючи сонного, щоб ошукати увагу інших. Пор.
Adalb. Spac 15.
18. Не кождий спит той, хто храпит. (Петр.)
Варіант до ч. 17. Пор. Adalb. Spac 15.
19. Не кождий спить, хто хропить. (Ільк.)
Варіант до ч. 18. Пор. Bebel 60; Даль ІІ, 190.
20. Не конче той спит, хто храпит. (Луч.)
Варіант до ч. 18.
21. Не маєш де спати, льизь у тріски. (Наг.)
Згірдний вислів зненавидженому чоловікові.
22. Пішов у сиру землю спати. (Корч.)
Говорять про помершого чоловіка.
23. Поки спит, поти не кричит. (Наг.)
Говорять про крикливу дитину.
24. Проспав би кіньську голову. (Голоб.)
Говорять про такого, що любить довго спати.
25. Проспав свою долю. (Наг.)
Говорять про лінивого чоловіка, що любив довго спати, а мало робити.
26. Проспав свою злість. (Наг.)
Говорять про сердитого чоловіка, що проспавшися перестав сердитися.
27. Спав би день і ніч. (Наг.)
Говорять про такого, що любить довго і часто спати.
28. Спав бим, аж з ніг паду. (Наг.)
Говорить чоловік, якому дуже хочеться спати.
29. Спав бим, аж ми сі очи влипают. (Наг.)
Говорить чоловік, якому клониться на сон.
30. Спав бим видиш і на терню. (Наг.)
Говорить чоловік, що не дбає про вигідне спання, аби тілько заснути. Може маємо тут натяк на аскета Архипа в оповіданню про Михайлово чудо в Хонах.
31. Спало би сі смачно, коби сі їсти не хотіло. (Наг.)
Говорять люди, що під кінець зими висипляються довго терплячи в день недостаток живності.
32. Спи, аби-с не встав! (Наг.)
Прокляття чоловікові або дитині, що довго вночі не може заснути.
33. Спи, гадки не май! (Наг.)
Говорять такому, що боїться заснути в якійсь небезпеці.
34. Спи доню, ней ти доля росте. (Ільк.)
Приговорює мати колишучи малу донечку до сну.
35. Спи, спи, най ти доленька росте! (Явор.)
Варіант до попер, ч.
36. Спит без просипу. (Уриче)
Говорять про випадки надзвичайно довгого сну, коли чоловік спить без просипу дві або три доби, або й довше. 
37. Спит і не просипльиє сі. (Наг.)
Спить і не будиться зі сну.
38. Спит на пни. (Жидач.) ...ходьичи. (Наг.)
Говорять про чоловіка, що мусить працювати над силу і ходить дрімаючи.
39. Спит тай дивитсі. (Кольб.)
Говорять про обережного або захланного чоловіка.
40. Спит як забитий. (Наг.)
Про чоловіка, що спить твердим сном. Пор. Даль І, 675; Adalb. Spac 31
41. Спит як заяць з отвореними очима. (Наг.)
Бувають такі люди, що сплять з отвореними очима. Пор. Wand. I, Auge
415; Слав. II, 127; Adalb. Spac 32.
42. Спит як камінь. (Ком.)
Спить твердо, недвижно.
43. Спит як кіт. (Наг.)
Спит довго і неспокійно.
44. Спит як по купели. (Наг.)
Говорять про здоровий, приємний сон. Пор. Adalb. Spac 26.
45. Спить як би шовком шив. (Ільк.)
Спить і дихає правильно.
46. Спіт очи, бо де вам хліба возьму! (Наг.)
Примовляє чоловік проголодувавши день і не можучи заснути вночі.
47. Спю й гадки ни маю. (ЮК.)
Говорить безтурботний чоловік.
48. Так спит, жи аж зуба у писку ни чує. (Жидач.)
Говорять про чоловіка, що заснув з болем зуба.
49. Так хочу спати, аж ми вочи на купу лізут. (Жидач.)
Говорить чоловік, якому очи злипаються до сну.
50. Так хочу спати, жи ми аж каміньці в вочох стоят. (Жидач.)
Якесь незвичайне спостереження чоловіка, якому дуже хочеться спати.
51. Тре йти спати, щоб рано встати. (Луч.)
Чим швидше вечером чоловік засне, тим швидше рано може встати.
52. Хто спит, їсти не просит, а хто їсть, не плаче. (Орел.)
Звичайна житєва обсервація.
53. Хто спит на славу, не заробит на страву. (Ком.)
Хто висипляється довго і смачно, мусить нераз постити.
54. Хто спит, той бздит; хто слухає, той нюхає. (Коб.)
Відповідає чоловік на докір іншого, який дорікає йому, що бздить уночі.
55. Хто спит, той їсти не хоче. (Наг.)
Звичайна життєва обсервація. Пор. Adalb. Spac 10.
56. Хто спит, той сі не журит. (Наг.)
У сні чоловік забуває всяку свою турботу.
57. Якось ми сі не спит. (Наг.)
Говорить чоловік, якому тяжко заснути.
58. Як спит, то їсти не хоче. (Явор.)
Кепкують із доброти ледачого чоловіка.
59. Як спит, то не їст, а як встане, то не перестане. (Стежн.)
Говорять про дармоїда, що знає тілько їсти і спати.
60. Як спить, то не їсть; як їсть, то не дрімає. (Ільк.)
Говорять про здорового чоловіка, що добре спить і добре їсть.
61. Як спить, то не краде. (Наг.)
Говорять про налогового злодія. Пор. Слав. І, 228.
Спекти 
1. Бода-с сі спік, простромив, повісив, задриґнув! (Наг.)
Прокляття.
2. Живцьом бим го спік, як бим го тут мав. (Наг.)
Говорить сердитий чоловік про свойого ворога.
3. Як спечемо, так і з’їмо. (Город.)
Добре спечений хліб буде нам смакувати.
Сперечатися 
1. Де двох ся сперечає, третий користає. (Тер.)
Стара житєва практика. Пор. латинське: Duobus litigantibus tertius gaudet.
Сперти 
1. Коби ті так сперло, як мене! (Белз.)
Говорить чоловік, якого здуло в животі, або якому допекло якесь нещастя.
2. Спер бики в траві. (Мшан.)
Задержав, займив, заарештував за полеву шкоду.
3. Сперло би ті, як Бачинську гору! (Наг.)
Прокляття: щоб тебе здуло.
4. Спер му дорогу. (Наг.)
Заборонив ходити або їздити якоюсь полевою дорогою.
Співанка 
1. Співанок повиучувалися люде від богині; тота богиня має дуже довгі цицьки, такі, що може закинути аж на плечі. (Войн.)
Народне вірування.
Співати 
1. Будеш ти тонко співати. (Наг.)
Тонко співати, значить бідувати.
2. Заспівай собі о липовім клиню та о білій березі. (Ільк.)
Заспівай собі сумної, засмутися або пожалуй чогось.
3. Кілько він за тото заспіває? (Наг.)
Заспівати тут у значінню зацінити дорогу ціну.
4. Не такої ти заспіваєш. (Наг.)
Не так ти заговориш. Говорять такому, що грозить або величається чимось, не маючи на се підстави. Пор. Даль 1, 260.
5. Співає, аж ліс розлягаєся. (Лол.)
Говорять про співучу дівчину або співучого хлопця.
6. Співає з радощів. (Берез.)
В радості або в підпиттю чоловік склонний до співання.
7. Співає не своїм голосом. (Збар.)
Співає фальшивим голосом, пищить. Пор. Даль І, 258.
8. Співає пісню з викладами. (Збар.)
Співає і приговорює або виясняє пісню мімічно.
9. Співає як баран підрізаний. (Наг.)
Кепкують із чоловіка, що хрипить або співає хрипливим голосом. 
10. Ти мині співаш, а забив, що било. (ЮК.)
Співаш мині тут у значінню лаєш мене, а забув, що сам винен.
11. Як співає, то не плаче, а як буде плакати, то не буде співати. (Мшан.)
Звичайна житєва практика: хто співає, той не плаче, а хто плаче, той не
співак.
Спід 
1. Все в споді, не на верхи. (Ільк.)
В пригоді і в життю все укладається верствами: над спідніми виступають верхні.
Спідниця 
1. Страх кілько в мене спідниць: їдна на мині, друга на колі, а третю маю – комин затикаю. (Збар.)
Кепкують із небагатої жінки, яка хвалиться, що має багато спідниць. Пор.
Сорочка ч. 24.
Спілка 
1. Добрий до спілки, як щупак з раком. (Город.)
Говорять про чоловіка, нездалого до ніякої спілки.
2. Найліпша спілка – муж і жінка. (Петр.)
Навіть при незгідних поглядах вони мусять годитися на життєвих потребах.
3. Найлучша спілка – чоловік та жінка. (Ільк.)
Варіант до попер, ч.
4. Не тримай з панами спілки, бо як твоє довше, то втнуть, а як коротше то натягнуть. (Ільк.)
Підданий з панами ані в спілці ані в сварці не вийде на своє.
5. Спілка двох годує. (Ільк., Петр.)
Оба спільники мають із неї пожиток. Пор. Adalb. Spolka 5.
Спільник 
1. Спільники до готової муки. (Наг.)
Говорять про злодійську спілку.
Спімнути 
1. Спімнеш моє слово тай скажеш: то не дурний говорив. (Наг.)
Говорять нерозважному і зарозумілому чоловікові, що не слухає ради розумнішого.
Спішити 
1. Нема чого спішити сі: мою роботу ніхто не переробит; чоловік цілий вік працює і єднако роботу лишає. (Жураки).
Зразок життєвої практики.
2. Спішися, поки бритви голят. (Гнідк.)
Спішися, поки догідний час. Пор. Тимош. 206.
3. Хто спішить, той людей смішить. (Льв.)
Виставляє себе на сміх.
4. Хто спішить, той смітить. (Ільк.)
Хто несе сквапно набрану в’язанку сіна, той лишає по собі клапті і стебла
того сіна.
Спішно 
1. Що спішно, то смішно. (Цен.)
Поспішна робота буває звичайно недбала і викликає насміхи у людей.
Сповідати
1. Висповідав го на всі боки. (Наг.)
Виганьбив його, вилаяв. 
2. Висповідав го, так що ліпше й не треба. (Наг.)
Наганьбив його сильно, розтряс йому сумління. Пор. Wand. I, Beiehte 13.
Сповідь 
1. Яка сповідь, таке й розгрішенє. (Ільк.)
За неповне визнання гріхів при сповіді буває також неповне розгрішення. Пор. Adalb. Spowiedz 1.
Сповісти 
1. Хто за таке сповісць? (Тухля).
Говорять про якусь нечувану річ.
Споганитися 
1. Бодай-єс ся споганив. (Дидь.)
Народне прокляття. Споганитися в значінню допуститися якогось поганого вчинка, який би знеславив чоловіка.
2. Споганюся з тобов на цілий світ. (ЮК.)
Зазнаю з тобою великого сорому або скандалу.
Сподобатися 
1. Так ти сі йму сподобала, як вовкові весільні пісні. (Жидач.)
Вимовляють дівці, що не подобалася комусь такому, кому би може хотіла.
2. Як ся не сподобаш брудно, то біло трудно. (Кривча).
Парубок звичайно оцінює дівку не після недільного строю, але після її буденного життя.
Спокій 
1. Бодай тобі на землі спокою не було! (Наг.)
Кленуть неспокійного чоловіка. Пор. Schlei. 189.
2. Дай собі з тим спокій! (Наг.)
Покинь сю роботу або сей звичай.
3. Ет, дай ми спокій! (Наг.) ...дай ми святий... (Наг.)
Говорять навприкреному, влазливому чоловікові. Пор. Wand. I, Friede 159; Muka 423.
4. Святий спокою, гаразд з тобою. (Ільк., Лев., Петр.)
Говорять люди, що бажають мирного пожиття з собою. Пор. Нос. ст. 425 ;
Даль I, 314, 315; Haller ІІ , 85; Adalb. Spokoj 2.
5. Сіди в спокою, гаразд з тобою. (Лев.)
Спокійний чоловік найчастіше добивається в життю гаразду.
6. Спокій голові! (Дрог.)
Говорить чоловік не маючи клопоту з якимось ділом.
7. Такий спокій, як би святі хату перелетіли. (Луч.)
Говорять про моментальну тишину, яка настає в хаті серед живого гомону.
8. Такий спокій, як по війні. (Луч.)
Говорять, коли по якійсь завзятій боротьбі або сварні настає примирення обох супротивних сторін.
9. Такий спокій, як у гамарни. (Наг.)
Говорять про хату або публичний будинок, пр. корчму, де повно гамору і
клекоту. Гамарня – фабрика заліза.
Спокійний 
1. Спокійний як кобеля за возом. (Петр. )
Кобеля прив’язана з заду до воза трясеться найдужче під час їзди. Пор. Adalb. Spokojny 2.
Споминок 
1. Не нині споминком. (Ільк.)
Говорять згадуючи про щось давно минуле. 
Спомогти 
1. Споможи сироту, виколе ти очи. (Ільк.)
Чоловік запоможений ким іншим часто платить чорною невдякою.
Спомянути 
1. Спомянуло би ся на по-велицідни: курка вінок окаляла. (Гнідк.)
Жартливий вислів: оговірка якогось неприличного речення.
2. Хтось мі спомйинув, бодай си матьир хомйинув! (Наг.)
Приговорює чоловік, якому серед розмови ікнеться. Оговірка спомину зі
злим наміром.
Спосіб 
1. Є способи на всякі хвороби. (Бор.)
На різні хвороби бувають різні ліки.
2. Способом батько в штани всрався. (Броди).
Ходив звичайно в одних штанах, а раз узяв двоє – одні спустив, а про
другі забув і наробив у штани.
3. Способом батько штани вс–в. (Кольб.)
Варіант до попер, ч.
4. Яким способом набув, таким ся позбуде. (Підгірки).
Говорять про добро, здобуте нечесними способами. Пор. Adalb. Nabyc 2.
Nabyte 1.
Спосібний 
1. Такий спосібний, як віл до карити. (Ільк.)
Говорять про нездалого, незручного чоловіка.
Спотикнутися 
1. Спотикнув єм сі на гладкій дорозі. (Наг.)
Говорить чоловік зазнавши якогось несподіваного нещастя. Пор. Гильф. 2377;
Спочивати 
1. Ляжу спочивати, а мині ся на сон ни заводит. (Ю. Км.)
Говорить чоловік, що терпить від безсонниці.
2. Хто за часто спочиває, той кишені не має. (Бук коло Тісної).
Жартливо говорять про лінивого і незасібного чоловіка.
Справа 
1. Вдав сі в ту справу. (Наг.) ...в не свою... (Наг.)
Вмішався в якесь діло. Пор. Wand. III, Sache 410.
2. Вже по всій справі. (Наг.)
Говорять про розсуджений процес або закінчену сварку. Пор. Wand. III,
Sache 309, 397.
3. Виходити справу, позволіня. (Мшан.)
Наші селяни давно більше ходили за своїми орудками до урядів (при устній процедурі, ніж писали письма. (М. Зубр.)
4. Він до тої справи не доріс. (Наг.)
Не годен її виграти. Пор. Wand. III, Sache 358.
5. Він тої справи не заспит. (Наг.)
Дійде її кінця. Пор. Wand. ІІІ, Sache 379.
6. Добра справа не потребує суду. (Ільк.)
Її справедливість видна для кожного без ближчого розсуду. Пор. Wand. ІІІ, Sache 45.
7. Дрібна справа, великий клопіт. (Наг.)
Із малої причини не раз виникають великі наслідки. Пор. Wand. Sache 50.
8. З малої справи великий гармідер. (Наг.)
Малий інтерес, а багато сварки. Пор. Wand. III, Sache 32. 
9. За добру справу варто добре постояти. (Дрог.)
Говорив шляхтич Дульський, що значну часть свойого життя присвятив виходжуваню різних приватних і громадських справ. Пор. Wand. III, Sache 12.
10. Засрав свою справу. (Наг.)
Занедбав. Пор. Wand. III. Sache 330.
11. І найліпшу справу можна програти. (Льв.)
Через недбальство або зраду. Пор. Wand. ІІІ, Sache 167.
12. І справа кепська і приступу нема. (Луч.)
Говорить чоловік, що мав намір зачати якийсь безпідставний процесі не знаходить для нього адвоката.
13. Кепська справа смердит. (Наг.)
Лихе діло лишає по собі лиху славу. Пор. Wand. ІІІ, Sache 87.
14. Має до того всю справу. (Наг.)
Має всі засоби і способи потрібні для якогось діла.
15. Моя справа на добрій дорозі. (Наг.)
Маю надію на успіх. Пор. Wand. III, Sache 321.
16. На добру справу то би повинно так бути. (Наг.)
Як би йшло по справедливості.
17. Не маю до того справи. (Наг.)
Не маю приладів потрібних до сего діла.
18. Програв справу, плати кару. (Наг.)
Програна справа потягає за собою такі чи інші кошти. Пор. Wand. ІІІ,
Sache 232.
19. Там коротка справа. (Наг.)
Там се діло швидко розсудять.
20. Тій справі кінцьи не виведеш. (Наг.)
Се діло не доведеш до пожаданого здобутку.
21. Тій справі кінцьи не видно. (Наг.)
Справа замотана, якої годі кінця дійти.
22. То баґательна справа. (Дрог.)
Се дрібна справа. Баґательний від француського bagatelle, дрібниця.
23. То всьо його справа. (Наг.)
Він сему всему завинив.
24. То кепська справа. (Наг.)
Говорять про всяке лихе діло. Пор. Wand.ІІІ, Sache 297.
25. То не з Грицьом справа. (Ільк., Петр.) ...ни з Грицем... (Іванівці К.)
То не аби яка справа, це важне діло.
26. То не легка справа. (Наг.)
Говорять про трудне діло.
27. То нечиста справа. (Наг.)
Говорять про всяке неправедне діло.
28. То не з кріликом справа. (Підгірки).
То не дрібна справа. 
29. То ще непевна справа. (Наг.)
Справа невисліджена або нерішена. Пор. Wand. III, Sache 337.
30. То справа ясна як день. (Наг.)
Діло справедливе. Пор.латинське Certa res est; Wand. III, Sache 329.
31. Тота справа неварта й доброго слова. (Наг.)
Говорять про лиху або дрібну справу. Пор. Wand. III, Sache 327.
32. У важній справі ніхто не судія. (Льв.)
Вимір справедливості у всякій справі вимагає що найменше двох осіб. Пор. німецьке: Eines Mannes Rede ist keines Mannes Rede, man muss sie horen
alle Beede. Пор. також Wand. III, Sache 86, 128, 142, 143, 190; Celak. 341.
33. Чия справа? – Вітова. – Хто її судив? Віт. (Ільк.)
Говорять про безправний самосуд громадського голови або якого будь самовільного чоловіка. Пор. Adalb. Sprawa 2.
34. Я в тій справі нічого не знаю. (Наг.)
Говорить чоловік, якого покликають за свідка до справи, про яку він не знає нічого.
35. Як би на добру справу, то би так не повинно бути. (Наг.)
Добра справа тут у значінню справедливости і усталеного порядку.
Справедливий 
1. Такий справедливий, як сьвєтого Юра кінь. (Жидач.)
Жартують із несправедливого чоловіка.
Справедливість 
1. Нема нігде справедливости, хиба в одного Бога. (Борис.)
Говорить чоловік програвши якийсь справедливий або несправедливий процес.
Справець 
1. Він тому справець. (Наг.)
Він тому причина, він се зробив.
Справити 
1. Ідо, йди, куди-с сі справив. (Наг.)
Іди куди намірився.
2. Справив го, вже му ліпше не треба. (Наг.)
Побив його, покалічив або зруйнував маєтково.
3. Справив го на добру дорогу. (Наг.)
Вказав йому добру дорогу, дав добру раду. Пор. Wand. IV, Weg 297. 303, 304.
4. Справив му празнпк. (Наг.)
Набив, насварив його, наробив йому клопоту.
5. Справю я му баль! (Наг.)
Погроза: наб’ю його, нароблю йому біди. Пор. Adalb. Bal 4; Wand. I,
Ball 24.
6. Справлю я тя туди, де перець росте. (Залісє).
Вижену тебе з твойого осідка в невідому чужину або вжену тебе зосвіту.
Пор. Wand. ІІІ, Pfeffer 29.
7. Хто хоче що справити, треба ся забавити. (Ільк.)
Доконання всякого діла вимагає певного часу. Пор. німецьке: Gut Ding will Weile haben, Wand. I, Ding 866; Adalb. Sprawic 4.
Спрятати 
1. Спрьитав го Бог з того світа. (Наг.)
Покликан його Бог, він умер. 
Спряток 
1. Злий спрьиток доброго казит. (Кривор.) ...псує. (Наг.)
Лихо схована річ спокушує постороннього чоловіка до крадіжи. Пор. Wahl I, 162, 166; Krumb. 55; Haller II, 13.
2. Як прийде злий спряток, то загирит весь статок. (Должиця).
Не ховаючи зідповідно всіх речій у господарстві можна й достатнє господарство в короткім часі змарнувати.
Спускатися 
1. Не спускав сі мій дід на твою бабу, тай ти сі на мене не спускай. (Цен.)
Рішуча відповідь такому, хто намовляє іншого до якогось підозреного діла, впевняючи його обіцянкою: «Спустися на мене».
2. Не спускайся Грицю на дурницю! (Петр.)
Осторога, не спускатися на марні підмови в якомусь ділі.
Спустити 
1. – Спусти що! – Хиба дух спущу, як ми Бог смерть пішле. (Дрог.)
Жартлива примівка в часі торгу, коли покупець говорить продавцеві, аби
спустив що із жаданої ціни.
2. Спустився дід на обід, без вечері спати ліг. (Кукиз.)
Говорять про такого, що надіявся чогось багато, а не діждався нічого. Пор.
т. І, Дід ч. 47.
Спухнути 
1. Бодай єс спух від того лежіньи! (Наг.)
Кленуть здорового лежня.
2. Спух бис як бубень! (Наг.)
Народне прокляття.
3. Спухла нога як колода. (Наг.)
Говорять про спухлу людську ногу. Варіант до т. II, Нога ч. 43.
4. Спух як бодні. (Наг.)
Говорять про чоловіка, у якого спухло черево, пр. від водяної пухлини.
5. Спух як нитка. (Кольб.)
Іронічно про дуже вихудлого чоловіка.
Срака 
1. Бий в сраку, аби голова розумна була. (Наг.)
Давнє педагогічне правило.
2. Взни мя в сраку! (Наг.)
В значінню: цілуй мене в сраку.
3. Він йому сраку лиже. (Наг.)
Підхлібляється, підлизується йому.
4. В сраці був, гівно видів. (Снят.)
Кепкують із такого чоловіка, який безпідставно хвалиться, що там і там бував і те й те видів.
5. В сраці ті маю. (Наг.)
Говорять такому, кого хочуть зневажити.
6. З одною сракою на два празники. (Льв.)
Говорять про чоловіка, що нараз починає два різнородні діла.
7. Мене в сраку бито, не в голову. (М. Гош.)
Говориться в значінню, що мене виховувано добре. Биття уважалося неминущою приналежністю давної школи. 
8. Навчи сраку пердіти, то вона все буде хтіти. (Кукиз.)
Говорять про всяку лиху привичку. Пор. т. II, Навчити 1.
9. Не вчи сраку пердіти, бо вона все буде того хотіти. (Угринів).
Остерігають перед набиранням лихих привичок.
10. Показав му сраку. (Наг.)
Покинув його незадоволивши тим, чого він потребував.
11. Поцілюй мі в сраку. (Наг.)
Предложення, але не образа. Пор. Wand. I, Arsch 25, 26.
12. Свербит ті срака? (Наг.)
Запитання замісь погрози тому, кого хочуть набити.
13. Сіди на сраці, коли ти добре. (Наг.)
Говорять непосидющому чоловікові.
14. Срака горіла, кисілю не їла; як сі наїла, то сі розсіла. (Сіл. Б.)
Говорять про чоловіка, що був голодний, а потім наївся.
15. Срака горіла, маку не їла; як ся наїла, тогди перділа. (Луч.)
Варіант до попер, ч.
16. Срака – мака, дупа – ляка. (Кобил.)
Нечемне речення неясного значення, яким перебивають чиєсь недоладне говорення.
17. Срака перділа, маку не їла. (Наг.)
Говорять, коли хто пердне голосно.
18. Так як би му шило в сраку запхав. (Наг.)
Говорять про неспокійного, непосидющого чоловіка.
19. То до сраки вдале. (Наг.)
Се нездале ні до чого.
20. То мині в сраці гримит. (Наг.)
Се мене не обходить, мені до сего нема діла.
21. То мені до сраки здалосі. (Наг.)
Се мені зовсім непридатне.
22. Я в сраці більше розуму маю, як ти в голові. (Наг.)
Говорить розумний чоловік дурному.
23. Я нікому зі сраки не випав. (Наг.)
Я доброго, чесного роду.
Срати 
1. Бодай-сь срав дальше як видиш! (Ком.)
Прокляття.
2. Бода-с срав тонше волоса, а дальше голоса! (Наг.)
Прокляття.
3. І не сери і не лижи! (Луч.)
Не роби лиха, то не будеш потім покутувати.
4. Не сери висше, як срака виросла. (Льв.)
Не кидайся на діло, що перевищує твої сиди. Пор. Le Roux de L. I, 139.
5. Cepy матери твоїй! (Наг.)
Лайка.
6. Серу на твою голову. (Наг.)
Лайка. 
7. Срав би-с кровйов! (Наг.)
Прокляття: щоб ти захворував на дизентерію.
8. Срав перлів, в гори летів, а як упав, то ся всрав. (Кукиз.)
Жартують із чоловіка, що впав із якоїсь високої вишки.
9. Тепер серп та бий буком! (Грип.)
Як хтось не в пору попсує щось або не так зробить, як треба, а другий стоїть безрадний і каже се.
10. Хто сере, а не пердит, то так як весіллє без музик. (Угринів).
Говорив старий панотчик, якого його парафіяни вечером підстерегли, як висирався під плотом пердячи.
Срачка 
1. А мій муж на срачку недуж; я тішусі тим, що йде вже густим. (Мик. н. Дн.)
Говорила жінка тішачися з оздоровлення свойого мужа.
Срібло 
1. Срібло-злото обмінюєся в болото. (Доброс.)
Маєток здобутий неправдою опоганює і деморалізує чоловіка.
2. Срібло, золото тягне чоловіка в болото. (Ільк.)
Жадоба зиску веде чоловіка до упідлення.
3. Срібло очи заливає. (Зазул.)
Воно засліплює чоловіка і веде його до нерозважних учинків.
Сруль 
1. Срулю, в болото ті друлю! (Наг.)
Мудровання.
2. Срульки, а їло би ти цибульки? (Цен.)
Мудровання.
Ссати 
1. Виссав би і шпік. (Мшан.)
Говорять образово про здирця, що визискує людей.
2. Ссе як пйивка. (Наг.)
Говорять про в’їдливого чоловіка або ледаря. Пор. Wand. І, Aussaugen 1;
Adalb. Ssac 1.
Став 
1. Подлуґ ставу греблю ставлєт. (Жидач.)
Кожний чоловік жиє відповідно до свойого стану.
2. Против ставу гребля. (Гнідк.)
Варіант до ч. 1.
Ставати 
1. Аж ми сі щось стає. (Наг.)
Говорить чоловік у прикрім положенню.
2. Не стає місцьи для нього. (Наг.)
Говорять про чоловіка, що ніде не може найти занятя. Пор. Слав. І, 314.
3. Тілько тебе ще ту не ставало. (Наг.)
Говорять про такого, що прибуває до купи інших людей. Пор. Даль II, 136.
4. Тут му чогось не стає. (Наг.)
Говорять про примховатого, придурковатого чоловіка, показуючи на чоло. Пор. Libl. 148.
5. Ще чого не ставало! (Льв.)
Говорять про якесь надзвичайне лихо. 
Ставитися 
1. Ставився як лев, а згинув як муха. (Ільк.)
Говорять про чоловіка, що сміло йде в якусь небезпечну пригоду і пропадає марно.
2. Ставиться до риби, як оконь з хвостом. (Мінч.)
Недокладно висловлено замістть: ставиться, як окунь до щуки хвостом, т. зн. ставить острий опір.
3. Ставиться, як окунь проти воді. (Ільк.)
Варіант до попер, ч.
Ставит сі, як файка за грейцар. (Наг.)
Говорять про непоказного чоловіка, що гороїжиться без підстави.
Стан 
1. Де стан, там і врода. (Наг.)
Перша умова краси людського тіла – се рівний і гнучкий стан. Пор. Hoc. Доповн. 9.
Станіславів 
1. В Станіславі кождий на своїй страві. (Ільк.) ...на свої... (Іванівці К.)
Примівка до назви міста Станіславів.
Станути 
1. А станула бись стила та мертва! (Город.)
Прокляття в значінню: щоб ти вмерла.
2. Ще я стану на ноги. (Наг.)
Ще підіймуся з прикрого, поганого положення.
3. Як станеш там, де сі бугай качьив, то ціле тіло лоптьичками обмече. Наг.)
Життєве спостереження. Лоптячки – білі, сверблячі бульбашки на тілі, що по якімось часі щезають безслідно.
Старанє 
1. То не твое стараня, тай не тобі тото дарувати. (Бат.)
Говорять такому, що розпоряжається чужою річчю.
Старець 
1. Водьи си, як старці Калашківскі. (Орел.)
Говорять про людей, що ходять без потреби від хати до хати, або від села
до села.
2. Сердиті старці порожні торби носют. (Орел.)
Старцеви, що любить сваритися з господарем, звичайно нічого не дають.
3. «Тікай, старче, село горит!» А старец торби на плечі тай у друге. (Підпеч.)
Говорить чоловік про якесь байдужне для нього діло.
4. Ще старцім пива? Коби хоть горівки по порції. (Кольб.)
Старців угощують найскромнішими стравами і напоями, звичайно на празниках.
Старецький 
1. З старецького сина не буде добрий газда. (Ільк.)
«Старецьким сином» називають чоловіка з убогого або лихого роду.
Старий 
1. Або ти старий, аби-м тя просив? (Ільк.)
Старого просять, молодому можуть наказати.
2. Він та вна, старий та стара, Джора и Федора, Пилип і Никола, брат
Гаврило несе точило, сестра Катерина веде кобилу, тих два, що по два несут, тих три, що в соломі спют, штири дівці по дитинці на руках несут. (Орел.)
Характеризують велику сім’ю.
3. В старій грубі чорти палят. (Коб.)
У старого чоловіка бувають молодечі забаганки. Пор. Adalb. Piec 11; Cialo
25; Pien 4; Wierzba 3; Celak. 309; Zatur.VII. 101.
4. В старім пєцу дітько палит. (Мик. н. Дн.)
Варіант до попер, ч.
5. Дай Боже старим очи, а молодим розум. (Дмит.)
Старі на старість часто сліпнуть, а молоді добиваються розуму аж у пізніших літах.
6. Де нам старим до науки! (Лемк.)
Старий чоловік не важиться братися до якогось незвиклого для нього заняття.
7. Для старого більша година, як для молодого ціла днина. (Пост.)
Чим старший чоловік, тим більше цінить своє життя.
8. Для старого буде й того. (Петр.)
Говорять у сім’ї, в якій годують старого батька або діда чим будь недоїдками та недоносками.
9. І старий кіш, коли повний, хоріш. (Гнідк.)
Образово про старого, а багатого вдівця, що хоче женитися.
10. І стару в гнізді зловимо. (Наг.)
Варіант до т. II, Поволи 3. Пор. Le Boux de L. I, 121.
11. Ліпша старого рада, ніж молодого робота. (Cop.)
Молодий робить нераз хапаючись і невміло, а старого рада буває звичайно подиктована довголітнім досвідом.
12. На то він старий, аби з нього сміятися. (Стан.)
Звичай велить шанувати старих, а не сміятися з них.
13. Не вмирают старії, але часовії. (Мінч.) ...тілько... (Петр.) ...старі, іно часові. (Мик. н. Да.) Не вмирає старе, але часове. (Наг.)
Смерть не перебирає між старими і молодими. Пор. Нос. ст. 449.
14. Не старий, а часовий умирає. (Ком.)
Варіант до попер, ч. Пор. Даль І, 345, 441.
15. Не сьмій сі зі старого. (Наг.)
Товариське життєве правило. Пор. Даль І, 441; Zatur. VII, 75; Celak. 309.
16. Не так старий, як давний. (Старі Богородч.)
Різниця неясна, може давний в значінню: старомодний.
17. Не тра стару клопотати, стара знає, кому дати. (Мінч.)
«Стара» в значінню: мати роду, господиня, що завідує великою родиною і розділюе кожному, що йому випадає. Про велику родину у бойків турецького
і ін. пов. див. Ольга Франко, Сімейне жите у бойків. Перший Вінок, жіночий альманах, стор. 217–229.
18. Одно старе, друге мале, ніким сі послужити. Сор.)
Безпомічне положення старого чоловіка в осиротілій родині.
19. Сів старий, зажурився, а далі встав підголився. (Луч.)
Жартують із старого, що силкується вдавати молодого. 
20. Стара баба як холера, ще шукає кавалера. (Мик. н. Дн.)
Кепкують із старої жінки, що залицяється до молодих парубків.
21. Стара миш не лакома на шквари. (Гнідк.)
Значення неясне.
22. Стара опириці. (Наг.) ...чьирівниці. (Наг.)
Прозивають стару жінку.
23. Стара пані все то шиє, то поре. (Ільк.)
Мова про кепську швачку. Пор. Adalb. Pani 6; Stary 4.
24. Стара правда і старе вино завсе добре, але не стара дівка. (Ільк.)
Житєва практика. Пор. Adalb. Prawda 90.
25. Стара рада, густий борщ. (Гнідк.)
Густий борщ ситний, стара рада має добрий вплив.
26. Стара торба. (Наг.)
Прозивають стару бабу.
27. Стара, ци хоче сі в жнива? – Ей, дай ми покій, я ледви жива. (Наг.)
Жартливо говорить старший чоловік до жінки, яка в жнива перетомлена
працею.
28. Старе, а зав’яле. (Замул.)
Говорять про старого, худого, але ще сильного чоловіка.
29. Старе дреться, а на нове не збереться. (Луч.) ...не береться. (Бар.)
Говорить чоловік бідніючи.
30. Старе опудало. (Наг.)
Прозивають стару, бридку бабу.
31. Старе скаже на глум, а ти бери на ум. (Замул.)
Старий іноді жартом скаже таке, що молодому може послужити наукою.
32. Старе як мале: що уздрит, того просит. (Замул.)
Старі люди дитиніють і забагають найнеможливіших речей.
33. Старий а дурний. (Тереб.)
Говорять про старого чоловіка, що стратив уже пам’ять. Пор. Wand. I, Alter 7; Alt 22; Bebel 82; Даль 1, 442; Adalb. Stary 56.
34. Старий, али жилавий. (Іванівці).
Мова про старого, кремезного чоловіка.
35. Старий, але крепкий. (Іванівці).
Варіант до попер, ч.
36. Старий, а не росте. (Грин., Ільк.)
Старий звичайно меншає, а не росте. Пор. Adalb. Stary 58; Zatur. VII, 86;
Celak. 265.
37. Старий, а розуму за дитину не має. (Наг.)
Говорять про старого, здитинілого чоловіка. Пор. Wand. I, Alt 1; Zatur. VII, 57, 53.
38. Старий і хромає. (Ільк.)
Говорять про старого каліку.
39. Старий ворон пусто не краче. (Гнідк.)
Ворон краче звичайно на якесь лихо. 
40. Старий, в солому ся зарий! (Явор.)
Мудровання.
41. Старим говорит-городит, а то на правду виходит. (Замул.)
Молодим іноді здається, що старий оповідаючи про своє давнійше життя говорить вигадки. Пор. Нос. ст. 434.
42. Старий коли жениться, то повідат жінці: ти будеш падати з полиці, а діти з лавиці. (ЮК.)
Характеризують невеселе життя молодої жінки за старим чоловіком.
43. Старий має в костьох календар. (Наг.)
З болю в костях відчуває зміну погоди. Пор. Wand. I, Alten 30; Alter 34.
44. Старий мусит вмерти, а молодий може. (Полоничі).
Старому до смерти близько, а молодому не тяжко о смертний припадок. Пор. Даль І, 441.
45. Старий, паси а не рий! (Наг.)
Мудровання.
46. Старий пес дармо не бреше. (Наг.)
Він занадто лінивий, щоб брехати без потреби. Пор. Гильф. 2626.
47. Старий, сто пасок іззів. (Яс. С.)
Говорять про столітнього діда.
48. Старий у палици, а діти у лавини. (Мик. н. Дн.)
Говорять про старого батька, що пізно оженившися має дрібних дітей.
49. Старий усе диковатий. (Стан.)
Усе прибагає собі чогось незвичайного.
50. Старий чоловік де будь постоїт. (Жидач.)
Рад побалакати з кожним стрічним чоловіком.
51. Старий як гриб. (Наг.)
Говорять про старого, дряхлого чоловіка. Пор. Даль І, 443; Adalb. Stary 68.
52. Старий як дитнна: що вздрит, то правит. (Хриплин) ...як малий... тай тото й... (Жураки).
Говорять про старого, здивачілого чоловіка. Пор. Wand. I, Aeltern 53; ІІ, Kind 1143; III, Leute 1017; Adalb. Stary 67; Hoc. ст. 435.
53. Старий як дитина: їв би, пив би що година. (Гнідк.)
Він їсть звичайно не багато, але часто. Пор. Слав. II, 132.
54. Старші як трун. (Льв.)
Говорять про старого, хворовитого чоловіка.
55. Старі кавалери моцніші в ногах, як в голові. (Монастирок).
Безженні люди на старість звичайно дивачіють.
56. Старі люде також не дурні були. (Наг.)
Остерігають молодих, щоб не занадто виносили себе понад старших. Пор.
Wand. I, Die Alten 42; Aeltern 27.
57. Стар любит сквар, а молод – холод. (Замул.)
У старого кров холоне і для того він любить тепло, а в молодого кров гаряча, і для того він може видержати більший холод. Пор. Нос. ст. 434.
58. Старої то корови теля. (Гнідк.)
Значення неясне, мабуть теля слабосиле, може образово про дитину старої матері.
59. Старому брехати а багатому красти іде як з масти. (Гнідк.)
Бо першому вірять, а другого не підозрівають. Пор. Adalb. Stary 45.
60. Старому лишень брехати, а багачеви красти. (Туглук.)
Варіант до попер, ч.
61. Такий старий, шо аж му гриби з сраки ростут. (Кольб.)
Жартлива поговірка про дуже старого чоловіка.
62. – Ти стара трупице! – Не хочеш сі постаріти, то сі повісь! (Матівці).
Відповідає стара жінка такому, що називає її старою трупицею.
63. То ще старі люде приповідают. (Кол.)
Говорять про всяку приказку, оперту на життєвій практиці.
64. То ще старі люде так брехали. (Цен.)
Кепкують із такого, що видає свою брехню за правду.
65. Уже старий, а не росте. (Лім.)
Жартлива увага про річ, яка розуміється сама собою.
66. Ходи старий на мене, зле мині без тебе! (Пужн.)
Говорила стара жінка про кожух Пор. Етн. Зб. VI, 186.
67. Хоць єс старий, а брешиш. (Жидач.)
Про старого звичайно думають, що він говорить правду.
68. Ще сі старий не дивит у ходаки, а на сливки. (Наг.)
Ще не сподівається швидкої смерті.
69. Я за старий до науки. (Наг.)
Говорить старий, коли йому кажуть учити я чогось такого, чого вій не вміє. Пор. Wand. ІІІ, Lehre 139.
70. Який ти старий, а не ростеш. (Льв.)
Жартливо замість : який ти старий, а не розумний.
71. Як не хочеш бути старий, то повісьсі! (Голешів).
Говорить прим, старий парубок, з якого сміються, що старий. Пор. Wand. I, Alt 49. 51, 57; II, Hangen 10; Adalb. Stary 19.
72. Як старі брехали, так і ми за ними. (Льв.)
Примовляють оповідаючи про старі події, передані з уст старих людей. Пор. Даль І, 370; Adalb. Stary 13.
73. Як ся старе пристроїт, то й за молоде постоїт. (Стрільб.)
Старий чоловік здоровий і добре одягнений стоїть за молодого. Пор. Adalb. Stary 14.
74. Я стара – то не дивота. (Мик. н. Дн.)
Говорить про себе стара жінка.
Старість 
1. Аж до старости розуму учися, і дурньом умреш. (Городок).
Всеї житєвої мудрости чоловік у своїм життю не може вичерпати.
2. Болят на старість кости за гріхи молодости. (Зібол.)
Чоловік, що занадто гуляв у молодості, на старість часто хворує. Пор. Libl. 129; Adalb. Starosc 2.
3. На старість семирака радість. (Мшан.)
Іронічно говорять про різнородні прикрості старості. 
4. На старість трояка радість. (Наг.) ...двояка... (Наг.)
Варіанти до попер, ч. Пор. Даль І, 487; Нос. ст. 337.
5. Не дай Боже нікому дочекати великої старости! (Наг.)
Велика старість рідко коли буває щасливою, але душе часто буває повільним нидіндєм. Пор. Wand. I, Alter 104.
6. Старість не радість. (Лев.)
Старий чоловік звичайно підлягає всяким хворобам і невигодам. Пор. Wand. I, Alter 10, 11, 13; Schlei. 149; Hoc. ст. 434; Beb. 133; Даль I, 445; Adalb. Starosc 15.
7. Старість не радість, а смерть не весіллє. (Балиг., Мшан., Мик. н. Дн.)
Повнійший варіант до попер, ч. Пор. Слав. II, 132; Даль І, 335; Brzoz.
Starosc 7: Adalb. Starosc 15.
8. Старість не радість, молодість неспокій. (Хлівчани).
Старий часто сумує, а молодий не знаходить собі місця.
9. Старість не радість, як молодість гойність. (Хлівчани) ...буйність. (Хлівчани).
Коли чоловік за молоду дуже гуляє, має сумну старість. Пор. Zatur. VII, 39.
10. Старість чесна не многолітна. (Гнідк.)
Є певна границя, до якої старість буває гарна і щаслива.
Старіти 
1. Що старіє, то дурніє. (Хрипл.)
Зі старістю чоловікові слабне пам’ять і загалом духова сила. Пор. Wand.
I, Alter 32, 60; Даль I, 563.
Старо 
1. Старо виглядає, як засушений гриб. (ЮК.)
Говорять про старого, поморщеного чоловіка.
Староста 
1. Староста коровай ділит і собі не вірит. (Мшан.)
Староста ділить коровай між весільні гості і думає над тим, аби обділити
кожного, кому належиться. (М. Зубр.)
Старший 
1. А знаєш ти, хто ту старший? (Наг.)
Уговкують чоловіка, що в невідповіднім місці виносить себе понад інших.
2. Не знає старшого над собов. (Наг.)
Говорять про зарозумілого чоловіка.
3. Хто старший, Гриць чи Параска? (Гнідк.)
Кепкують із таких, що спорять між собою, хто з них мудрійший?
4. Хто старший, той не менший. (Наг.)
Того слідує посадити на першім місці.
5. Що старше, курка чи єйце? (Наг.)
Вічне, нерозв’язане питання. По новим дослідам і гіпотезам яйце найстарше. Органічна формація. Пор. латинське: Omne ab ovo; Wand. II, Hahn 53.
Старшувати 
1. Ти надо мнов старшувати ни будиш. (Жидач.)
Говорять чоловікові, що береться старшувати над іншим.
Стати 
1. Аби-с став цапки, то того не докажеш. (Наг.)
Стати цапки – образово з натяком на упертого цапа.
2. А став би-с стовпом! (Наг.) 
Прокляття. Натяк на біблійне оповідання про Лотову жінку, перемінену в стовп солі. 
3. Він став чиста сновида. (Стан.)
Говорять про схорованого чоловіка, що ледви ходить.
4. Де сі то стало? – На кінци язика. (Наг.)
Жартлива відповідь на невмисне питання.
5. Коли стало на хліб, то стане й на обід. (Ільк.)
Бо можна пообідати й самим хлібом.
6. Най сі на тім стане! (Наг.)
Най буде сего нещастя досить.
7. Став ми костев в горлі. (Ільк.)
Говорять про напасливого чоловіка, що докучив другому. Пор. Слав. II, 166.
8. Став ми сілю в оці, хріном в носі. (Ільк.)
Говорять про уприкреного, немилого чоловіка.
9. Став не свій. (Ільк.)
Стратив притомність, зійшов з розуму.
10. Став ні в дітька ні в чорта. (Богор.)
Став ні в сих, ні в тих.
11. Став як віл перед новими воротами. (Наг.)
Говорять про такого, що дивується якійсь звичайній для інших, а незвичайній для нього речі. Пор. Слав. ІІ, 133; Adalb. Stac 16.
12. Став як го мати родила. (Наг.)
Став голий, роздягся до сорочки. Пор. Дик. 194; Даль II, 85.
13. Став як дурень на весіллю. (Кольб.)
Став зачудований чимось звичайним. Пор. Adalb. Stac 30.
14. Став як опарений. (Ільк.)
Став поражений чимось наглим і неприємним.
15. Став як смерть. (Карлів).
Поблід з переляку.
16. Став як укопаний. (Ільк.)
Став відразу на місці, остовпів. Пор. Даль І, 641; II, 57: Adalb. Stac
17, 52.
17. Став як хуй на весіллю. (Кол.)
Кепкують із такого, що чогось нараз здивується, стане ні в цих, ні в тих.
18. Став як Циган меже образами. (Кол.)
Став у ненатуральній позиції. Натяк на оповідання про цигана, що розібраний став у різбарні замість фігури святого.
19. Стань з ним до писка. (Наг.)
Ровпочни з ним сварку.
20. Таке му стало лице, як петечина. (Тлум.)
Говорять про чоловіка, що упідлився, має, як кажуть, витерте лице.
21. Такий став, як ствір. (Наг.)
Змарнів, схорувався.
Статися 
1. Що сталося, то вже не відстанеся. (Стан.)
Формула історичної минувшості. Пор. Hempel 3719; Libl. 16; Adalb. Stac
siе 2, 10; Celak. 191; Zatur. ХІІ, 607. 
Статок 
1. Статок робить достаток. (Ільк.)
Статкуючи в життю чоловік звичайно доробляється поважного становища. Пор.
Celak. 430: Adalb. Statek 6.
2. Як би був статок, міг би бути достаток. (Стан.)
Інша стилізація тої самої думки. Не статкуючи чоловік стратить і те, що має.
Ствір 
1. Іно ствір людський з тебе. (Вел. Очи).
Говорять до змарнілого чоловіка.
2. Лише ствір лежит. (Ю. Км.)
Говорять про дуже хворого, змарнілого чоловіка.
Стебло 
1. Іду в стебло. (Наг.)
Жартливий вислів замість: іду спати.
Стежка 
1. Для стежки не минай гостинце. (М. Гош.)
Не сходи легкомисно з гостинця на стежку.
2. Не туди стежка в горох. (Гнідк.)
Не так треба братися до цього діла.
3. Ось куда стежка у горох, а я ни знав тай у фасолю пішов. (Жид.)
Розширена стилізація тої самої думки.
4. Песіми стежками ходити. (Гнідк.)
Змарнувати ся, розледащіти.
5. Туда то стежка в горох? (Лев. Ільк.)
Варіант до ч. 2.
6. Я всіх стежок не обійду. (Збар.)
Не пізнаю жодної місцевості докладно, не переберу всіх способів в якомусь ділі.
Стектися 
1. Там то му сі стік! (Сквар.)
Звичайний окрик, коли говорять про якогось непевного чоловіка.
Стелити 
1. Постелила му, як якому пану. (Наг.)
Постелила чоловікові або наймитові.
2. Що собі стелиш? – Мішок. – Що під голову? – Мішок. – Чим сі вкриваєш? – Мішком. (Коб.)
Жартували з чоловіка, що спав у мішку.
Стелитися 
1. Хоть стелися передо мною не знати як, я того не зроблю. (Богородч.)
Хоч проси, хоч унижайся передо мною.
Стерво 
1. Де стерво, там і круки. (Гнідк.)
Де погана справа, там збираються погані люди. Пор. Schlei. 150; Adalb.
Scierwo 1.
2. На стерво пси біжут. (Наг.)
На бридку справу збираються лихі люди. Пор. Даль І, 194.
Стерегти 
1. Стереже го як ока в голові. (Ільк.) Стережи того... (Корч.)
Пильнує, любить і тулить його. Пор. Тим. 247; Adalb. Starzec 2; Celak. 522.
2. Стережесі того, як вогню. (Наг.)
Стережеться чогось лихого. Пор. Даль ІІ, 205; Adalb. Strzec 11.
3. Стережи ся того, кого сам Біг назначив. (Ільк.) 
Народне вірування і житєва практика вказують, що є між людьми такі, яким із самої природи призначено бути злочинцями і які від дитинства набирають злочинних привичок. Пор. Е. Rot. 315; Bebel 227; Wand. III, Leute 1223.
4. Стережися небоже, а Бог ти допоможе. (Лім.)
Правило життєвої мудрості.
5. Стережися того, що не має нічого. (Ільк.)
Бо такий на все чуже поласиться.
Стережений 
1. Стереженого Біг стереже. (Ільк., Петр.)
Життєвий досвід. Пор. Слав. І, 146, 292; II, 43; Нос. ст. 435; Дикар. 494; Даль II. 201; Schlej.161; Wand. II, Gott 2265; Celak. 247; Adalb. Strzeżony 1.
Стефан 
1. Стифан пудер кафтан. (Комарно).
Мудровання.
Стид 
1. Встид людьом повісти. (Наг.) ...сказати. (Наг.)
Говорять про якесь соромне діло. Пор. Даль І, 227.
2. Встид ми, лице ми сі лупає. (Ценів).
Говорить чоловік засоромлений чимось.
3. Встид очей не виїсть. (Наг.)
Говорить безсоромний чоловік, який і нічого не стидається.
4. Згорів зо встиду. (Наг.)
В молодім віці чоловік застиджений зарум’яниться дуже. Пор. Даль І, 374;
Слав. II, 76.
5. Не має стиду ані за ґрейцар. (Льв.)
Говорять про безсоромного чоловіка. Пор. Слав. II, 128.
6. Не то встид, що біскуп із свинопаса, а то би встид був, як би біскуп на свинопаса зійшов. (Наг.)
Натяк на оповідання про папу Сикста V, що з бідного пастуха мав вийти на папу, і якому при якімось обіді хтось докорив його низьким походженням.
7. У теби такий встид, як у кобили, жи віз пириверни. (Жидач.)
Говорять про безстидного чоловіка.
8. Фе, встид, ганьба! (Наг.)
Окрик чоловіка, що бачить якесь соромне діло.
9. Я за стид би того не зробила. (Ю. Км.)
Говорить жінка, якій пропоновано якесь неподобне діло.
Стидатися 
1. Встидаєсі так, як Ісайська кобила, коли віз переверне. (Наг.)
Не стидається зовсім. Ісаї – село турецького пов.
2. Встидається, як кіт сала. (Бібрка).
Жартливий вислів про безстидного чоловіка або злодія.
3. Встидайся красти, але не робити. (Стан.)
Правило моральності, в якім нечесне діло уважається стидом.
4. Коли стидаєшся, накрий решетом голову. (Ільк.)
Жартлива рецепта на те, щоб закрити стид.
5. Так сі встидає, гий кобила, як віз переверне. (Жидач.)
Варіант до Стид ч. 7. 
6. Так ся встидає, як кобила, коли в болоті віз виверне. (Мінч.)
Ширший варіант до ч. 5.
7. Чого сі люде встидают, тим сі дід хвалит. (Яс. С.)
Порядні люди стидаються жебрати.
Стидний 
1. Стидне твоє лице! (Тухля).
Докоряють якомусь лиходієві.
Стикатися 
1. Стикатися на кого. (Гнідк.)
Покликатися на кого.
Стипа 
1. Аж ми сі стипи стают. (Наг.)
Говорить чоловік, коли йому навкучить чекати. Стипа – учта за померших, яка мабуть тривала дуже довго.
2. Стипи ми сі стают. (Наг.)
Варіант до ч. 1.
Стиснений 
1. Стиснені, як оселедці в бочці. (Льв.)
Говорять про густо збиту товпу народу, пр. у церкві або на відпусті. Пор.
Le Roux de L. I, 114.
Стиснути 
1. Стпсли го так, що лиш очи вивалив. (Наг.)
Про чоловіка, що попав у густу юрбу народу.
Стіл 
1. Бодай єм ті на стіл положив! (Наг.)
Прокляття: вмерлих людей нараджують звичайно на столі, поставленнім здовж хати.
2. Застели стіл! – Нема чим. – Дай їсти. – Нема що. – То сирєч. (Ільк.)
Жартують із т. зв. голодної вечері.
3. За чиїм столом сідит, того й пісню співає. (Стрільб.)
Образ узятий із гостини в чужім домі, на якій по щедрім обіді звичайно співають
 пісні. В ширшім значінню: від чиєї ласки або протекції залежиш, тому
підхлібляй.
4. Лізь під стіл, та будеш мудрий. (Льв.)
Говорять чоловікові, що серед розмови ляпне дурницю.
5. На столі нима границі. (Кольб.)
Ті, що сидять при столі ідять із одної миски.
6. Удар у стіл, а ножиці відізвутсі. (Наг.)
Коли згадати про якусь свіжоскоєну провину в більшім товаристві, то винуватий звичайно обізветься перший. Пор. Даль І, 224.
7. Хто на стіл сьиде, тому чьирьиками сраку обмече. (Наг.)
Народне вірування.
8. Я до стола, і вона туди прийшла; я до порога, і їй туди дорога. (Наг.)
Говорять про таку, що завсігди натикається на когось ідучи.
Стіна 
1. І стіни мають уха. (Ільк.) ...вуха мають. (Тростянець).
Говорять в місці, де догадуються, що хтось їх підслухує. Пор. Wahl I
172; Гильф. 826; Нос. ст. 319; Adalb. Sciana 2; Zatur. V, 307.
2. По стінах дертисі. (Наг.)
Образово: попасти в розпужу або сердитися дуже. Пор. Даль І, 133, 152;
Zatur. VI, 513. 
3. Як би ті стіни вміли говорити, то би не одно сказали. (Замул.)
В деяких хатах або домах бували різні щасливі або нещасливі припадки,
яких німими свідками були стіни.
Сто 
1. Дай Боже, абис сто літ прожив, а до завтра не дочекав! (Кнігин.)
Жартливе не то благословлення, не то прокляття.
2. Мусів дідько сто пар ходаків зносити, заки таку пару дібрав. (Грабівка).
Ширший варіант до т. І, Дідько, ч. 104.
3. Сто буків не кара, сто тисяч не гроші. (Кал.)
Незвичайним вислів, який треба розуміти в противнім значінню: сто буків велика кара, а сто тисяч великі гроші.
4. Сто не заробив, сто не втратив. (Яс. С.)
Кажуть у значінню: не багато заробив, і не багато стратив.
5. Сто раз ми кажіт, не повірю. (Стан.)
Уговкують такого, що кілька разів повторює одну і ту саму річ.
Стовп 
1. Положило би го стовпом! (Тухля).
Прокляття. Є в тім образі противенство, бо стовп звичайно стоїть, а не лежить. Аналогічні язикові аномалії знаходимо в покутськім діялекті: класти
хату зам. ставити хату, або класти когось війтом зам. ставити когось війтом.
Стовпник 
1. «Ловіт, ловіт половика!» – «А не прьиди на Стовпника!» (Грин.)
У віршованій формі заповіт не прясти в день св. Симеона Стовпника, 1 вересня ст. ст. Загально в той день, ані взагалі в тім місяці, коли ще тривають
жнива, жінки зовсім не прядуть, так що приказка має хіба тілько локальне
гуцульське значення.
Стодола 
1. В пусті стодолі й миш сі не втримає. (Наг.)
Згірдливо говорять про пустого і малоумного чоловіка, в якого голові не держиться ніяка розумна думка. Пор. Wand. II, Hans 275.
4. З доброї студоли і потята добрі. (Ільк.)
З доброго роду і діти добрі. Пор. Wahl I, 90.
5. Кілько в тебе стоділ? – Та три: в одній не много, в другій нічого, а в третій миш з розуму зійшла, аніж зерно знайшла. (Кобил.)
Жартлива поговірка про достатки убогого чоловіка.
Столець 
1. На двох стільцьох сидить. (Ільк.)
Мова про дволичного, фальшивого чоловіка. Пор. Слав. І, 266; Adalb. Stol 11.
Стопа 
1. Від стін до голови. (Наг.)
Означують цілу особу чоловіка. Пор. Е. Rot. 12.
Сторгувати 
1. Сторгував за петь пальців, за шесту долоню. (Жидач.)
Образово замісь украв.
Сторож 
1. Такий сторож з вовка пря вівцьох, як з кози при капусті. (М. Гош.)
Мова про різнородних шкідників.
Сторона 
1. З тим сторона. (Лучак.)
Се на бік, се дурниця. 
2. Що сторона, то інша новина. (Печен.)
В кожнім краю інші відносини і інші події. Пор. Даль II, 145.
Сторонити 
1. Сторонить від нього, як вовк від сіти. (Ільк.)
Боїться його, уникає його як небезпечного чоловіка. Пор. Adalb. Stronic 6.
Сточити 
1. Ци Пан Біг сточив нині дві днині до купи? (Жабє).
Говорить чоловік, якому в безробіттю, пр. в арешті весь день кучиться.
Стояти 
1. Або стій, або погди. (Наг.)
Говорять до чоловіка, що хитається на ногах. Погди зам. погоди, пожди.
2. Ви сгоєте над гробом, а таку пеню дієте. (Звиняч Гор.)
Говорять до старого чоловіка, що робить іншому збитки.
3. З ним ні стій, ні погоди. (Лев., Ільк.)
Говорять про незносного чоловіка, з яким не можна собі дати ради.
4. Не стоїт за синій шелюг. (Гнідк.)
Говорять про маловартого чоловіка, або про якусь дрібну річ.
5. Не стою о се, як пес о пяту ногу. (Гнідк.)
Не дбаю про якусь зайву для мене річ. Говорять також згірдно про ласку або неласку якогось ненависного чоловіка.
6. Ні стій, ні погоди. (Залісє).
Говорять про якесь невигідне, неприємне положення.
7. Ні стій, ні ходи, ні сядь, ні скачи! (Коб.)
Характеризують безвихідне положення.
8. Постій, не решетисі! (Наг.)
Уговкують чоловіка, що розсердився з марної причини.
9. Стій на своїх ногах. (Наг.)
Обстоюй свої погляди і інтереси. Пор. Wand. I, Fuss 162.
10. Стій, погди, будь на почеканю! (Наг.)
Уговкують занадто сквапливого чоловіка.
11. Стій, чекай, погди! (Луч.)
Жартливо говорять такому, що спішить кудись.
12. Стойит, як на огни. (Наг.)
Говорять про чоловіка, що стоїть нетерпливо, з прикрим виразом на однім місці. Пор. Даль І, 327.
13. Стойит виваливши очи. (Наг.)
Говорять про зачудуваного чоловіка. Пор. Даль І, 327.
14. Стоїт на боці, як дурень на весіллю. (Снят.)
Дивиться на якусь подію без участі і без розуміння.
15. Стоїт, що туман, ни йде му до роботи, ги би го хто врік. (Ю. Км.)
Говорять про отуманілого, знесиленого чоловіка.
16. Стоїт, як музикове котя. (Ком.)
Говорять про непоказного і невимовного чоловіка.
17. Стоїт як на терню. (Льв.)
Говорять про чоловіка в прикрім положенню.
18. Стоїт як остовпілий. (Льв.)
Говорять про чоловіка нерухомого зі страху або здивування. Пор. Даль І, 327. 
19. Стоїт, як серед води. (Тлум.)
Говорять про чоловіка, що опипився в безраднім положенню.
20. Стоїт, як хуй на весіллю. (Винники).
Говорять про дурного чоловіка, що дивується чому будь. Пор. Стати ч. 17.
21. Стоїш високо – не будь гордим, стоїш низько – не журися. (Ур.)
Правило життєвої мудрості.
22. Стояти кому на дорозі. (Гнідк.)
Заважати комусь.
23. Стояти кому о ласку. (Наг.)
Дбати про те, щоб хтось був ласкав.
24. Стояти як корова. (Гнідк.)
Говорять про такого, що стоїть з глупим виразом на лиці. Пор. Слав. II, 133.
25. Так стою о твою ласку, як пес о пєту ногу. (Жидач.)
Зневажливо говорять чоловікові, яким погорджують. Пор. Adalb. Stac 58.
26. Так стою, як на шпильках. (Будз.)
Як хтось кудись квапиться, а не може відійти.
27. Я в тім як стою, так стою, тай сі лише Бога бою. (Наг.)
Говорить твердохарактерний чоловік боронячи свого становища.
28. Як стій, так погди! (Наг.) ...так зараз! (Наг.)
Говорять такому, що хоче зробити щось таке зараз, чого не можна зробити
в даній хвилі.
29. Як стояв, так збрехав. (Мик. н. Дн.)
Говорять про язикатого, дотепного брехуна, що годен збрехати без намислу.
30. Я так о то стою, як пес о пйиту ногу. (Наг.)
Говорять про маловажну річ, котру чоловік має за нізащо. Пор. Adalb.
Stac 58.
Страва 
1. Доки страва кипить, не можна надбирати, бо так будуть против тебе вороги кипіти. (Лучак.)
Народне вірування.
2. Три страви на обід – то ґосподарський обід. (Наг.)
Ті страви найчастійше борщ, капуста, каша або пироги.
Страта 
1. Чия страта, того й гріх. (Наг.)
Хто стратить щось, той кидає підозріння на різних людей, а в тім числі і на
невинних, і сим допускається гріха. Пор. Сим. 2353; Adalb. Strata 1.
Стратити 
1. Ліпше стратити, ніж другого ошукати. (Замул.)
Принцип альтруістичної етики.
2. Що тепер страчу, то не нагоню за рік. (Белз.)
Бувають такі хвилі, коли чоловік поносить від разу великі страти, які потім дуже важко відзискати.
Страх 
1. Аж завмер зо страху. (Наг.)
Говорять про полохливого чоловіка. Пор. Даль І, 326.
2. Більше страху, як переполоху. (Ільк.) ...як чого. (Петр.)
Жартливо говорять про великий перестрах із малої причини. Пор. Adalb.
Strach 19. 
3. Бодай ті сі страх їмив! (Наг.)
Прокляття.
4. Мене страх зуяв. (ЮК.)
Я перелякався.
5. Нагнав му страху. (Наг.)
Перелякав його, набив або вилаяв. Пор. Zatur. IV, 242.
6. Наїв сі страху. (Наг.)
Набрався страху в якійсь немилій пригоді. Zatur IV. 242.
7. Не великий страх на оден мах. (Гріш.)
Один удар убійці не дуже страшний.
8. Страх більший від переполоху. (Ільк.)
Страх психологічно означає тривкий стан боязні і переполох моментальний.
9. Страх Бога видіти! (Наг.)
Вставляють при оповіданню чогось страшного.
10. Страхи на ляхи, а русин не боїться. (Гол.)
Жартують, коли хто страшить когось чимось не дуже страшним. Пор. Даль, І, 263; Adalb. Lach 8; Celak. 463; Zatur. IV, 242.
11. Страхи на ляхи, і русинам ся дістане. (Мінч., Петр.)
В страшних пригодах нераз і ляхи і русини поносять шкоду. Пор. Adalb.
Lach 8.
12. Страх на грядах, на пєцу потопа. (Явор.)
Жартують із чоловіка, що боїться якогось нещастя навіть у своїй хаті.
13. Такий страх, що аж сорочка полотном стала. (Ільк.)
Жартує чоловік із такого, що думав завдати йому страху, але не злякав його зовсім.
14. У страха великі очи. (Петр.) ...великії... (Ільк.)
Боязливий чоловік бачить усе в більших розмірах, ніж є справді. Пор. ebel 120; Слав. ІІ, 134; Wand. I, Furcht 15; Нос. ст. 449; Сим. 2298; Celak.
119, Adalb. Strach 17.
15. Хто від страху вмер, тому бздинами дзвонять. (Ільк.)
Кепкують із чоловіка, якому здається, що вмирає зі страху. Пор. Libl. 8.
16. Хто від страху вмирає, тому бздинами дзвонят. (Петр.) ..динями.. (Петр.)
Варіанти до попер, ч. Пор. Adalb. Strach 10.
17. Хто від страху гине, тому вітром дзвонят. (Гнідк.)
Варіант до ч. 15, 16. Пор. Гильф. 2809.
18. Хто від страху умирає, тому динями дзвонят. (Мінч.)
Варіант до ч. 16.
Страшити 
1. Бабу страшиш великим друком, а вона й дідька не боїться. (Невід.)
Такого, що нічого не боїться, не застрашиш чим будь.
2. Добре того страшити, хто ся боїт. (Мінч., Петр.) ...що ся... (Ільк..)
Такого,що не боїться, не настрашиш. Пор. Zatur. IV. 206.
3. Коли страшиш, сам не бійся. (Ільк.)
Бувають такі люди, що люблять страшити інших, а самі бояться чого будь. 
4. Не страш мене, бо я не Страшків син. (Лучак.)
Говорить чоловік такому, що грозить йому чимось страшним.
Страшко
1. Я не Страшків син. (Крех.)
Я не боюся чого будь. Пор. Даль І, 320.
2. Я ни Страшкова донька. (Жидач.)
Варіант до попер, ч.
3. Я не Страшкового вітцьи донька. (Льв.)
Повніший варіант до попер, ч.
Страшно 
1. Не страшно високо сидіти, лиш з висока летіти. (Ур.)
Чим вище становище чоловік займе в життю, тим страшніший буває його
упадок.
2. Не так страшно, як написано. (Лім.)
Говорив чоловік прочитавши якусь страшну історію, переживши сам не одну страшну пригоду.
Стремя 
1. Заложу я стремя на тебе. (Кол.)
Уговкаю тебе, присмирю і принижу.
Стригти 
1. Єден стриже, другий голит, а третий сі Богу молит. (Кол.)
Говорять про спілку, в якій нема згоди, кожний робить що інше.
2. З одного боку стриже, а з другого голит. (Зазул.)
Говорять про дволичного, брехливого чоловіка.
3. Нас є кому стричи, доїти, але попасти нема кому. (Вовчківці).
Говорили піддані про своїх панів за панщизняних часів.
4. Ні стрижано, ні голяно. (Стоян.)
Говорять про суперечку двох людей, із яких ні один не має рації, ні другий.
5. Разом і стриже і голит. (Кольб.)
Разом говорить і так і навпаки, баламутить.
6. Стриже і голить. (Ільк.)
Крутить словами і ділами. Пор. Adalb. Strzyc 1.
7. Стрижено – голено. (Петр.)
Роблено не до ладу. Пор. Гильф. 2633; Слав. II, 134, 164; Adalb. Strzyc 4.
8. Стрижи мя назад. (Гнідк.)
Зроби мені щось до ладу.
9. Стрижи, не оббирай. (Ільк.)
Стрижучи іноді виривають волосся ножицями. Пор. Adalb. Strzyc 3.
10. Тут стриже-голит, а там ся молит. (Заставці).
Говорять про фальшивого чоловіка, що вдав побожного.
Стрий 
1. Стрий бабі вуйко, а вна йому тітка була. (Печен.)
Жартливо говорять про замотане свояцтво. Пор. Adalb. Stryj 2; Zatur. VII, 894.
2. Як ся зійде Стрий і Ломедь, то буде світу конець. (Ільк.)
Стрий і Ломець або Опір випливають із одної гори, але пливуть різними долинами, при чім Стрий від жерела до Синевідська робить майже три рази так довгу дорогу, як Опір, що тече в простій лінії.
Стрийна 
1. Стрийна, вуйна не родина, бо вна мене не родила. (Наг.)
Стрийна і вуйна – звичайно жінки з іншого роду. 
2. Стрийна, вуйна не родина; зять, невістка не дитина. (Лучак.)
Зять і невістка для свекрухи чужі, звичайно мають у ній ворога.
Стрик 
1. О, то не хто-будь так удасть, як стрик-от. (Наг.)
Говорила жінка про стрика, якому повело я якесь незвичайно добре діло.
2. Хто кому стрик, все му дещо тик. (Ільк.)
Стрик – батьків брат, все почувається до близького свояцтва зі своїм братаничем, який може іноді надіятися на його поміч.
Стрібунок 
1. Дай на стрібунок, зайде на ті тьижкий фрасунок. (Наг.)
Говорила дівка, що на стрібунок покурвилася з парубком, потім жалувала
того.
Стрій 
1. На голові стрій, а коло заду з лопатою стій. (Ільк.) ...коло задка... (Петр.)
Говорять про гарно пристроєну, але бридку жінку. Пор. Adalb. Stroj 6.
Стрілець 
1. Кому до чого, а стрільцеві до лука. (Льв.)
Кождому своя професія в голові. Приповідка походить із давних часів, коли ще стріляли із луків. Пор. Даль II, 133.
2. На стрілцьи звір біжит. (Наг.)
Говорять про чоловіка, якому трафляються щасливі пригоди в його фаху. Пор. Даль І, 544; II, 69; Adalb. Strzelec 6.
3. Стрілець мокрий, а рибак сухий нічого не варті. (Зібол.)
Стрілець гонячи за звіриною, коли впаде у воду, то звичайно утратить звірину, а рибак не лізучи до води не зловить риби. Пор. Adalb. Strzelec 5.
4. Стрілець птаха уб’є, а теля з’їсть. (Залісє).
Полювання звичайно коштує багато труду і часу, а дає мало доходу. Пор.
Adalb. Strzelec 10.
Стрілити 
1. Бодай в тебе стрілило, як в того коло млина! (Дидьова).
Прокляття. Коло млина в Журавині коло Лютовиск літом 1908 р. грім забив жида, що їхав фірою.
2. Стрілив, але не змірив. (Замул.)
Стрілив навмання, насліпо.
3. Стрілив як з гармати. (Замул.)
Стрілив гучно.
Стріпатися 
1. Стріпався на мене. (Лучак.)
Розсердився, затріпав руками з нетерпливости.
Стрітенє 
1. Коли на Стрітенє відлога, пропала ще весна на довго. (Старий Самбір).
Празник Стрітення припадає д. 2. лютого ст. ст. Народне вірування.
2. Коли на Стрітене іней, зародить добре гречка та бульба. (Тяглів).
Народне вірування.
3. Коли на Стрітенє мороз, медвідь розбиває свою ґавру, а коли відлига, то направляє. (Старий Самбір).
Народне вірування. Коли медвідь розбиває гавру, т. є. нору або дупло, в якім відбуває свій зимовий сон, то се значить, що буде швидко весна, а коли направляє, то сподівається ще довгої зими. 
4. Коли на Стрітення нап’єся гуска з сліду води, набереся господар біди. (Тяглів)
Народне вірування. Коли гуска нап’ється із сліду води, т. зн. відлига, а се віщує мокру весну.
5. Коли на Стрітіня мороз переможе тепло, то борше буде літо; коли тепло переможе мороз, довше подержит зима. (Мшан.)
Народне вірування. Ворожать із зміни погоди в день Стрітення.
6. На Стрітенє обзираєся жайворонок, куди з вирію летіти в рідний край. (Тяглів)
Народне вірування. Вірять, що жайворонок зимуючи у чужині тужить за рідним краєм. Він належить до птахів, що найвчасніше прилітають на весні.
7. На Стрітенє пряхи досвіта затикають у пліт веретено, аби їм у пряжі не рвалися нитки. (Мокротин).
Народне вірування.
8. На Стрітениє стрітилася зима з літом. (Ільк.)
Сей день уважають переполовиненим зими. Пор. Даль II, 491.
9. На Стрітіньи стрітила сі зима з літом, а свиня з вітом. (Наг.)
Жартливий варіант до ч. 8.
10. На Стрітіня зима з літом ся стрітила. (Мшан.)
Варіант до ч. 8.
Стріха 
1. З під стріхи та на дощ. (Залісє).
Говорять про чоловіка, що з доброго дива шукав собі лихої пригоди.
2. Осиротів без стріхи. (Карл.)
Погорів.
Стріщати 
1. Стріщав на мене, же я втікла. (Мшан.)
Місцевий учитель накричав на доньку шкільного сторожа. (М. Зубр.)
Струганий 
1. Ні стругане, ні тесане. (Збар., Краснос.) 
Говорять про щось зроблене не до ладу.
Стругати 
1. Стругав, стругав, тай перестругав. (Ільк.)
Говорять про нетямучого майстра, що стружучи дерево не вміє задержати міри. Пор. Adalb. Strugac 1; Celak. 622.
Струна
1. Все по єдній струні блудит. (Гнідк.)
Говорять про невмілого музику, що грає не до ладу, або про чоловіка, що
говорить усе одно й те саме.
2. То його слаба струнка. (Наг.)
Слаба сторона його вдачі, се його завсіди дратує. Пор. Даль І, 132.
Струп 
1. Кождий має свої струпи. (Гнідк.)
Кождий чоловік мав якесь болюче місце в своїй пам’яті.
2. Струпи ся на нім шмарили, што не нашов би на нім чистого тіла,
де би можна іглой баднути. (Тих.)
Говорили про хворого чоловіка, якого все тіло було обкидане струпами.
Струхнути 
1. Єдна струхла, друга спухла. (Наг.)
Струхнути значить мабуть висохнути, струпішіти, одряхліти. 
Студений 
1. Студений як лід. (Наг.) ...як зелізо. (Наг.) ...як крига. (Наг.)
Говорять про холоднокровного або змерзлого чоловіка. Пор. Wand. II,
Kalt 16; Adalb. Zinmy 3.
2. Такий студений! (Ілинці).
Про чоловіка, що нічого не має.
3. Я на нього студеному вітрови дути ни давала. (Ю Км.)
Говорить мати про сина, якого берегла дуже старанно.
Студено 
1. Студено в єдно, а в двоє не конче. (Мшан.)
Самому чоловікові і в літі холодно коло серця, а в двійзі і в зимі тепліше.
Стулінє 
1. Стуліньи боже. (Наг.)
Говорять про недотепну, несміливу дитину, яку природа буцімто ледво стулила, а не виробила докладно.
Ступа 
1. В ступі води не втовчеш. (Наг.)
З пустої бесіди користи нема. Пор. Le Roux de L. I, 42; Нос. ст. 441; Libl. 135.
2. І в ступі його не потрафиш. (Луч.)
Говорять про верткого чоловіка, що вигрібається з найтяжчої біди.
3. Такий єм, як у ступі заопиханий. (Наг.)
Говорить перетомлений, знуждований чоловік.
Ступити 
1. Що ступит, то влупит. (Наг.)
Говорять про сердитого чоловіка, що б’є свойого підвладного. Пор. Даль І, 232.
2. Що ступ, то луп. (Лучак.)
Варіант до попер, ч.
Стягатися 
1. Стьигаютсі, гей слота в літі. (Іванівці).
Сходяться докупи лихі люди на якусь недобру змову.
Стягнути
1. Не стягнеш з ним. (Гнідк.)
Не дійдеш з ним до ладу.
2. Стягнув брови як мітли. (Богородч.)
Про сердитого чоловіка, що грізно зморщив брови.
Субота 
1. В суботу не годиться ніякої роботи зачинати. (Лол.)
Народне вірування.
2. Нині субота, бо кінчитсі робота. (Пісочна).
Субота – останній день тижня, в який переривають роботу на один день. Пор. Adalb, Sobota 10.
3. Субота – вся робота. (Убинє).
На суботу звичайно в господарстві сходиться багато робіт, не зроблених
у тижні.
4. Субота не робота, неділя не вільна. (Сор.)
Говорить слуга, в якого робота в неділю не переривається. Пор. Даль II, 222.
Субстанція 
1. Субстанція мене заносит. (Лучак.)
Знач, мій маєток, мої засоби вистарчають на се.
Сувати 
1. А сував бис сі на череві, та би-с си не міг місцьи найти! (Наг.)
Прокляття такому, що волочиться, сувається з місця на місце.
2. Суваєся міні поперед очи, як тото нешістьи. (Богородч.)
Говорять про нелюбого, ненависного чоловіка.
3. Сувала би тобов хороба по пєцу! (Пужн.)
Прокляття. Пор. Етногр. Зб. т. VI, ч. 533.
Суд 
1. Без суду, без права повісили. (Ільк.)
Говорять про доразний, сусідський суд.
2. До суду два, а з суду єден. (Лім.)
Одного з них арештовано.
3. До суду двох сі тішит, а від суду єден. (Мик. н. Дн.)
Ідучи до суду кожний із суперників надіється виграти, а виграє тільки один.
4. До суду йде два, а від суду єден. (Мик. н. Дн.)
Варіант до ч. 2.
5. Жебы тя суд боский скарав! (ВЛ.)
Лемківське прокляття.
6. Завдам ті до суду. (Кути)
Грозить сусід сусідові за крадіж або образу.
7. Ідеш до суду, то треба «прийдіте, поклонімося». (Ільк.)
В суді треба проходити різні інстанції і кланятися скрізь, а то й дати хабаря.
8. Кладу сі під суд. (Наг.)
Нехай мене з моїм противником суд розсудить, звичайно громадський.
9. Міг бим тебе до суду завдати. (Богор.)
Завдати замісь запізвати за якийсь проступок.
10. Най на тебе суд тьижкий упаде! (Наг.)
Прокляття. Суд тяжкий знач, суд божий, кара божа.
11. На страшнім суді відповіш за тото. (Наг.)
Говорять злочинцеві, якого не досяг земний суд.
12. Остався на суд, на опіку. (Печен.)
Осиротів і підпав під опікунський суд.
13. Подам я тебе до суду на штемпльовім папері. (Кол.)
Дуже страшна погроза. Жартливо.
14. Суд не брат. (Бандрів).
Суд безсторонний, не дбає про свояцтво.
15. Суд сквапливий рідко буває справедливий. (Ільк.)
Судову розправу, особливо в важних справах, мусить попередити докладне слідство.
16. Як хто йде до суду, а возьме під паху лилика, то за ним усьо право піде. (Пап.)
Народне вірування.
Суджений 
1. Від судженого не втечеш. (Льв.)
Народне вірування, що кожний чоловік має призначену собі жінку, а кожна жінка призначеного собі чоловіка. Пор. Слав. ІІ, 34.
2. Судженого конем не об’їдеш. (Залісє) ...і коньом... (Жидач.)
Кому судилося з ким бути в парі, ті сходяться звичайно помимо всяких перешкод. Пор. Adalb. Sadzone 1; Нос. ст. 435; Даль І, 31, 452; ІІ, 308,438. 
Судина 
1. Коби так о судину, як о дитину. (Мвк. н. Дн.)
Дитину лекше зробити, як доробитися маєтку.
2. Яка судина, така дитина. (Явор.)
Значення неясне.
3. Як повно в судині, жінка господині. (Луч.)
В добрім господарстві жінка має також свою повагу.
Судити 
1. Ані суди Боже! (Наг.)
Ніяким способом не можна.
2. Кожний по собі судит. (Льв.)
Міряє інших своєю мірою. Пор. Гильф. 2629; Wahl І, 158; Adalb. Sadzic 1.
3. Ми не повинни так судити, як другим здаєся. (Зазул.)
Кожний повинен судити по справедливості, а не так, як кому здається.
4. Суджено, не розсуджено. (Льв.)
Справа не рішена, не вияснена. Пор. Нос. ст. 435.
5. Суди Боже! (Гнідк.)
Побожне бажання, замісь: Дай Боже.
6. Судит як сліпий о цьвітах. (Гнідк.)
Говорить таке, чого сам не розуміє. Пор. Adalb. Sadzic 9.
7. Судіт мене судаторі! (Кол.)
Говорять з огірченням до пльоткарів і обмівників.
8. Так мені Бог судив. (Наг.)
Така мала бути моя доля.
9. Так суди, аби вовк був ситий і коза ціла. (Наг.)
Говорять про мудрий суд, в якому жодна сторона не дізнає кривди. Пор.
Libl. 81.
10. Хто судит, той блудит. (Наг.)
Жоден суд не може бути абсолютно справедливий, не дійде до повної правди. Пор. Adalb. Sadzic 2.
11. Що кому Бог судит, того ніхто не розсудит. (Кол.)
Що з ким має статися, сего ніхто не відверне.
12. Що кому суджено, то го не мине. (Гнідк.)
Віра у фаталізм, який панує над людським життям.
13. Як буде суджано, то не буде розсуджано. (Стоян.) Варіант до ч. 4.
Судний 
1. Зроблю тобі судну годину. (Полове).
Нароблю тобі великого клопоту, зроблю тобі смерть.
2. Судва година з ним. (Наг.)
Клопіт, не можна дати собі з ним ради.
Судно 
1. Судна діравого ніхто не наповнить. (Ільк.)
Судно в значінню посудина.
Суєть 
1. Бодай її суєть напала! (Настас.)
Суєть – нудьга, неспокій. Прокляття.
Сук 
1. В тім сук. (Наг.)
В тім суть діла, головна трудність або розв’язка. 
2. Отже ту сук тай годі. (Ільк.)
Тут головна трудність у якімось ділі. Дор. Adalb. Sek 7.
3. Сук на сук. (Ільк.)
Говорять про непереможну трудність.
Сука 
1. А суке не пес? (Наг.)
Кепкують із жида, що прийшов на господарське подвір’я і там кинулася на нього сука, а він відганяв її окликом: «А ціба, пес!» Господар завважив йому, що се сука, не пес, на що жид відповів: «А суке не пес?» Пор. Adalb.
Suka 1.
2. Зійшли ми на буру суку. (Жабє).
Зійшли на дідоводів, на пролетаріїв.
3. Сука не пес, коза не худоба. (Краснос.)
Згірдне поняття про жіночий пол.
Сукмана 
1. Добра й сукмана, коби дарована. (Кукиз.)
Дарування одежі давно уважалося знаком почесті. Пор. Adalb. Sukmana 1.
Сукманка 
1. Сукманка не мамка, коли ся їсти хоче. (Ільк.) ...як сі... (Жид.) ...як хоче ся їсти. (Заставці).
2. Як хочеш їсти, то й сукманку продаси.
Сукно 
1. Сукно як лава. (Гнідк.) ...як ремінь. (Наг.)
Говорять про густе, туге й грубе сукно.
Сум 
1. Аж мя сум бере. (Лучак.)
Аж сумно робиться при якійсь невеселій відомості.
2. Сум побирає. (Гнідк.)
Сумно робиться.
Сумлінє 
1. Взьив го на своє сумліньи. (Наг.)
Скривдив його або вбив.
2. Він має таке сумлінє, як боднарів пес. (Будзанів) ...Волькова кобила. (Будз.)
Бондарів пес лежить собі спокійно як хто переходить поуз його, а як вже
мине, тоді він хапає за ногу... Волько – жид, Вольф, водовоз.
3. Має го на сумліню. (Наг.)
Зробив йому кривду, занапастив його. Пор. Wand. I, Gewissen 224.
4. He має сумліньи. (Наг.)
Доступає безправно і не робить собі з того нічого.
5. Обрахуй сі з сумліньом, бо смерть твоя. (Наг.)
Говорять засудженому на смерть або близькому смерти, щоб пригадав собі свої гріхи і пожалів за них.
6. У нього сумліньи, як заїздна коршма. (Наг.)
У нього широке сумління, позволяє собі багато такого, чого інші не сміють робити.
7. Хто чисте сумлінє має, той спокійно спати лягає. (Ільк.)
Житєва практика. Чоловік з нечистим сумлінням не може ніколи спати спокійно.
Сумувати 
1. Сумує, гий бузьок по Спасі. (Жидач.)
Бузьок по Спасі готується до відлету. 
Сунутися
1. Не суньтесі д мині, бо ми кахтан повальиєте. (Наг.)
Говорив чоловік у полотнянім кафтані до такого, що сидів у чистій гуні.
Іронічна поговірка.
Супокій 
1. Дай ми чистий супокій. (Гнідк.)
Говорить чоловік напасникові, що турбує його супокій.
Супровіт 
1. Пішов супровітом. (ЮК.)
Супровіт – латинське superarbitrium – друга інстанція лікарської оцінки
при рекрутській бранці. Коли лікар при бранці почував сумнів що до стану
здоров’я рекрута, чи він здібний до військової служби, чи ні, то відсилає його
до Superarbitrium.
Cyc 
1. Ні Cyce, ні Христе. (Наг.)
Говорять про понурого або невимовного чоловіка, що но вміє навіть привітатися до ладу.
2. Пішов у Сусі-Спасі. (Орт.)
Знач, не ївши й не пивши.
3. Cyc на Cyc, два на купу. (Кольб.)
Значення неясне.
Сусід 
1. Близький сусід ліпший, як лалекий брат. (Наг.)
Скорше стане в пригоді. Пор. Wahl I, 42; Muka 657; Даль II, 358; Celak.
412; Adalb. Sasiad 6.
2. Бодай злого сусіда не мати, лиха не знати тай своїм плугом орати. (Гнідк.)
Побожне бажання спокійного і статочного чоловіка. Пор. Adalb. Sasiad 30.
3. До сусіди хоть тріска, а до мене гівно. (М. Гош.)
Говорить завидющий чоловік, якому трафляється все якесь лихо, коли його сусідові трафиться хоч невеличке добро.
4. Знают сусіди твої обіди. (Город.)
Сусід про сусіда знає найліпше, як він жиє. Пор. Adalb. Sasiad 27.
5. Коли сусід як мід, тогди проси його на обід. (Ільк.)
Коли приємний і щирий.
6. Тогди сусід добрий, коли мішок повний. (Ільк.)
До заможного чоловіка і сусіди приязні.
Сусідка 
1. Посидь сусідко, бо ще трохи видко. (Дар.)
Заговорилася сусідка з сусідкою і просить її посидіти довше.
Сусідський 
1. Сусідська річ огню позичити. (Наг.)
Давнійше, коли не було сірників, брак огню був великим клопотом у хаті,
і звичайно в такім разі одна сусідка в ранці бігла з черепком до сусідньої
хати позичати огню.
Сустріть 
1. Даю сустріть своїм очом. (Лім.)
Дивлюся приємно на світ і на людей.
Сутич 
1. В сутич кого загнати. (Гнідк.)
Привести його в прикре положення. Сутич – глухий кут, де стикаються
два плоти.
Сухий 
1. Він і з води сухий вийде. (Наг.) 
Говорять про щасливого, зручного чоловіка, що вміє вилабудатися з найтяжчої біди. Пор. Даль І, 546.
2. Коло сухого й сире горит. (Наг.)
Коло добрих людей і лихий поправиться. Пор. Гильф. 679; Даль II, 149.
3. Най сухе дерево буде в пєцу – на сухоти вмер. (Бібр.)
Приговорюють згадуючи про страшну хворобу сухіт із наміром відвернути її від себе.
4. О, я вмію сухими разами бити. (Лучак.)
Знач, так, аби болідо, а знаку не було.
5. Суха як терлиці. (Наг.)
Говорять про сухоребру жінку.
6. Сухе таке, що би з вітром полетіло. (Наг.)
Говорять про виголоднілу гуску або курку, а також про змарнілу людину.
7. Сухе, що би сі того рак не їмив. (Наг.)
Говорять про сухопарого чоловіка.
8. Сухе, як терне. (Жидач.)
Говорять про сухий хворост у плоті.
9. Сухий, лиш саме ремйи. (Наг.)
Про сухого, жиластого чоловіка.
10. Сухий, що можна му ребра порахувати. (Наг.)
Про вимарнідого, сухого чоловіка. Пор. Wand. I, Durr 10.
11. Сухий як скіпа. (Наг.)
Про сухого, старого чоловіка. Пор. Adalb. Suchy 6; Wand. III, Mager 23.
12. Сухий як хорт. (Льв.)
Про сухого, але звинного чоловіка. Пор. Wand. I, Dtirr 7; III, Mager 28.
13. Сухий як хрань. (Жидач.)
Значення неясне. Пор. Adalb. Suchy 1.
Сухо 
1. Де він каже: сухо, там залізе по вухо. (Стеж.)
Давніші дороги мали часто глубокі вибоїни, які в погоду присихали з верха, так що ідучи або йдучи дорога видавалася сухою, але прибувши ближче віз або й піший чоловік застрягав у болото.
2. Йиму то на сухо ни вийде. (Грин.)
Робить таке, що за се не мине його кара.
3. Не вийде му сесе на сухо. (Гнідк.)
Варіант до попер, ч.
4. Сухо – по саме вухо. (Наг.)
Жартливо говорять про глубоке болото.
5. Чи сухо до него зайти? (Гнідк.)
Питаючи дороги розпитують завсігди, чи нема там бродів або ровів, через
які не можна перейти сухо.
6. Як скаже, що сухо, то застрягнеш по вухо. (Лучак.) ...забирай сі... (Кольб.)
Буває так, що чоловік, запитаний прохожим, чи суха там дорога, навмисно
або з недбальства скаже, що сухо, і легковірний подорожний попаде в неприємну халепу. 
Сухораб 
1. Такий сухораб, що би го сі й рак не їмив. (Наг.)
Сухорабом називають сухореброго чоловіка.
Сухоти 
1. Як сьи кажи за сухоти, то сі приповідайи: «Сухі дрова у пйицу. Жиби дрова були сухі, а ни чоловік. (Бедриківці).
Просторіший варіант до Сухий ч. 3.
Сучий 
1. Іди до сучої матери! (Наг.)
Прокляття.
Сушити 
1. Обсушитсі, то й само обкрушитсі. (Наг.)
Говорять про гівно, що присихає до сраки.
2. Сушит до нього зуби, як циган до місяця. (Наг.)
Сушити зуби значить усміхатися більш або менш приємно.
Суята 
1. Відступила всяка суята. (ЮК.)
Суята – клопіт, неспокій, турбота.
2. Суята в хаті. (ЮК.)
Гризота, безладдя.
3. Суята мі сі чепила. (Наг.)
Трафив ся мені тяжкий клопіт.
Схаліти 
1. Жеби-с схалів! (ВЛ.)
Лемківське прокляття. Схаліти – внидіти, щезнути.
Сховати 
1. А сховали би ті в німе дерево! (Наг.)
Прокляття. Німе дерево – домовина, трумна.
2. Сховав кінці в воду. (Наг.)
Зробив діло так чисто і швидко, що не видно, коли й як. Пор. Даль І, 224; 238.
3. Сховав сі під мамині крила. (Наг.)
Говорять про хлопця, що наробивши збитків тулиться до своєї матері, надіючися від неї оборони. Пор. Wand. I, bliigel 9.
4. Сховай, що не вадить. (Ільк.)
Говорять про щось знайдене.
5. Сховати до старої скрині. (Наг.)
Знач, загубити.
6. Хоць сховайся в мишачу діру, то тя роздеру. (Замул.)
Погроза чоловікові, що не зможе ніде сховатися від свойого ворога. Пор.
Le Roux de L. I, 132.
Сховок 
1. Злий сховок і найліпшого попсує. (Ільк.) ...псує. (Петр.)
Річ полишена без сховку спокушує і найліпшого до крадіжи. Пор. Haller
ІІ, 13.
Сходжуватися 
1. Він уже сходжуєсі. (Жид.)
Робиться менший, тратить силу. Говорять про стару одежину, але також про чоловіка.
2. Вів уже сходивсі. (Жид.)
Находився багато в своїм життю і стратив силу в ногах.
Сходитися 
1. Сході сі люди веренґми. (Карлів)
Сходяться на одно місце купками.
Схопитися 
1. Схопився як опарений. (Богородч.)
Зірвався з місця.
Счинитися 
1. Счинила ся гучна бурса. (ЮК.)
Зробився гармідер. Бурса містила звичайно багато дітей, що в вільних хвилях робили багато галасу.
Сягати 
1. Не сягай через крупи до пшона. (Ільк.)
Говорять чоловікові, що через ближчу річ сягає до дальшої.
Сяк 
1. Ні сяк, ні так, щоби не по людськи. (Луч.)
Говорять про всяку недоладну роботу.
2. Сяк так, аби вижити. (Ільк.)
Чоловік крутить своїм світом, аби докоротати віку.
3. Сяк так, аби не по-людськи. (Ільк.)
Говорять про недоладну роботу.
Сякий 
1. А сяке би ти та таке би ти! (Княж.)
Невиразне прокляття: щоб тобі пуття не було!
2. Сякий такий аби був, аби хліба роздобув. (Ільк.)
Говорить дівка бажаючи вийти заміж хоч за якого будь чоловіка.
3. Я сьикої, а він гонтакої. (Кольб.)
Говорить чоловік не можучи з іншим договоритися до ладу.
Ськати 
1. Хто чого ськає, тоє придибає. (Гнідк.)
Хто чого шукає, то й знайде, звичайно, не завсіди. 
                       Т
Табака 
1. Вже тота вмерла, що табаку терла, але ще тота жає, що табаку продає. (Вовк.)
Жартлива приповідка про табаку.
2. Заживай табаки, не забивай баки! (Голоб.)
Вірять, що заживанє табаки і пчихання не тілько прочищує ніс, але також
просвітлює розум.
3. Зажиймо си табачини, колисмо сі зобачили. (Жид.)
Давніше був звичай, що старші люди зійшовшися по першім привітанню
частували один одного табакою.
4. Міні й без табаки в носі крутит. (Луч.)
Говорить чоловік, якому в прикрім положенню подають нюхати табаки.
5. Натер му табаки до носа. (Отин.)
Наробив йому прикрості.
6. Табака мозок чистит. (Льв.)
Народне вірування. 
7. Табаку пахати – здорово на очи. (Наг.)
Народне вірування. Від нюхання табаки часто на очах виступають сльози.
8. Утру я йому табаки! (Кольб., Вовк.)
Нароблю йому лиха.
Так 
1. Кой так, то так. (Наг.)
Говорять про те, що сталося, або має статися. Пор. Wand. V, Wenn 17.
2. Коли так, то гони си маму! (Снят.)
Коли так, то не маю тобі що більше сказати.
3. Не все так іде, як би чоловік хотів. (Наг.)
Життя чоловіка складається з того, що він собі сам уложить, і з багатьох несподіванок. Пор. Schlei. 162.
4. Ой так, сіют мак, на долині просо; залицявся в ходаках, оженився босо. (Гнідк.)
Жартлива співанка про бідолашне подружжя, уживана також як приказка.
5. Ой, так-так, коби з хати як. (Мик. н. Дн.)
Притакує чоловік бесідливому господареві, бажаючи як найшвидше вирватися з його хати.
6. Так, не інак: де урода, там і смак. (Петр.)
Красота звичайно йде в парі з добрим смаком.
7. Так, так, але з хати як? (Берл.)
Говорить чоловік, якому не можна виі ти з хати.
8. Так-то але й гут. (Будз.)
Притакують, коли що добре зробиться.
9. Так, то й але! (Наг.)
Коли так, то добре.
10. То так до того йде, як пястук до носа. (Льв.)
Говорять, коли щось не складається одно до одного.
11. Що так, то так. (Наг.)
Говорить чоловік, не маючи чому заперечити. Пор. Даль І. 276.
12. Як – так, аби за моє стало. (Ільк.)
Як – так замісь: чи сяк, чи так, аби моя шкода вернулася.
13. Як так, то най буде й так. (Наг.)
Говорить чоловік не можучи поставити на своїм і пристаючи на іншу евентуальність.
14. Я так, ги биз себе. (Звиняч. Гор.)
Ходжу мов одурілий, мов сам не свій.
Такдікати 
1. Так люде такдікают. (Лолин).
Так поговорюють, балакають.
Такий 
1. Бодай таке ни притрафлялося ни в кого! (ЮК.)
Говорять про якусь незвичайну, лиху пригоду.
2. Він такий: прийди хлібе, з’їм ті! (Явор.)
Говорять про лінивого, непорядного чоловіка, що чекає на готовий хліб.
3. З такого дійде до незнатиякого. (Наг.)
З малої причини дійде до великого лиха. 
4. Іще такого не було, щоб му ся все вело. (Гнідк.)
І найщасливіший чоловік зазнає лихої пригоди.
5. Найдеся такий, що нияк з ним не мож порадити. (Ю. Км.)
Бувають такі незгідливі люди, що з ними ніхто не може дійти до ладу.
6. На «такій» і віз поломи, – нічого не поможе. (Карл.)
Говорять про неслухняну або розпусну жінку.
7. На таку як я, і здохляк гавкне. (ЮК.)
Говорила про себе бідна жінка.
8. Не на такого трафив. (Льв.)
Натрафив на такого, якого не надіявся.
9. Он таке-таке! за гріш перцю – тай тото гірке. (Мик. н. Дн.)
Говорять про якусь дрібну, але прикру справу.
10. Се такий панок, як скаже «вода», то безпешно «ватра». (Пороги).
Кепкують із брехливого панка.
11. Така бідна, а який писок має! (Маріямп.)
Говорять про бідну, а сварливу жінку.
12. Таке било, що ни хочу. (ЮК.)
Згадує чоловік про немилу справу.
13. Таке здохле, а вітця на мене тровит. (ЮК.)
Говорила жінка про слабовитого, а злосливого хлопця.
14. Таке наше гречане: як в піч, то й репається. (Дар.)
Печиво з гречаної муки буває звичайно дуже порепане.
15. Таке, таке, за ґрейцар тай яке! (Вовчинець).
Говорять про щось хвалене, дешеве і нічого не варте.
16. Таке то з нашьими кичирами і Томинами! Натовчися по дибрах, назгонай плечі, спадут тучі, зметут усе до полики. (Ю.Км.)
Говорять бойки про свої гори, на яких тяжко вдержати плодючу землю.
17. Таке то на світі! (Ю. Км.)
Загальна увага про хід людського життя.
18. Таке тото й моє. (Тухля).
І я в такім самім положенню.
19. Таким єм став, як з глини. (Наг.)
Говорить чоловік утомившися або почуваючи початок якоїсь слабості.
20. Такий той віл, що го корова б’є. (Тростянець)
Такий – в значінню: плохий, неособливий.
21. Такий , що лиш троха тлінний. (Наг.)
Говорять про слабосилого чоловіка.
22. Такий, як би го кіт вилизав. (Наг.)
Гладкий, блискучий. Пор. Слав. II, 149.
23. Такий, як би на нім дідько чорний горох молотив. (Наг.)
Говорять про рябого, вісповатого чоловіка. Пор. болгарське: сѣкаш че дявола го влачи; за ушитѣ (Слав. II, 148).
24. Такий борщ, як за ґрейцар пес. (Ст. Богор.)
Говорять про лихий, несолений борщ. 
25. Таку як я всяка пеня зачіпит. (ЮК.)
Таку неспілу і пригноблену.
26. Це таке, йик йикис казав. (Жабє).
Щось таке, як в поговірці кажуть.
27. Через таке, та он яке! (Наг.)
З такої благої причини дійшло до он якого лиха.
28. Чому ти такий? – Який? – Як гівно мньиткий. (Наг.)
Мудровання.
29. Як би не був таким, не був би Яким. (Цен.)
Жартують із дурного Якима.
30. Я ни таке, що ни сіє, ни оре. (Ю. Км.)
Я порядний господар.
31. Я така, ги п’яна. (ЮК.)
Сама не своя, неприродно сумна.
Талапатися 
1. Талапаєсі, гий свиня у болоті. (Жидач.)
Говорять про такого, що любить розмазувати якусь погану справу.
Талапнути 
1. Як ті талапну, то сі ту мазев розіллєш. (Наг.)
Погроза. Талапнути тут у вначінню вдарити. Приповідка основана на народнім віруванню, що злий дух, ударений громом, розливається маззю.
Таліян 
1. Ах, капуши – Таліяне. (Будз.)
Згірдне прозвище італійців. Бідні італійці звичайно наймалися у нас до землекопних робіт при залізницях. Наші люди ненавиділи їх за їх сердитість
і скорість хапатися до ножа. Що значить слово «капуш», мені не ясно. Єсть
казка про Капуша, докучливого духа-мучителя, записана Ігнатієм з Никлович.
Тамтой світ 
1. На тамтім світі мусит бути добре, то ніхто відтам не вертає. (Мик. н. Дн.)
Жартлива поговірка про загробове життя.
Танець 
1. В танці два кінці: чи сам упадеш, чи тя трутять, то ся піб’єш. (Ільк.)
Танцювати треба вміючи так, щоб не наскочити на другу пару.
2. В тім танци є два кінці. (Сор.)
Ся справа обосічна, може помогти, може й пошкодити. Пор. Нос. ст. 282;
Adalb. Taniec 7.
3. Там то гульки, там то танці: танцювали два засранці. (Іван.)
Кепкують із шумного, безладного танцю.
4. Танець не робота; хто не вміє, то сромота. (Негр.)
Танець – се забава, у якій звичайно всі парубки і всі дівки повинні брати
участь. Не вміти танцювати – соромно. Пор. Adalb. Taniec 6: Brzoz.
Taniec 6.
Таний 
1. Тани як борщ. (Жидач.)
Говорять про всяку дешеву річ. Пор. Adalb. Tanio 2.
Тано 
1. Тано би-сте купували! (Наг.)
Говорять такому, що за цінну річ дає малу ціну. 
Танцювати 
1. Аж нид носит, так би танцював. (Наг.)
Молодий чоловік, бачучи як інші танцюють, стоїть або сидить нетерпливо, подригуючи.
2. В жалобі танцювати не мож. (Котуз.)
По смерти когось у родині звичай; велить якийсь час здержувати ся від танцю і співу.
3. Куда йому за гріш танцювати? (Ільк.)
Говорять про чоловіка, що з малими засобами береться до великого діла.
4. Нема куди за гріш танцювати. (Мінч., Петр.)
Нема способу малою силою доконати великого діла.
5. Не файно танцює, але міцно. (Луч.) ...але довго. (Кол.)
Говорять про лихого танцюру, а загально про лихого, марудного робітника.
6. Танцював тай не поклонився. (Дар.)
Є звичай, що по витанщованню танцю парубок кланяється тій, з якою танцював і садить її на місце. Коли сего не зробить, то се значить, що не знав
звичаю.
7. Танцювала, дроботіла, поки срати не схотіла; а як срати ісхотіла: «Ой пустіт мні, бо я впріла». (Лол.)
Кепкують із запаленої танцюрки.
8. Танцювала, риба з раком, а петрушка з пастернаком. (Гнідк.)
Говорять про всяке недоладне діло, або про недоладну розмову.
9. Танцювали, аж дрантя летіло. (Дар.)
Танцювали гучно, з тупотом і викриками.
10. Танцювали, дроботіли, поки їсти не схотіли. (Кос.)
І найзавзятіші танцюри зголоднівши перестають танцювати.
11. Танцює, як спутана вівця. (Льв.)
Про дівчину, що не вміє танцювати і плутається в танці.
12. Танцює, як теля на мотузку. (Сап.)
Говорять про хлопця, що негарно танцює.
13. Танцюй, танцюй, веселисі, тілько, прошу, не всерисі. (Наг.)
Кепкують із вапалених танцюр.
14. Танцюйте си, веселіте си, тілько прошу не всеріте си. (Лол.)
Варіант до попер. ч.
Танська 
1. Пані Танська, що в небі табаку продає. (Вовк.)
Жартують із такого, що хоче щось дороге тано купити. Пор. Adalb. Tanski, Tanska 1.
Танька 
1. Сьвйита Танька, що в небі табаку продає. (Дрог.)
Табака належить до досить дорогих товарів. Дешева табака – річ ідеальна,
яку хіба в небі можна дістати. Відси мабуть пішла і гра слів, що є в небі така свята Танька (Атанасія), яка продає, а може й безплатно дає святим табаку.
Тапти 
1. Хто тапле, тот ся бритви хапле. (Ю. Км.)
Тапти в значінню: потапати. Пор. т. II, ч. 1; Потанати; Adalb. Tonacy 1;
Celak. 178; Brzoz. Tonacy 1.
Тарас 
1. А Тарас свині нас, а Петро зів гівно. (Льв.)
Мудровання. 
Тарах 
1. Тарах по ярах! (Дар.)
Мабуть окрик людей, що ховалися по ярах перед нападами татар.
Тарахнути 
1. Тарахни кулаком до землі. (Жидач.)
Тарахнути значить ударити з великим розмахом. Говорять про нерозумного чоловіка, що б’є сам не знаючи куди.
Тарілка 
1. До тарілки напиймося горілки. (Ільк.) На столі тарілки... (Ільк.)
Є звичай перед усякою закускою, яку подають на тарілці, випити горілки.
Тару 
1. Тару, тару, а пси в крупах. (Печен.)
Тару, тару замісь балу, балу, говорять про довгеньку розмову. Ситуація така, що дві сусідки, з яких одна молола крупи, а друга прийшла до неї, забалакалися собі любенько, а пси тимчасом виїли крупи з нецок.
Тарханиця 
1. Стара тарханиці, тай то молодиці. (Наг.)
Жінка, хоч яка стара, все таки до смерти не тратить надії вийти замуж.
Татари 
1. Бодай вас татари ззіли! (Богор.)
Прокляття з часів татарських нападів.
2. Давно зле було, бо брали татари, а тепер лише жити та схнути. (Ст. Богор.)
Давно було татарське лихоліття, але люди при тім малися добре, а тепер
часи свобідніші, але прожиток далеко трудніший.
3. Свої люде не татаре, не дадуть загибати. (Ільк.)
Допоможуть у лихій пригоді.
Татарин 
1. Я Татарина зловив, а він мене не пустив. (Ільк.)
Говорить чоловік про свого невідвязного ворога, про якого думає, що він
йому зробив шкоду. Наша приказка взята з польського кепкування: «Zlapal
kozak Tatarzyna, a Tatarzyn go za leb trzyma.» Анекдота про се живе також вустах нашого люду. Пор. Adalb. Kozak 12; Tatar 12; Celak. 476; Wand. IV, Tater 4.
Татів 
1. За татовов полов дитині тепло. (Голоб.)
В часі вітру або холоду батько звичайно закриває малого сина полою своєї
верхньої одежі. От тимто татова пола має символічне значення: батьківська
опіка.
2. Я не йду по за татові руки. (Дидь.)
Не вибиваюся із під батьківської волі. Говорить дорослий син, який не бажає ще йти на своє власне господарство.
Тато 
1. А мій тато Сокочап підпер хату на кочан: як кочан підогнив, вітер хату завалив. (Ях. С.)
Жартлива примівка без глубшого значення.
2. Ані тата, ані мами, ані гробу, ані ями. (Сор.)
Говорять про сироту, що не може собі знайти притулку між людьми.
3. А то вам, тату, дідько в писку, що так пакаєте. (Наг.)
Говорив син у ночи до батька. Йому приснилося, що у сусіди молотять, і
збудившися він сказав: «Чуйте, тату, у сусіди молотять», а батько відказав:
«Ні, сиву, то я так люльку пакаю». На те син відповів повисшою приказкою.
4. – А ци виграли тато справу? – Та виграли. Ще лиш мают дваціть пйить буків дістати. (Наг.)
Жартлива анекдота, яку прикладають до всякої програної справи.
5. Бодайся тато і мама добре мали, а діти ще ліпше. (Убинє).
Побожне бажання загального гаразду.
6. Вій би вже далі тата за барки брав. (Наг.)
Говорять про недорослого парубка, який хапається до бійки із старшими.
7. – Вставаймо, тату, в сусіда вже молотьит. – Ей, та то я так файку
пакаю. – Ну, то дідько вам у писку! (Наг.)
Жартлива анекдота. Варіант до ч. 3.
8. Втопивсі тато – най би го був дідько не ніс на глубоке. (Наг.)
Скорочення анекдоти про те, як жінка давала милостиню за душу свого покійного мужа. Жебрак запитав: «А з чого-ж небіжчик умер?» Вона відповіла: «Втопився.» Тоді жебрак сказав: «Най би го був дідько не ніс на глубоке!»
9. Гей, люди, тато межи хлібом з голоду вмирає! (Гнідк.)
Скорочене анекдоти про сироту, який оповідав: «Мої татуньо межи двома хлібами вмерли, старого не було а нового не дочекали.»
10. Заверни, тату, свині, дам тютюну в файку. (Наг.)
Анекдота про те, як батько з сином пасли свині, а лінивий син посилав батька завертати свині за файку тютюну.
11. Збувся тато клопоту, домолотив жито. (Гнідк.)
Немолочене жито, то ще не жоден клопіт.
12. І в рідного тата не своя хата. (Лучак.)
Говорить син, що оженився на бік від родичів, і чує себе не своїм у батьківській хаті.
13. І в тата не своя хата. (Ільк.)
Говорять діти про батька-комірника, що сидить у чужій хаті.
14. І на рідного тата мож правду вповісти. (Жидач.)
В суді звичайно вільно найближчим своякам не свідчити проти свояка. Закон не примушує дітей свідчити проти батька, але коли хочуть, можуть се вчинити.
15. І рідного тата не твоя хата. (Кукиз.)
Говорить свекруха до зятя, що пристає до її дому.
16. І сама не знаю, чи маю тата, чи чоловіка. (Богородч.)
Говорить молода жінка про старого мужа.
17. І твій тато порєдний, і твоя мати порєдна, лише ти такий скурвий син. (Пасічне).
Говорять до зледащілого парубка.
18. І твого тата знаю, і твою маму знаю, лише не знаю, чий ти. (Кнігинин).
Говорять до виродного чоловіка, неподібного до своїх родичів.
19. Коби то я був усім дітям тато, то би був порядок! (Карл.)
Як би я міг усім людям розказувати і лад давати.
20. Мій тато не був такий, тай я не буду. (Сор.)
Відмовляється чоловік, коли хтось намовляє його на лихе діло.
21. Мого тата, а не моя хата. (Наг.)
Говорить чоловік, що довго прожив десь у чужині і вертаючи застає свою
батьківську хату в чужих руках. 
22. Мому татови вже лекше, бо вчера плювали на стіну, а нині вже на бороду. (Сор.)
Жартує син із хорого батька, якому робиться щораз гірше.
23. – Наверни, тату, свині, дам пушку тютюну до люльки. – Але
даш? – Говори до дурня! Як кажу, що дам, то дам. (Грибов.)
Анекдота про батька з сином, що пасли громадські свині. Пор. вище ч. 10.
24. Най лише тато очи зажмурит. (Наг.)
Говорить син або дочка, надіючися по смерти батька якоїсь відміни в своїй долі. Очи зажмурити тут у значінню вмерти.
25. Нас тати як робили, то хуї сіджов мастили. (Кол.)
Говорять брунети.
26. На то дав Панбіг татови волосє, щоби було за що взєти. (Жуків).
Жартує син, якому докоряють, що тягався з батьком за волосся.
27. Наші тати лісниді їли, а в нас оскомина. (Наг.)
Говорять діти, що по батьках одержали в спадку або якусь хворобу, або якусь лиху вдачу. Пор. Wand. I, Alter 15, 32.
28. He роби з тата варйата. (Голешів).
Говорить батько синові, що плете йому небилиці, докучає йому, або намовляє його на якесь лихе діло.
29. Ни роби с тата варіята, а з мами мавпи. (Льв.) ...а з мами посміхуйка. (Льв.)
Ширший варіант до попер, ч.
30. Не купив тато шапки, най вуха мерзнут. (Кол.)
Говорив син сердячися, що батько не сповнив його просьби. Пор. Hoc. 368.
31. Не той тато, що вродив, а той, що вигодував. (Наг.)
Буває дуже часто так, що батько не знає, чи то його дитина, чи ні, але годує її як свою.
32. Ой не бийте тату мами, бо не буде спати з вами. (Перем.)
Просять діти батька, що любить бити свою жінку.
33. – Отто наш тато як пес через рів скочив! – Е, скочив, ци не скочив, мара го бери, але до пса го рівнати не годитсі. (Наг.)
Розмовляли два парубки і один другого навчав доброго звичаю.
34. Тато будут молотити, а я вночі булу віяти. (Терн.)
Нахвалявся син гуляка, що переведе батьком придбаний маєток.
35. Тато в дуди грає, мама з голоду вмирає. (Гнідк.)
Говорять про нещасливу родину бідного дударя.
36. Тато в місті, мама там, ходіт, хлопці, щось вам дам. (Кнігинин).
Примовляла весела дівка, що лишилася сама дома.
37. Тато в школі, мама в школі, прийде шабас, нима солі. (Явор.)
Жартували з бідної жидівської родини, в якій муж і жінка служили сторожами при жидівській школі. «Жидівською школою» називають синагогу або дім молитви.
38. Тато о палиці, а діти о лавиці. (Гнідк.)
Говорять про сім’ю, де старий батько має дрібні діти. 
39. Тато сіли на лопату, мама на кацюбу, u поїхали до щюбу. (Витків Новий).
Кепкують із нешлюбної пари незасібних людей, що мають дрібні діти. Пор. Етн. Зб. т. V, ст. 150, ч. 15.
40. Тату, сідай на лупату, пуїдемо за хату; сідай на кацюбу, пуїдемо до слюбу. (Берездівці).
Ширший і менше ясний варіант до попер. ч. Пор. Етн. Зб. т. У, ст. 150, ч. 15.
41. Тату, сідай на лупату, пуїдимо за хату, сідай на мутику, пуїдемо у фурдиґу. (Крупско).
Відмінний від попереднього варіант до ч. 39. Пор. Етн. Зб. ст. 150, ч. 15.
42. – Тату, я зловив татарина! – То веди го сюда! – Не ведеться бо. – То держи го ! – Не держиться бо! – То пусти го! – Не пускається бо. (Ільк.)
Анекдота з часів татарських нападів. Пор. вище татарин ч. 1; Adalb.
Tatar 12 ; Brzoz. Tatar 4.
43. Тобі, тату, паска в голові, а міні сі фузия трафйиє. (Наг.)
Говорив син до батька; батько був господар, що дбав про дім, а син запалений мисливець, що любив блукати по лісах.
44. Той тато, що вигодував. (Замул.)
Коротший варіант до ч. 31. Вітцівство дуже часто не певне, а тілько материнство певне.
45. Ходім, тату, до дому, бо тут б’ют. (Наг.)
Натяк на анекдоту про батька, якого в корчмі часто побивали. Коли його
син вернув із війська і батько жалувався йому, що його б’ють у корчмі, то
син додав йому відваги і оба пішли до корчми. Та тут син зараз і сам нарвався на бійку, а не маючи сам відваги боронити себе, сказав до батька: «Ходім, тату, до дому, бо тут б’ють!»
46. Хоть ви собі, тату, жінку приведете, але нам мами не проведете. (Наг.)
Докоряють діти батькові, що побоями зігнав жінку із світа, і обіцяє дітям,
що другий раз ожениться. Пор. Wand. II, Kind 454.
47. Як Бог дасть, тато хату продасть; як псів накупит, ніхто не приступит. (Тернопіль).
Жартують діти із марнотратного батька, що кохається у псах.
48. Який тато, такий син; крали разом з бочки сир, до старої кобили
у зальоти ходили. (Кобил.)
Жартлива приказка про легкодухів, батька й сина, що лямпартувалися оба
разом.
49. Який тато, такі діти. (Наг.)
Доброго батька добрі діти. Пор. Слав. І, 215.
Татуньо 
1. Вам татуню сьвєто в голові, а мені сі фузія трафлєє. (Тернопіль).
Варіант до Тато ч. 43.
2. Мій татуньо меже двома хлібами вмер: старого не було, а нового не дочекав. (Кол.)
Варіант до Тато ч. 9.
3. Татуню, мамуню, беріт сірак і гуню! (Мілан.)
Натяк на оповідання про вівчаря, якого стадо напали вовки, а він з гори кликав родичів, щоби йшли боронити його стада.
4. Татуню, та то мйисо, то сі розтьигне. (Мик. н. Дн.)
Говорила дівка до батька, який не хотів віддати її замуж за парубка з великим хуєм для того, що в неї мала пизда.
5. – Татусю! Коли буде конедь біді? – Аж чоловік умре, паноньку! (Водники).
Відповідь селянина панові.
6. Що татуньо зарідили, то мамуні мусьит. (Явор.)
Жінка мусить слухати чоловіка.
Таця 
1. Не тебе беру, Тацю, йно твою працю. (Луч.)
Варіант до т. II, Наця ч. 2. Таця – пестливе ім’я замісь Тетяна.
2. Ни любят Тацю, а любят працю. (Ю. Км.)
Не люблять дівки самої задля її особи, але люблять її віно й її робочу силу.
Тачки 
1. Беріт його на тачки, везіт його в бодачки! (Наг.)
Кепкують із лінивого чоловіка, що вилежуе ся в робочий день.
Тварь 
1. Всьої тварі по парі. (Коб.) Переважна часть звірів і людей жиє парами.
Твердий 
1. На твердий сук острий топір. (Гнідк.)
Велику трудність переламаєш тільки великим зусиллям.
2. Твердий як зелізо. (Наг.)
Говорять про чоловіка незломної волі. Пор. Adalb. Twardy 8.
3.Твердий як кість. (Наг.)
Говорять про упертого, немилостивого чоловіка, якого ніякими просьбами не діймеш. Пор. Wand. II, Kochen 37.
4. Твердий як камінь. (Наг.)
Говорять про твердосердого, упертого чоловіка. Пор. Adalb. Twardy 3.
5. Твердий як кремінь. (Наг.)
Варіант до попер, ч. Пор. Е. Rot. 73; Adalb. Twardy 4.
6. Твердий як скала. (Наг.)
Варіант до попер. ч. Пор. Adalb. Twardy 7.
7. Хто в що твердший: шляхтич у вуха, хлоп у груди, а жид у пєти. (Пужн.)
Жартлива характеристика різниці трьох народностей: шляхтич у зимі носить вуха голі, русин носить сорочку з розпором на грудях, так що груди видно чи зима, чи літо, а жид ходить у патинках, із яких визирають голі п’яти. Пор. Етн. Зб. VI, ч. 163.
8. Що найтвердійше на лупліньи? Хуй, бо мама татови вже двацят літ лупя, а ще лиш оттілько облупили. (Жабє).
Жартлива загадка, і не менше жартлива відповідь. Уступ з оповідання про дотепну дівчину і недотепного багача, яким пан задавав загадки. На питання, що найтвердіше на лупління, багач відповів, що коза, бо як у мене коза здохла і полежала три дні, то я за три дні не міг її облупити. Натомісь дівчина відповіла як вище.
Твердити 
1. Або твирдіт, або пустіт! (Пужн.)
Приказка основана на анекдоті про твердий польський шлюб. Пор. Етн. Зб. т. VI, ч. 256.
Тверезий 
1. Тверезий як швець. (Сіл. Б.)
Жартлива поговірка. Швець звичайно буває п’яний.
2. Що тверезому на умі, то п’яному на язиці. (Ільк., Петр.)
П’яний чоловік дістає звичайно дар вимови, і виговорює те, що би по тверезому не сказав нікому. Пор. латинське: In vino Veritas; Гильф. 3474; Тимош. 196; Wand. III, Nuchtern 4; Сelak. 188; Нос. ст. 474; Adalb. Trzezwy 1; Brzoz. Trzezwy 1; Zatyr. VI, 292.
Твоє 
1. Най буде твоє на верха! (Наг.)
Говорить чоловік до свойого суперника, не бажаючи з ним далі перечитися.
2. Не твоє сі меле. (Наг.)
Не про тебе говориться. Пор. Libl. 2152.
3. Що не твоє, подивися тай положи. (Ком.)
Жартливо остерігають злодійкуватого чоловіка.
Творитися 
1 Не творитсі до нього, буцім го й не знає. (Наг.)
Не говорить до нього, навіть не обертається до нього.
Текти 
1. З одного боку тече, з другого пече. (Ст. Богор.)
Характеризують нещасливе положення чоловіка, якому докучають різні напасті.
2. На мене не тече. (Наг.) ...капає. (Голоб.)
Я не маю чого квапитися.
3. Тече як з цівки. (Наг.)
Говорять про рясний дощ.
Текуцький 
1. Ци тото Текуцький піп за тебе зробит? (Берез.)
Текуча – село коло Космача, косівського повіту, де ніколи не бувало попа. Отже Текуцький піп зробить значить стільки, що ніхто не зробить.
Теленити 
1. От теленит ні сьикої ні такої. (Кольб.)
Говорить, плете ні се, ні те.
Телепати 
1. Аж мнов телепає, такий єм лютий. (Наг.)
Говорить сердитий чоловік, що трясеться зі злості.
2. Телепаєсі, як трепетів лист. (Наг.)
Говорять про чоловіка, що трясеться від зимна або в лихорадці.
Телитися 
1. Не втелю ти сі тим, коли того нема. (Наг.)
Говорить жінка чоловікові, коли той домагається від неї чогось такого, чого вона не може йому дати.
2. Телися хоть єсь не тівна. (Гнідк.)
Образово: дай, хоч не маєш нічого.
Телиця 
1. Телиця яловая. (Ільк.)
Говорять образово про незамужну дівку.
Теличка 
1. Теличка неліпочка, уліпила тельи недоростком. (Раранче). 
Жартливо говорять про мале теля від малої корови. Неліпочка здрібніле від неліпа в значінню: негарна, малоросла.
Теліпатися 
1. Шири-мири теліпаються, наші з дому вибираються. (Сіл. Б.)
Теліпаються довгі одежі, спідниці та кафтани.
Теля 
1. Дай Боже нашому теляті вовка спіймати. (Льв.)
Кепкують із чоловіка, що з малими засобами береться до великого діла.
2. Добре теля дві корови ссе, а зле ані єдної. (Лев.)
Доброму чоловікові кожний поможе, а лихому ніхто.
3. Коли навернеться теля ссати, то буде люде врікати. (Доброс.)
Народне вірування, що теля, яке раз перестане ссати, а по якімось часі знов верне до корови, буде недобре на перехід.
4. Ласкаве теля дві корові ссе, а буйне жодної. (Ільк.)
В дослівнім значінню: ласкаве теля кожна корова припустить до себе, а буйне, таке, що дуже тупкає, кожна відбиває. В образовім значінню пор. вище ч. 2. Пор. Даль II, 164.
5. Ласкаве теля дві мами ссе. (Петр.) ...корови... (Мінч.)
Доброго чоловіка усі запомагають. Пор. Сим. 1453; Wand. II. Kalb 41; Сelak. 96.
6. Ляда теля на мене хвіст підносит. (Довге Стр.)
Говорить чоловік обурений тим, коли недоросток ображає його.
7. Міське телятко розумнійше, як сільське дитятко. (Дар.)
Образово говорять про міських дітей, які звичайно мають більші знання, ніж сільські. Пор. Нос. ст. 348; Haller II, 80; Сим. 1182; Adalb. Ciele 14.
8. Ой ти необлизане теля! (Мшан.)
Говорять про невмиту або невродливу дитину. Пор. Adalb. Ciele 18.
9. Покірне теля дві мами ссе, а дідько лисий одної не виссе. (Кукиз.)
Дідько лисий тут у значінню будливого бичка, якого кожна корова відбиває від себе. Пор. Гильф. 1142, 3129; Sclilei. 167; Слав. І, 250; II, 56; Даль І, 319; Krumb. 97; Тимош. 291.
10. Рушило мертве теля хвостом. (Льв.)
Кепкують із недотепного чоловіка, що силкується сказати щось дотепне. Пор. Сим. 1608; Adalb. Ciele 21.
11. Се теля – назимятко. (Раранче).
Говорять про теля, що родиться восени.
12. Силуване теля нездале. (Орове).
Телята зразу користуються повною свободою, їх не припинають у стаєнці. Теля припинане змалку не росте добре.
13. Теля в сраці, а баба довбню лагодит. (Снят.)
Ще теля не вроджене, а баба лагодиться його вбити.
14. Теля не знаєся на пирогах. (Ільк.)
Образово говорять про чоловіка, що не знається на якійсь речі.
15. Теля ще десь, а різник ножа острить. (Сіл. Б.)
Говорить про чоловіка, що числить на зиск із діла, якого ще не зачав.
16. Через бабині телята не мож в город подивитися. (Ільк.) 
Натяк на байку про вовка, що дивився в город, у якім паслися телята, і на бабин крик мусів утікати. Говорять про чоловіка, якому через якусь дрібницю не вдасться іншому зробити кривду.
17. Через твоє тельи не можна сі в сад подивити. (Сор.)
Варіант до попер, ч.
18. Я так як тельи, а ви так як лошьи: ви п’єте, коли хочете, а я коли маю. (Ком.)
19. Говорив тверезий чоловік до п’яниці.
Телячити 
1. Чи не телячили ви мого видятка? – Ой там задерло лози тай побігло в хвіст. (Дар.)
Жартлива гра слів з переставленням коренів, замісь: Чи не бачили ви мого телятка? Ой там задерло хвіст тай побігло в лози.
Темлювати 
1. Темлює тобов туди, куди не треба. (Наг.)
Темлювати в значінню кидати і то кидати при помочі лихої сили.
Темний 
1. Темний як табака в розі. (Дрог., Стан.)
Не знає нічого, неписьменний. Пор. Adalb. Ciemno 14.
2. Темному й сонце не поможе. (Тереб.)
Сліпий і при сонці не бачить.
Темно 
1. Так темно, що хоть в морду бий. (Жидач.)
Жартливо говорять про темну ніч. Пор. Adalb. Ciemno 3.
2. Так темно, що хоць у писок бий! (Іванівці).
Варіант до попер, ч.
3. Так темно, що хоть очи вибири. (Жидач.)
Говорять про дуже темну ніч. Речене еліптичне: як би чоловікові вибрав очі, то би так само не бачив нічого, як і в цю ніч. Пор. Adalb. Ciemno 1.
4. Темно ся, хоць очи вибери. (Гнідк.)
Варіант до попер, ч. «Темно ся» і «видно ся» фальшиві аналогії замість: «видиться» і «не видиться». «Ся» при прислівниках синтактично зовсім непотрібне.
5. Темно ся як в розі. (Гнідк.)
Говорять про темну ніч, або темне, замкнене місце. Пор. Слав. II, 180
6. Темно, хоть в писок бий. (Луч.)
Говорять про темну ніч. Варіант до ч. 1, 2.
7. Темно як в гузици. (Наг.)
Говорять про темне місце, пр. комору або пивницю. Пор. Wand. I, Arsch 22.
8. Як темно, то добре бити, бо не буде ніхто свідчити. (Іванівці).
Обезпечує себе чоловік охочий до бійки.
Тень 
1. Тень-тень, аби вбити день. (Мінч.) ...збути... (Ільк., Петр.)
Говорять ліниві робітники, що роблять поставкуючи і дожидаючи вечера.
2. Туди тень, туди тень, тай минув день. (Стоян.)
Говорить чоловік, що провів день у різнородній дрібній роботі.
Теньґий 
1. Така теньґа, як гармата. (Наг.)
Говорять про рослу, сильну дівку.
2. Така теньґа, як стодола. (Жидач.)
Говорять про рослу, замашну дівку. 
Тепер 
1. За «тепер» дякує, а за «ще» просит. (Мик. н. Дн.)
Життєва практика: за теперішнє добро люди дякують, а будущого просять.
2. Не тепер то сі діяло. (Наг.)
Говорять про давню бувальщину.
3. Не тепер по гриби ходити, а тогди, як будут родити. (Белел.) ...восени... (Карл.)
Говорять такому, що весною ходить по лісі нібито шукаючи грибів, і взагалі такому чоловікові, що не в пору починає якесь діло.
4. Тепер за гроші й до неба зайдеш. (Снят.)
Характеризують теперішній час, коли буцімто все продажне, за гроші все можна дістати.
5. Хоть не тепер, то в четвер. (Ільк.)
Говорять про річ, про яку думають, що певно станеться. Пор. Нос. ст. 378.
Теплий 
1. На Теплого Олекси риба хвостом лід розбиває. (Черкаси).
Свято Алексія, що припадає д. 17. марта ст. ст., називають Теплим Олексою.
2. Тепле ваше, паноньку, слово. (Ільк.)
Говорила баба, коли пан обіцяв їй дати на зиму теплу одежину.
3. Ще троха теплий. (Наг.)
Говорять про ледве живого чоловіка. Пор. Wand. II, Leben 275.
Тепло 
1. Ні тепло, ні холодно. (Наг.)
Говорять про стан уміркованої теплоти, коли не дошкулює ні тепло, ні холод. Пор. Дик. 298; Adalb. Cieply 1.
2. Так тепло, аж пара кости ломить. (Ільк.)
Говорять про острий мороз.
3. Тепло, аж з носа текло. (Явор.)
Говорять про холодний день.
4. Тепло, шо тебе той потрісає. (Кольб.)
Говорять про мороз, від якого чоловік дріжить.
5. Тепло як за лихим паном. (Ільк.)
Іронічно про мороз, що докучав як лихий пан.
6. Тепло як у бані. (Ільк.)
У бані бував парно і душно; говорять про велику спеку. Пор. Adalb. Cieplo 3; Brzoz. Cieplo 6.
7. Тепло як у псярні. (Луч.)
Говорять про холодну кімнату.
Тера 
1. Де піде Тера, все їй гірка вечера. (Ільк.)
Тера скорочено зам. Тереса. Говорять про нещасливу жінку, що ніде не може знайти теплого місця.
2. Де піде Теря, то всюди гирка вечеря. (Мінч.)
Варіант до попер, ч.
Терен 
1. Терном би ти дорога заросла! (Крех.)
Прокляття. Кленуть лихому чоловікові, що виходить із села.
Тереса 
1. Тереса, Тереса, вижени того песа! Бо я дочка ксьондза, в мене перстені з самого мосьондза. (Коб.) 
Кепкували із ніби освітченої, а властиво сполонізованої попівської дочки.
Терететено 
1. Терететено! буду приндіти! (Гнідк.)
Натяк на народне оповідання про жінку, що не хотіла прясти, а коли за те чоловік запер її на всю ніч у холодній коморі, де вона дилькочучи від морозу і цокочучи зубами говорила, щоб дати їй веретено, то буде прясти.
Терешко 
1. Здоров Терешку в новій сорочці! (Дар.)
Жартливе поздоровлення хлопця, якому в неділю дали нову сорочку. Пор. Сим. 1071.
Терликати 
1. Затерлика, тай проликає. (Гнідк.)
Говорять згірдно про музику, що любить пропивати зароблені гроші.
2. Що затерлиґав, то пролиґав. (Кольб.)
Говорили про музику п’яницю.
3. Що затерликає, то зараз проликає. (Лучак.)
Варіант до ч. 1.
Терлиця 
1. Чи принести терлицю? (Косів)
Таким питанням зупиняють надто балакучого чоловіка, якого не можна переговорити.
Термедія 
1. Мав єм з тим троха термедії. (Дрог.)
Мав з якимось ділом троха клопоту.
2. Там така термедія була, що не дай Боже! (Наг.)
Термедія в значінню гармідер, галас, сварня. Слід народної пам’яті про веселі інтермедії, які колись виставлювано на ярмарках і відпустах.
Термітє 
1. Єкес ми термітє назначили. (Жабє).
Термітє дослівно паздір’є або смітє. Гуцули називають також «термітєм» термін на судову розправу.
Тернина 
1. Волів бим тернину в нозі, ніж його в домі. (Цен.)
Говорять про уприкреного свояка або слугу, якого раді позбутися з дому.
2. Тернина грушок не родить. (Ільк.)
Тернина лихий корч, який не вродить благородного плоду.
3. Тернина фіґи не родит. (Мінч.)
Варіант до попер, ч. Пор. Adalb. Ciern 5.
Терновий 
1. І на терновім огни би не горів. (Наг.)
Говорять про дуже лихого, непосидючого чоловіка. Давній звичай велів упирів палити на терновім огні.
2. Тернова до Бога дорога. (Гнідк.)
До щастя чи земного, чи загробового прикра, трудна дорога.
Терпен 
1. Терпен спасен. (Гнідк.)
Терпіння і мовчання стають чоловікові у великій пригоді у всіх трудностях життя. Пор. Сим. 1158; Нос. ст. 461; Гильф. 3219.
2. Хто терпен, тот спасен. (Лев., Ільк., Петр.)
До спасення т. є. очищеня душі доходиться працею і терпливістю, Пор. Wand. I, Aushalten 3, 4; Слав. II, 71; Adalb. Cierpliwy 4.
Терпець 
1. Вже ми терпцю не стає. (Наг.)
Говорить знетериливлений чоловік, якому щось дуже докучило. Пор. Wand. I, Geduld 181.
Терпіти 
1. Стерпится, злюбится. (Залісє).
Говорять про подружжя, що побралося без любові, а потому привикло до спільного життя.
2. Так го терпйи, як сіль в оці. (Кольб.)
Говорять про немилого, наприкреного чоловіка.
3. Терпи, брате! Вже бук надломився. (Гнідк.)
Брат потішав брата, якого за якусь провину били буком.
4. Терпи дупо, коли хліба скупо. (Коб.)
Говорить сам собі чоловік, коли йому не стає хліба, або взагалі живності.
5. Терпит го, як сіль в оці. (Лев.)
Не любить його, ненавидить. Вар. до ч. 2.
6. Терпи, тіло, чого-с хтіло. (Явор.) ...щос хотіло. (Тереб.)
Приговорював сам до себе злодій, коли його спіймали на крадіжі й били.
Пор. Zatyr. XII, 157; Adalb. Cialo 4.
7. Терпи язичку, будеш їв паленичку. (Розділовичі) ...їсти... (Жид.)
Приговорює сам собі чоловік, коли його кортить виговорити щось, а розум примушує його мовчати.
8. Я його й на перехід не терплю. (Луч.)
Говорять про ненависного чоловіка, якого уважають злим на перехід, або загальніше: не хочу навіть на очі бачити його.
Терпленний 
1. От, бути терпленному, тай по всему. (Цен.)
Говорив чоловік у безвихіднім положенню, якому не міг зарадити.
Терпливий 
1. Терпливий з голоду згине. (Явор.)
Обік терпливости в життю треба мати енергію, відвагу до праці, щоб не згинути. Сама терпливігть провадить чоловіка до занепаду.
2. Терпливий, хоць кільи на голові теши. (Наг.)
Говорять про потульного чоловіка, який терпливо зносить усякі пакости, що йому роблять інші. Пор. Wand. I, Geduld 53.
3. Терпливому голову обскубут. (Явор.)
Кепкують із занадто териливого чоловіка, якого в корчмі набили і якому ще в додатку обірвали волосся.
Терпливість 
1. Без терпливості гляба бути вакарем, не то вчителем. (Довгоп.)
Вакар – румунізм, значить пастух від коров, пор. латинське vacca. Гляба – годі.
Терпяк 
1. Оби бив який терпяк, а мусит тебе полаяти. (Ю. Км.)
Говорить чоловік напасникові, від якого довго зносив лайку, і якому нарешті віддає таким за таке.
Тетеря 
1. Куди піде Тетері, все ї гірка вечері. (Кольб.)
Тетеря, варіант до Теря (пор. вище), Тереса або Тетяна.
2. Куди Тетері йдут, за ними золоті верби ростут. (Кольб.)
Говорять про щасливих людей, що лишають по собі добру пам’ять.
Теща 
1. Добра теща багата, а жінка здорова. (Луч.)
Кожний парубок у селі шукає дівки здорової з багатим приданим, не зважаючи на те, чи буде мати тещу добру, чи злу.
2. Таку тещу як гімно розплещу. (Наг.) 
Говорить зять про лиху, зненавиджену тещу.
3. Тещо, тещо, дай міні дещо! (Наг.)
Говорить зять до тещі жартуючи, коли йому жінка вмерла.
4. Я свою тещу по сраці плету. (Наг.)
Жартує зять, буцім то він дуже любить свою тещу.
Ти 
1. З тобою, як без тебе. (Кобр.)
Говорить про непотрібного, нероботящого чоловіка. Пор. Brzoz. Ту 1.
2. Ми собі з ним на ти. (Наг.)
Ми собі побратими, ровесники або товариші.
3. Ти би й маму проспав. (Товсте).
Говорять до чоловіка, що спить в часі пильної роботи.
4. Ти мені не тикай, але я тобі можу. (Наг.)
Говорить старший чоловік до молодого парубка або дітвака.
5. Ти не ти, я не я, але то жінка моя. (Наг.)
Говорить чоловік заставши іншого при своїй жінці.
6. Як ти мені, так я тобі. (Льв.)
Життєва практика, що чоловік чоловікові платить за добро добром, а за зло злом. Пор. Adalb. Ту 1.
Тиждень 
1. Тиждень роботи, а до обіду празнику. (Снят.)
Говорить чоловік пообідавши добре в неділю після скупої їди і тяжкої праці в цілім тижні.
2. Цілий тиждень бив єм безтямки. (Звиняч.гор.)
Говорить чоловік пролежавши цілий тиждень безпам’ятно хворий.
3. Цілий тиждень давай, а в суботу не дай, то будеш лихим. (Лучак.)
Щедрість чоловіка люблять інші надуживати, а коли він раз відмовить якійсь просьбі, то влазливі просителі кривдують собі на нього.
Тикати 
1. Тикай тому, з ким єс свині пас. (Наг.)
Говорить старший чоловік молодшому, що не маючи з ним ближчих зносин тикає йому. Звичай велить до кожного, чужого чоловіка в старшім віці говорити «ви».
2. – Чому ви собі перше тикали, а тепер викаєте? – Босьмо сі покумали. Котуз.)
Навіть рідні брати покумавшися, т. зн. державши одну чиюсь дитину до хресту, говорять собі «ви» замісь «ти».
Тили 
1. Тили-тили, дурно тя вчили. (Ком.)
Говорять такому, що вчився грати на скрипці і потім тиликає недоладно.
Тимко 
1. За крулє Тимка, як ще була земле топка. (Жураки).
Говорять про незапам’ятані, давні часи. Тимко або Тиміш популярне ім’я зам. Тимофій.
Тинди 
1. Тинди-ринди за три гроші. (Мінч., Ільк.)
Кепкують із бідних людей, що нанявши собі дешеву музику танцюють весело.
Тир 
1. Тир, тир, тир, розсипала баба сир. (Жид.) 
Тир, тир, тир наслідує теркотання воза. Ідучи по груді у баби розсипався сир із шматини, в якій був зав’язаний. 
Тирлю 
1. Тирлю-тирлю коло плота : яка заплата, такай робота. (Топільн.)
Тирлю – тирлю наслідує скрипіння воза, тягненого волами. З воловим запрягом робота йде пиняво, то й плата за таку роботу менша, як за кінський супряг.
Тиснути 
1. Як притисне, то і владика свисне. (Петр.)
Коли чоловіка біда притисне, то він зробить і таке діло, якого би не зробив звичайно.
Титул
 1. Титули повні шкатули, а торби плечі вгнули. (Гнідк.) ...обірвали. (Негр.)
Кепкують із титулованого пана, що жив дурисвітством або навіть прошеним хлібом.
2. Чорт по титулі, коли нема нічого в шкатулі. (Ільк.)
Кепкують із вельможних титулів збанкротованого пана. Пор. Adalb. Tytul. 1; Zatur. X, 254; Сelak. 206.
3. Що ми по титулі, коли нема ніц в шкатулі. (Мик. н. Дн.)
Говорить сам до себе збіднілий господар, стративши своє господарство. Пор. Даль І, 85; Adalb. Tytul. 1; Brzoz. Tytul. 1; Wand. IV, Titel 22.
Тихий 
1. З тихов музиков пішов. (Наг.)
Пішов мовчки, набравшися лайки або бійки.
2. Тиха вода береги лупає. (Кольб.)
Мовчазливий, а завзятий чоловік буває найнебезпечнішим ворогом. Коротший варіант до т. І, Вода 103. Пор. Le Roux de L. I, 43.
3.Тиха вода глубока. (Наг.)
Маломовний чоловік буває часом розумніший, ніж би се здавалося з його вигляду. Пор. Schlei. 185.
Тихо 
1. Сиди тихо, щоби тя не знайшло лихо. (Лучак.) ...тебе не знало... (Бар.)
Остерігають занадто балакучого чоловіка. Варіанти до Сидіти ч. 9.
2. Так тихо, що аж чути, як муха летит. (Наг.)
Говорять, коли в хаті стане зовсім тихо. Пор. Muka 402.
3. Тихо, бо дістанеш но голі морді! (Жидач.)
Погроза, якою втишують балакучого чоловіка.
4. Тихо, тихо, то не будеш плакати. (Бібр.)
Жартуючи промовляють розплаканій дитині.
5. Тихо, хоч мак сій. (Хотінь).
Говорять про глубоку тишу пр. спокійної ночи. Пор. Adalb. Cicho 5.
6. Тихо, цить, тай досить! (Кольб.)
Утишують говірливу особу.
7. Тихо як в усі. (Наг.)
Ухо чує звичайно і найлегший шелест, якого не чути на зверха.
8. Тихо як мак сіє. (Ільк.)
Говорять про роботу, яку доконується в тихості.
Тихцем 
1. Тихцем, пихцем, не великим коштом. (Терп.)
Говорять про щось таке, що зроблене було непомітно, легким способом. 
Тиць 
1. Лучше тиць, як нич. (Петр.)
Ліпше хоч що будь дрібне одержати або зробити, ніж нічого.
2. Тиць мене Боже, де без мене обійтися може. (Старий Скалат).
Говорить чоловік, що без потреби вмішується в якесь діло, що могло б обійтися без нього і в якім він набирається клопоту.
3. Тиць муді в ріпу! (Кольб.)
Говорять, коли хтось держить щось у руках і не знає, де подіти,
4. Тиць, тиць, де був Гриць. (Ільк.)
Шукають на помацки Гриця, що лежав ось тут, а тепер його нема.
Тівна 
1. Коби-с ми так ни тівна, то бим ти дав. (Кольб.)
Говорить чоловік до вагітної жінки, що набив би її, як би не була при дитині. Бити вагітну жінку уважається дуже тяжким гріхом. В часі селянських розрухів бувало так, що селяни против жовнярських команд, висланих проти них, коли ті команди складалися з руських жовнярів, виставляли наперед вагітних жінок, певні в тім, що ніякий вояк не поважиться стріляти на них.
Тік 
1. Тік гладкий як скло. (Наг.)
Тік треба з глини убити так гладко, щоб поверхня блищалася як скло.
2. Тік як звін. (Богород.)
Говорять про гладко вбитий тік до молоченя.
3. У мене на голові тік, а в роті цін, – де схочу, там змолочу. (Остерм.)
Говорить про себе лисий, а при тім вимовний чоловік, що потрафить оборонити себе від усякого кепкування.
Тікати 
1. Тікає, як би під ним земля горіла. (Наг.)
Говорять про перестрашеного чоловіка. Пор. Даль І, 328.
2. Тікає, як від стеклого пса. (Льв.)
Говорять про чоловіка, що сторонить від напасника або ворога.
3. Тікає, як чорт від сьвйиченої води. (Наг..) ...від ладану. (Наг.) ...хреста. (Наг.)
Говорять про лихого чоловіка. Пор. Wand. I, Fliehen 41; Слав. I, 58; Adalb. Uciekaс 12.
4. Тікай, бо портки здойму. (Наг.)
Лякають хлопця, що робить шкоду чи то в саду, чи в полі. Із зловленого в такій шкоді хлопця звичайно здіймають капелюх, штани, або й сорочку.
5. Тікай, бо тя перескочу ! (Тереб.)
Гонять пса або теля.
6. Тікай від мене, бо з тобов до каліцтва прийду. (Наг.)
Говорить чоловік такому, що береться битися з ним, хоч слабший від нього.
7. Тікай, голий, бо ті обдирут! (Мик. н. Дн.)
Жартлива погроза, бо голого нема з чого обдерти.
8. Тікай, голий, обдеру тя! (Петр.) ...бо ті вдру! (Колом.) ...обидру ті. (Наг.)
Варіанти до попер, ч. Пор. т. І, Голий 39.
9. Тікай з волами, бо процесія іде. (Явор.)
Кличуть до фірмана, що їде волами дорогою, якою на зустріч іде процесія. Образово також про те, що буденне діло мусить уступати перед надзвичайним. 
10. «Тікай, Іване!» – «Я готовий». (Підпеч.)
Жартлива відповідь на безпредметову погрозу.
11. Тікай псе, не буде так усе! (Мшан.)
Гонять пса, грозячи, що не будуть йому потурати.
12. Тікайте непрошені, бо підете мотлошені. (Наг.)
Говорять до непрошених гостей, що вдираються на чужу гостину.
13. Тікай, тікай, бо я біжу, маю ножик тай заріжу! (Наг.)
Приговорюють до малої дитини, що вчиться ходити. Мабуть натяк на татарські напади, коли люди з дітьми мусили тікати перед татарами.
14. Хто тікає, тому єдна дорога, а хто гонит, тому десіть. (Берез.)
Гонячи чоловік міркує: і туди міг утекти і он куди. Пор. Schlei. 154.
Тіло 
1. Взяв тіла, як лопатов положив на него. (Стара С.)
Про людину або худобину, що потовстіла на добрій паші.
2. Він добре в тілі. (Наг.)
Говорять про статурного, заживного чоловіка.
3. Все тіло му списав. (Наг.)
Збив його так, що все тіло покрите синцями.
4. В тебе таке тіло, щоби много хотіло. (Лім.)
Говорять до ласого, захланного чоловіка.
5. Голим тілом світит. (Будз.)
Говорять про чоловіка, що ходить у дірявій одежі, крізь яку видно голе тіло.
6. Зпав з тіла. (Наг.)
Схуд, змарнів.
7. З тілом і душев наш. (Наг.)
Говорять про щирого приятеля і товариша. Пор. Wand. III, Leib 148.
8. З тілом і душев пропав. (Наг.)
Говорять про пропащого чоловіка, що згинув марно.
9. Його тіло не дасть уже тіні. (Ільк.)
Говорять про дуже вихудлого чоловіка.
10. Маєш, тіло, чого-с хтіло. (Явор.)
Говорить чоловік, якого б’ють за якусь провину.
11. Набрав тіла, нівроку му. (Наг.)
Потовстів, погрубшав, поправився на виду.
12. Не поберігши тіла і душу погубиш. (Ільк.)
Чоловік повинен шанувати і берегти своє тіло так само, як свою душу, бо в здоровім тілі і душа здорова. Пор. латинське: Mens sana in corpore sano.
13. Пішло тіло по мороз. (Ісиптичі).
Значення неясне.
14. Податися на тілі. (Гнідк.)
Зхуднути, змарніти.
15. Тіло блудит, ще й душу нудит. (Крех.)
Гріхи тіла опоганюють і душу.
16. Тіло грішит, а душа відповідає. (Цен.)
За гріхи тіла карається душа. 
17. Треба тіло прокормити, треба сором закрити. (Ю. Км.)
Говорить бідний чоловік про поживу і одежу, як найконечніші потреби для життя.
18. Що тіло любит, то душу губит. (Горол.)
Бувають такі тілесні вподобання, що деморалізують душу. Пор. Wand. ІІІ, Leib 98; Сelak. 26; Adalb. Cialo 5.
Тілько
1. Тілько мого, що ззім много. (Мшан.)
Говорить чоловік задоволений сам собою.
2. Тілько нашого! (Вел. Очи).
Scil. що пожиємо тут у достатку.
3. Я тілько за тобов погуляю, як нендза на болоті. (ЮК.)
Говорила жінка до чоловіка, з який жила бідуючи.
Тімя 
1. Він ни в тіме битий. (Кольб.)
Він розумний чоловік. Пор. Celak. 517; Zatyr. ІІІ, 187.
2. Не в тімя битий. (Гнідк.)
Варіант до попер, ч. Пор. Даль І, 553; Adalb. Ciemiе 1; Brzoz. Ciemiе 1.
Тінь
1. Бойит сі своєї тіни. (Наг.)
Говорять про полохливого чоловіка. Пор. Тимош. 71; Libl. 161.
Тісний 
1. Такий єм тіснпй, що ледво дихаю. (Наг.)
Тісний у значінню бідний.
2. Тісні роки настали, гради, сніги царину позбивали, з болотом змішали, а на шию торби повкладали. (Ю. Км.)
Бойківське нарікання на тяжкі часи.
Тісно
1. Тісно нам тепер стало. (Наг.)
Ми збідніли, пр. погорівши.
2. Як вам, ґосподару, за тісно в хаті, то вийдіт на двір. (Лучак.)
Говорив слуга, що докучив господареві так, що той не міг висидіти в хаті.
Тітка 
1. – Мамо, тютка йде! – Вже ю чорт несе! – Вона гусь несе. – Свій до свого все тягне. (Пост.)
Гумористична сценка, як швидко змінюється настрій старої жінки.
Тітоха 
1. Тітоха би ті била! (Войн.) Тетюха... (Войн.)
Прокляття.
2. Тітоху-гепоху приспатиси. (Гнідк.)
Дістати лихорадку підчас сну у вогкім або холоднім місці.
Тішитися 
1. Бода с сі ним не натішив! (Наг.)
Кленуть батька, що має збиточну дитину.
2. Не тішся зимному теплу, а панському приходу. (Войн.)
Панський прихід рідко коли віщує щось добре.
3. Не тішся людськов бідов, бо твоя ходит за тобов. (Жерниця).
Говорять злорадному чоловікові, що тішиться чужим лихом.
4. Ни тішсі з чужої пригоди, бо й сам в ні бути можеш. (Кольб.)
Та сама думка, що в попереднім, вислівлена іншими словами.
5. Так сі тішу, що аж нікуди. (Наг.)
Не тішуся зовсім.
6. Так сі тобов тішу, як дідько сухов вербов. (Кол.)
Жартує чоловік побачивши старого, доброго приятеля.
7. Так ся буде тішити, як лихий (vel кадук) сухов вербов. (Крех.)
Буде тішитися чимось злим, чужим нещастям.
8. Тішитсі, ги дідько цвиком. (Льв.)
Тішиться якоюсь дурницею.
9. Тішитсі, як вітер капелюхом. (Мик. н. Дн.)
Бавиться чимось таким, що дразнить іншого.
10. Тішитсі, як дурний вонучков. (Жидач.)
Тішиться якимось глупим жартом.
11. Тішиться, як би го бузько носом іськав. (Ільк.)
Не велика приємність.
12. Тішиться, як жид пархами. (Ільк.) Тішит сі, гей... (Жидач.)
Не велика потіха. Пор. Adalb. Cieszyс 13.
13. Тішиться, як німий котєтами, а дурний внуцями. (Глещ.)
Тішиться чимось маловартним, тішиться без причини.
14. Тішиться, як циган цьвячком. (Сап.)
Тішиться з дрібної речі. Варіант до ч. 8.
15. Тішиться, як чорт сухов вербов. (Іванівці Ж.)
Тішиться чужим лихом. Варіант до ч. 6, 7.
16. Тішусі, що мі тато зробив. (Матіївці).
Говорив чоловік задоволений своїм життям.
17. То мене не тішит. (Льв.)
Се мені не до вподоби.
18. Утішивсі, як не знати чим. (Наг.)
Зрадувався якоюсь приємною вісткою.
19. Як ти ся тішиш, вороги ся смутять; як ти ся смутиш, вороги ся тішать. (Ільк.)
В селі між сусідами панує часто ворожнеча, що обопільно затроює їм життя.
20. Я сі тішу, але по тиху. (Мик. н. Дн.)
Не даю пізнати по собі своєї радості.
21. Я так сі тішу, як пес літі сі тішит, бо як залізе у коноплі, то каже : «ге-ге!» (Мик. н. Дн.)
Тішуся з малої причини.
Ткач 
1. Ото ткач (вар. То ми ткач) – нитка рве сі, а він в плач. (Винники).
Ткачеві звичайно байдуже, чи нитки міцні, чи не міцні.
2. Ткач – рве сі нитка, а він в плач. (Винники).
Вар. до попер, ч.
Тлінь 
1. Іно тлінь з нього. (Наг.)
Говорять про змарнілого, зхорованого чоловіка.
2. Став такий, як тлінь. (Наг.)
Варіант до попер, ч. 
Тлустий 
1. Нім тлустий зсохне, то худий здохне. (Яс. G.) ...зисхпе... (Наг.) ...схудне... (Петр.)
Поки багатий збідніє, то бідний змарніє. Пор. Даль І, 95.
2. Тлустий як опецьок. (Наг.)
Говорять про грубого, заживного чоловіка. Опецьок – простір між печего і стіною.
3. Тлустий як свиня. (Льв.)
Говорять про товстого, череватого чоловіка. Пор. Zatyr. VI, 61; Adalb. Tlusty 12.
4. Тлустому то і вода на смалец іде. (Монастирок).
Товстий чоловік потребує не багато їсти, щоб товстіти ще більше.
Тлустість 
1. Пішла позичати тлустостп до масності. (Наг.)
Загадкове речення замість: позичати солі до масла.
То 
1. Аби того ни видати, ни чювати! (ЮК.)
Говорять про всяке лихо.
2. А в тім, як собі хочеш. (Наг.)
А в тім у значінню: а з рештою.
3. Без того сі не обійде. (Наг.)
Говорять про всяку потрібну річ.
4. Вже я собі з тим дам раду. (Наг.)
Упораюся з тим ділом.
5. В тім ціла річ. (Наг.)
Се головне дідо, в тім суть речі.
6. В то мені грай! (Наг.)
Се мені говориш до ладу, до вподоби. На се діло я згідний.
7. До того не дійде. (Наг.)
Се не сповниться.
8. З тим він собі не дасть ради. (Наг.)
Сего діла він не подужає.
9. З тим не дійдеш до ладу. (Наг.)
Говорять або про якесь діло, якого чоловік не впорає, або про чоловіка, з яким не дійдеш до згоди.
10. З тим ти собі дай спокій! (Наг.)
Таким способом зі мною не поводься.
11. Йому не до того. (Наг.)
Се йому не в голові, він занятий чимось іншим.
12. Коли то ще буде? (Наг.)
Запитують у значінню: се не зараз буде.
13. Мині до того. (Крех.)
Се мене цікавить, се мені приємно.
14. Най то йде з тимой чьисом! (Наг.)
Говорять про всяке минуле лихо.
15. На тім ще не конець. (Наг.)
Говорять про всяке недовершене діло. 
16. Не в тім річ, а ось у чім. (Наг.)
Говорять чоловікові, що перескакуй з одної речі на другу.
17. Не на то йде. (Наг.)
Пішло на якусь велику річ замість малої.
18. Не на то м сі родив, аби-м на світі бідив. (Наг.)
Говорить чоловік шукаючи собі ради в своїй біді.
19. Не на то сі заносит. (Наг.)
Заноситься на щось інакше, як ти сподіваєшся.
20. Не на то я робив, аби ти марнував. (Наг.)
Говорить батько до марнотратного сина.
21. Не о то міні ходит. (Наг.)
Не про се я питаю або дбаю.
22. Ні з того, ні з сього паль єден другого. (Наг.)
Без ніякої рації побилися два між собою. Пор. Даль І, 204.
23. О тім потім. (Льв.)
Про се буде мова пізніше. Пор. Libl. 196.
24. Ти мене тим не страш, бо я того не боюсі. (Наг.)
Говорить чоловік чоловікові, що страшить його чимось не страшним.
25. Тим мене не здуриш. (Наг.)
Дармо обіцюєш мені се або те.
26. Тим я тобі кінцьи доїду. (Наг.)
Грозить чоловік чоловікові.
27. Ти собі то так міркуєш, а я інакше. (Наг.)
Говорить чоловік свойому суперникові.
28. То в мене за дармо. (Наг.)
Говорить чоловік ударивши другого в лице або вилаявши його.
29. Того в мене не купити. (Наг.)
Я тим не дорожуся.
30. Того ти сі не спекаєш. (Наг.)
Сего лиха не позбудешся ніяк.
31. То міні байдуже. (Наг.) ...байбарзо. (Наг.)
Я про се не дбаю.
32. То міні десь гримит. (Наг.)
Се мене не лякає ані не тішить.
33. То міні до хреню потрібне. (Наг.)
Се мені не потрібне, се мені прикре, але не приємне.
34. То міні не до смаку. (Наг.)
Се мені не до вподоби.
35. То міні не до шмиги. (Наг.)
Се мені не до ладу.
36. То міні не першина. (Наг.) ...першинка. (Наг.)
Се мені не перший раз трафляється.
37. То міні не яло сі. (Наг.)
Се мені не випадає робити.
38. То не мій звичай. (Наг.)
Я так не звик робити.
39. То тобі так не минеся. (Наг.)
Се тобі не уйде безкарно.
40. То хиба Бог знає. (Наг.)
Сего я не знаю і інші люди не знають. Пор. Слав. I, 163.
41. То ще з того до великої біди пройде. (Наг.)
Говорять про якусь малу причину, з якої виходить велике лихо.
42. То ще колись буде. (Наг.)
Відповідають на погрозу, або обіцянку чогось неблизького.
43. Ци з тим, ди без того, на одно вийде. (Наг.)
Говорять про всяку байдужну річ.
44. Як бим того ни взяла, з чого бим ґаздувала. (ЮК.)
Говорить жінка про своє придане, що принесла чоловікові.
45. Як з тим, так без того. (Наг.)
Говорять про маловажну річ, без якої можна обійтися. Пор. Нос. ст. 473, 48l.
46. Я на то не ласий. (Наг.)
На се мене не кортить.
47. Я на то не цікавий. (Наг.)
Се мене не цікавить, мало обходить.
48. Я на то, як на літо. (Наг.) ...як пчола... (Наг.)
Я тому рад, се мені робить приємність.
49. Я о то не стою. (Наг.)
Не обстаю при тім, не домагаюся того.
50. Я собі з того нічого не робю. (Наг.) ...си... нич... (ЮК.)
Се мене не турбує.
51. Я собі тим не кривдую. (Наг.)
Не нарікаю на се.
Товар 
1. Добрий товар найде купцьи. (Наг.)
Образово: добрий чоловік знайде собі все місце між людьми. Пор. Zatur. VII, 289; Wand. IV, Waare 47, 49, 52, 55, 59.
2. Добрий товар сам сі хвалит. (Наг.)
Добрий чоловік не потребує сам себе хвалити, бо його життя само стає його похвалою. Пор. Schlei. 184; Adalb. Towar 1; Wand. IV, Waare 57, 58.
3. За добрим товаром назвут тя паном. (Луч.)
Во доброго товару кожний шукає і відпав честь тому, хто його продає.
4. З добрим товаром сьиду й за валом. (Ярич.) ...то сіди й за... (Явор.)
Говорить купець приїхавши до чужого міста зі своїм товаром і бачучи, що міські власті роблять перешкоду розташувати свій товар у середмістю.
5. Я товару не пожену, бо ся хлопців не обжену. (Махн.)
Говорить дівка, до якої заскакує багато хлопців і яка не хоче йти в поле з худобою.
Товариш 
1. Здоров, здоров, товаришу, що не вип’ю, тобі лишу. (Наг.)
Жартливо примовляє товариш до товариша при чарці. 
2. Ми такі товариші, що я йому кажу: «Взни мі», а він міні каже: «Взни мі.» (Наг.)
Говорять про себе веселі товариші, що ненавидять один другого.
3. Товариш мовний в дорозі стоїть за віз смарований. (Ільк.)
Смарованим возом легко їхати, а з розмовним товаришем приємно йти. Пор. Adalb. Towarzysz 6; Сelak. 287; Zatur. ХІІІ, 212.
Товбитися 
1. Товбитсі на дворі, певне слота буде. (Наг.)
Говорять про парний і хмарний день.
Товктися 
1. Товчеся, як Савка в пеклі. (Лев.) ...по пеклі. (Ільк.)
Говорять про непосидючого чоловіка, що не може собі знайти місця.
Товстий 
1. Нім товстий схудне, то худий здохне. (Ільк.)
Варіант до Тлустий ч. 1. Пор. Даль І, 355; Нос. ст. 405; Adalb. Tlusty 13.
Тогди 
1. То було тогди, як ще баба дівков була. (Жидач.)
Говорять про не дуже давні часи, а про щось таке, чому не дуже вірять.
2. Тогди то буде, як мій татуньо з тамтого світа верне. (Наг.)
Се не станеться ніколи. Пор. Слав. І, 227.
Той 
1. Він не з тих, що щось по них, а з тих, що нич по них. (Стрільб.)
Він не належить до гідних, але до негідних людей.
2. І тому даст і тому продаст. (Ю. Км.)
Говорять про багатого чоловіка.
3. Той – бодай моци не мав! (Наг.)
Оговіркою згадують про чорта.
4. Той – бодай му фай било! (Дидь.) ...фоц було! (Дрог.)
З відцуранням згадують про нечисту силу.
4. Той – не при хаті згадуючи. (Наг.)
Охоронна формула при згадці про чорта.
5. Той – щез би! (Кол.)
Оговірка при згадці про чорта.
Тома 
1. Коби робив Тома, то би мав роботу дома. (Мінч.)
Говорять про лінивого чоловіка. Пор. вище Робити 20.
2. Коби Тома робив, то би дома роботу мав. (Ільк.)
Варіант до попер, ч.
Тонкий 
1. Видиш би го перещипнув, такий тонкий став. (Наг.)
Говорять про висохлого, змарнілого чоловіка. Видиш у знач. майже, здається.
2. Сталося: тонке було тай урвалося. (Княж.)
Говорять про програну, лихо ведену справу.
3. Тонейка як ниточка, а смердит як свиночка. (Мшан.)
Говорять про тендітну, а нечисту жінку.
4. Тонка, висока, сліпа, безока. (Сор.)
Кепкують із підсліпуватої дівки.
5. Тонка, як горстка душі. (Сор.)
Говорять про марну, ледво тлінну жінку.
6. Тонка, як тополі. (Наг.)
Говорять про струнку, високу дівчину. Пор. Слав. ІІ, 180. 
7. Тонкий, як бобовий сніп. (Бар., Луч.)
Кепкують із грубого, підсадкуватого чоловіка.
Тонко 
1. Де тонше, там ся рве. (Ільк., Кобр.) ...тонко,.. (Петр., Снят.)
Слабо поставлене діло тяжко довести до кінця, воно часто не вдається. Пор. Дик. 1335; Слав. І, 158; II, 173; Нос. ст. 255; Даль І, 36; Сим. 577; Schlei 176; Adalb. Cienko 1; Сelak. 174.
Топитися 
1. Як топитисі, то вже ліпше в морі, як у калужі. (Льв.)
Коли ризикувати, то ліпше на велике діло, як на мале. Пор. Даль І, 323.
Топільниця 
1. Топільниця – невільниця. (Тон.)
В топільниці була панщина, а в сусідніх шляхетських селах не було. Відси повстала й пісня:
           Топільпиця – невільниця, вода студененька;
           Не йди, дівко, в Топільнищо, панщина тяженька. (Лютов.)
Топленник 
1. Там є топленник. (Гнідк.)
Говорять про глубоку воду, в якій можна втопитися. Народне вірування про топленників, утоплених людей, яких душі буцімто сидять у глубоких вирах і тягнуть за ноги тих, що там купаються або плавають.
2. Топленника хороньит на межи. (Наг.)
Народний звичай. Утопленого чоловіка по витягненню з води звичай велить класти лицем до землі, бо коли-б його положили лицем до сонця, то вірять, що незабаром буде велика повінь. Пор. Даль II, 359.
Топорище 
1. На короткім топорищи обід-вечера. (Гнідк.)
Значення неясне. Мова про коротку, скупу вечерю. Пор. Adalb. Toporzysko 1.
Топтати 
1. Топче людям по головах. (Стан.)
Говорять про гордого, зарозумілого чоловіка, що зневажає інших людей.
Торба 
1. Бери торби та вди в Горби. (Підгірки).
Говорять неробочому чоловікові в значінню: іди на жебри. Гра слів: торби Горби. Горби – село калуського пов.
2. Бодай ті стрикові торби побили! (Наг.)
Жартливе прокляття.
3. Водили би го з торбами! (Тухля).
Прокляття: щоб збіднів, осліп так, щоби мусів жебрати.
4. Дідівської торби не наситиш. (Монастирок).
Жебрак, хоч як довго жебрає, всеж таки жебраком умирає. Пор. Гильф. 2396.
5. З чужої торби хліба не жалують. (Ільк.)
Чужим добром розпоряжати легше, як своїм. Пор. Wand. IV, Tasche 2.
6. Котиласі торба з високого горба. (Жидач.)
Образово говорять про старого діда, що з гори наближається до села.
7. Не варт торби січки. (Гнідк.)
Говорять про лихого, негосподарного чоловіка.
8. Порожнов торбов по голові вдарений. (Кольб.)
Говорять про такого, у кого в голові пусто.
9. Пустити кого з торбами. (Наг.)
Зубожити кого, обдерти або спалити. Пор. Brzoz. Torba 1. 
10. Ти стара торбо! (Стрий).
Лають жебрака або стару жінку.
11. Торба – полотно, з клоча сірак, солома – капелюх, палиця – пліт, – що ми то за віт? (Мшан.)
Війт із Нанчівки прийшов у Лаврові до корчми і грівся коло огню, що горів у печі, а жидівка була щось зла і мовить: «Цікай гет, ти свиня!» А другий газда мовить: «Таже то віт.» А вона приповіла як вище. В Нанчівці носять полотнянки, торби з полотна, давніше носили, а по части ще й тепер носять крисані плетені з соломи і палицю яку будь. (Ж. Зубр.)
12. Торби носити за ким. (Наг.)
Робити про кого сплетні, обріхувати поза плечі.
13. Хто має в торбі, той з'їсть і на горбі. (Ільк.) ...сяде й на... (Петр.)
Хто має своє, той не дбає про те, де й як його ужити. Пор. Даль І, 330.
14. Хто навик до торби, той куфра не діждеся. (Залісє)..
Чоловік, що звик до бідного стану, рідко коли доробляється до багатства. Пор. Adalb. Torba 1.
15. Що торба, то не міх; що правда, то не гріх. (Раків).
Торба – символ жебрака, а міх – символ багатого господаря.
16. Як я маю в торбі, то сяду й на горбі. (Жидач.)
Коли маю своє, то пожию де-будь і як-будь.
17. Я не торба ані міх, я нікому не на сміх. (Наг)
Говорить порядний чоловік, коли з нього кепкують, як із дідовода.
Торбинка 
1. Берут усіма торбинки та йдут на випроси. (Лол.)
Говорять про погорілу сім’ю. Усіма – в значінню всі, хто є в хаті.
Торг 
1. В порожні на торг, а з нічим додому. (Дар.)
Жартують із чоловіка, що без ніякого діла ходив на торг, і вертав не купивши, ані не продавши нічого. Пор. Libl. 151; Сelak. 163; Adalb. Pieniadz 3.
2. В торгу гніву нема. (Дар.)
В торзі не раз лаються і кленуться, але по його докінченню спокійно п’ють могорич. Пор. Adalb. Targ 8.
3. В торзі збрехати не гріх. (Кол.)
Правило купецької моральності. Інтересні приклади купецької моральності зібрав англійський учений Спенсер у однім із своїх ескізів.
4. Красний торг. (Наг.)
Красним торгом називають остатній тижневий торг перед Великоднем, у Дрогобичі понеділок Страсного тижня.
5. На торзі кожда корова дійна. (Гнідк.)
На торзі кожний товар хвалять. Дійна корова ціниться дорожче від ялової.
6. Нема торгу без брехні. (Кол.)
Життєва практика.
7. Первого торгу не пускайся. (Ільк.) Першого... (Петр) ...не попускайсі. (Наг.)
Життєа практика. Пор. Даль II, 8; Нос. ст. 398; Wand. II, Kauf 12; Adalb. Targ 2; Brzoz. Targ 8; Сelak. 329; Zatur. XI, 261. 
8. Хто ни був на торзі, тот ни знає, шо по чому. (Кольб.)
Хто часто буває на торзі, розумів ся на цінах усяких предметів. Пор. Brzoz. Targ 4.
9. Що платить, з тем на торг учащають. (Ільк.)
Двоколичні люди звичайно знають, що поплачув в місті, і доносять се на торг.
Торгувати 
1. Десять раз торгуй, а раз купуй. (Бергом.)
Наші селяни торгуються нераз дуже вперто, навіть за найменші ціни.
2. Торгувати, то ще не купувати. (Замул.)
Бувають спеціалісти, що наймлені кимось або з власної охоти торгують найрізніші товари з тою тілько метою, щоб набивати або псувати ціну іншим. Пор. Adalb. Targowaс 5.
3. Торгуйся як можеш, але плати ретельно. (Пост.)
Життєва практика. Характеризують доброго купця, що торгується безсовісно, але платить совісно. Пор. Adalb. Targowaс 14.
4. Як торгував, то му ся руки трясли, а як платив, аж ся болото розскакувало. (Коб.)
Жартливо характеризують злодія під формою купця, що тремтячи краде, а замість заплати утікає. Пор. Adalb. Targowaс 1.
Торічний 
1. Аж сі торічне виртає. (Жидач.)
Говорять про чоловіка, що сильно блює.
Торопа 
1. Більше торопи, як роботи. (Котуз.)
Говорять про поквапну, лиху роботу.
Торочити 
1. Торочит ні в дрива, ні в тріски. (Лол.)
Говорять про недоладне балакання.
Тосі 
1. Тосі плескати. (Гнідк.)
Плескати в долоні. Говорять про дітей, які на оклик: Тосі, тосі! Починають плескати в руки.
Тото 
1. Або тото типирь боло? (Тухля).
Говорять про якесь давне діло.
2. Хоть тото буде вже на моїм. (Тухля).
Хоч сю одну справу виграю.
3. Я на тото свою голову кладу. (Наг.)
Своїм життям ручу, що се зроблю або що се правда.
4. Я на тото надивився. (Ю. Км.)
На якесь диво або нещастя.
Тоя 
1. Як би не тоя та не одолян, то би ходила хвороба як пан. (Косів).
Тоя і одолян – лічничі зілля.
Тпру 
1. Ні тпру, ні вйо. (Наг.)
В значінню: ні стій, ні їдь. Пор. Даль І, 240.
Тра 
1. Так тє там тра, як пса в церкві. (Жидач.)
Говорять про непотрібного чоловіка.
2. Тра знати, по чому локоть. (Ільк.)
У всякім ділі треба знати його вартість.
3. Тра йти в світ заочи. (Ільк.)
Говорить чоловік зневірений у свою долю на однім місці. 
Трава 
1. Гнесі як трава від вітру. (Наг.)
Говорять про чоловіка, прибитого недолею. Пор. Wand. V, Wind 411.
2. Зо злої трави не буде доброго сіна. (Ільк.)
Із злого матеріалу не буде доброго товару.
3. Не вийде на зелену траву. (Гнідк.)
Не дожде весни. Говорять не тілько про худобину, але й про чоловіка, хворого в часі зими.
4. Несолене як трава. (Наг.)
Говорять про несолену страву. Пор. Нос. ст. 443.
5. Рості псу трава, коли мого коня нема. (Ільк., Петр.) ...коне... (М. Гош.)
Нарікав господар, якому вкрали коня. Пор. Слав. І, 229; Adalb. Trawa 7.
6. То вже травою поросло. (Наг.)
Се вже давно забуто. Пор. Wand. II, Grass 6.
7. Файна трава, але не на мого коня. (Дид.)
Говорить чоловік купуючи траву, але не маючи грошей на стілько, аби заплатити за добру траву.
Трам 
1. Трам до шнура, не шнур до трама справляєся. (Гнідк.)
Кривий трам відповідно до знаку, визначеного шнуром, обрізують так, що робить ся простим.
Траснути 
1. Як тя трасну в чоло, то полетиш аж у село. (Стеж.)
Говорить чоловік такому, що стає з ним до бійки.
Трафити 
1. Ото-с ми трафив на май! (Яс. С.)
Говорять чоловікові, що прийшов не в пору.
2. Таке ся трафило, як сороці в роді. (Мшан.)
Трафилося раз якесь невелике добро.
3. Трапилося раз дівці замуж, тай то за дядька. (Хлівчани).
Жартують із дівки, що йшла замуж за близького свояка, з яким не дістала шлюбу.
4. Трафив, гий дишльом у пліт. (Жидач.)
Говорять про чоловіка, якому трафилася якась немила пригода.
5. Трафив го в седно. (Ільк.)
Попав у властиву точку, діткнув до сути речі.
6. Трафив з дощу під стріху. (Ільк.) ,..під окап. (Наг.)
З меншого лиха наскочив на більше. Пор. Adalb. Trafiс 10; Celak. 626.
7. Трафив на горячі паланиці. (Гнідк.)
Зайшов до хати, в якій застав горячу сварку або бійку між чоловіком і жінкою.
8. Трафив на злий раз. (Ільк.) ...чьис. (Наг.)
Прийшов з якимось ділом до чоловіка, і застав його в лихім настрою.
9. Трафив на свого. (Гнідк.)
Трафив злий на злого, а добрий на доброго. Пор. Zatur. ІІ, 347.
10. Трафив свій на свого. (Ільк.)
Зійшовся добрий з добрим, а злий зі злим. Пор. Нос. ст. 355; Adalb. Trafiс 9; Сelak. 633. 
11. Трафив як колом у пліт. (Кольб.)
Трафив на таке, чого не потребував.
12. Трафив як кулею в пліт. (Гнідк.)
Трафав лихо, не трафив, де було треба. Пор. Adalb. Trafiс 3.
13. Трафив як пальцем у небо. (Наг.)
На розумне питання сказав нісенітницю.
14. Трафив як пальцем у сраку. (Снят.)
На чемне питання сказав бридке слово.
15. Трафив як у паркан. (Дрог.)
Зайшов у якийсь глухий кінець.
16. Трафилосі, гий сліпі курці зерно. (Жид.)
Трафилося невелике добро, тай то рідко. Пор. Даль І, 389; Adalb. Trafiс 8; Сelak. 616.
17. Трафило сі, як сороці в році. (Наг.)
Трафилося невелике добро, яке рідко трафляється.
18. Трафило сі сліпій курці бобове зерно, і тим ся удавила. (Ільк.)
Трафилося невелике добро, та й те вийшло на шкоду.
19. Трафилося черваку раз на віку. (Короп.) ...у року. (Наг.)
Трафилося, що знайшов щось цінне, якусь більшу суму грошей.
20. Трафит коса на камінь. (Петр.)
Прудкий і рішучий чоловік наскочить нераз на прикру пригоду, що може зламати його енергію. Пор. Zatyr.VIII, 828; Сelak. 556; Adalb. Kosa 5.
Треба 
1. Всьо не так як треба. (Наг.)
Говорять про діло, що пішло лихо.
2. Йому тілько того й треба. (Наг.)
Говорять про чоловіка, що для самого свого задоволення робить іншому прикрість або шкоду.
3. Кождому треба жьити. (ЮК.)
Ніхто не повинен іншому наставати на життя.
4. Коло него треба кілком стояти. (Наг.)
Його треба пильно стерегти.
5. Нам там нічого не треба, лише штири дошці тай сажинь землі. (Вел. Очи).
Мова про загробове життя.
6. Не треба друка, де густа рука. (Гнідк.)
Варіант до т. ІІ, Рука ч. 35.
7. Не треба козі ліса боронити. (Мшанець).
Вибирався старший газда, 60-літний, до Америки; питалися його газдині, чому позваляє газді іти? На се она повіла подану приповідку. (М. Зубр.)
8. Не треба му, лиш чотири дошки. (Гнідк.) ...тай полотна трошки. (Наг.)
Говорять про чоловіка, якому недалеко до смерти.
9. Так ми єго треба, як на обід солі. (Жидач.)
Говорить про потрібного чоловіка, без якого тяжко обійтися.
10. Так мині того треба, як торічного снігу. (Жид.)
Сего мені зовсім не треба. 
11. Так му того треба, як багачеві вмирати. (Наг.)
Сего йому зовсім не треба.
12. Так му того треба, як псу п’ятої ноги. (Гнідк.)
Сего йому зовсім не треба.
13. Так того треба, як чорта в церкві. (Гнідк.)
Не треба зовсім.
14. Тобі так того треба, як мині нині вінцє. (Жид.)
Говорила стара жінка дівці.
15. Треба вхопити й за горьиче й за больиче. (Наг.)
Говорять про життя господині в хаті.
16. Треба го, як п’ятого колеса в возі. (Ільк.)
Не треба його зовсім.
17. Треба їсти дзелені, нім пристигнут. (Кольб.)
Говорить чоловік, що дуже хоче їсти овочі, і не хоче чекати, як пристигнуть.
18. Треба кілько кусати, щоби мож прожерти. (Кольб.)
Хто кусає більше ніж може проковтнути, той може подавитися.
19. Треба лижки, треба миски, треба пецок і колиски. (Наг.)
Говорять або приспівують про потреби молодого господарства.
20. Треба мудерків питати. (Лол.)
Треба поміркувати, зайти в голову.
21. Треба нам кривого чоловіка, аби нам просту дорогу вказав. (Карл.)
Кепкують із людей, що в простім ділі не можуть знайти простої дороги.
22. Треба сі тобі там подивити, відки ноги ростут. (Наг.)
Треба тебе набити в задницю.
23. Треба тебе, бачу, троха похрестити. (Наг.)
Треба тебе побити, щоб ти був чемніший.
24. Треба тогди ратувати, коли мож. (Ю. Км.)
Говорять про хворого чоловіка, якого рятують запізно.
25. Треба якомусь бути опатреному. (Наг.)
Треба бути обережним у всякім ділі.
26. Тут треба побренькати. (Ільк.)
Тут треба доложити грошей.
27. Що тобі треба, то й за дубельт купи, а що не треба, то й за пів-дармо продай. (Вік.)
Правило життевої мудрості.
28. Як тобі треба, міні не впирай. (Підгірки).
Своєї потреби не накидай мені.
Тревога 
1. Коли трівога, тогди до Бога, як по трівозі, забув о Бозі. (Петр.)
В тревозі чоловік звичайно молиться до Бога, а коли мине страх, перестає молитися. Говорять також про сусідські зносини, що в хвилі потреби сусід до сусіда йде з поклоном, а потім, коли той чогось потребує, не хоче його знати. Пор. Нос. ст. 329; Wand. I, Angst 7; II, Gott 1071; Adalb. Trwoga 1. 
2. По тревозі, то й по Бозі. (Гнідк.)
Скорочений варіант до попер, ч.
3. Як тревога, то до Бога, а як біда, то до жида. (Залісє).
Кепкують із чоловіка, що в разі потреби шукає не сусідської, а жидівської помочи. Пор. Adalb. Trwoga 1.
4. Як тревога, то до Бога; по тревозі забув єм о Бозі. (Тлум.)
Варіант до ч. 1. Пор. Wand. II, Gefahr 41, 42; ІІІ, Noth 114; Сelak. 8.
Трепати 
1. Буде три милі трепати, аби свого дістати. (Лемк.)
Говорять про чоловіка, що не жалує труду, аби осягнути свою ціль. Трепати в значінню йти.
2. Треба добре трепати, аби там за світла зайти. (Наг.)
Треба йти скорим кроком, аби зайти за дня.
Трепотіти 
1. Натрепотів, кілько хотів. (Лімна).
Набалакав швидко.
Три 
1. Вже три роки, як умер на вроки. (Пужн.)
Говорять про помершу дитину. Пор. Етн. Зб. т. VI, 179.
2. Ні в три, ні в штири. (Ільк.)
Говорять про всяку недоладну річ.
3. Поки три п’ять не мине, то тепла не буде. (Ільк.)
Три п’ять у значінню три рази по п’ять, отже 15 тижнів від нового року, числять час зими. Пор. т. ІІ, Минути 7.
4. То вже тром помогло. (Наг.)
Говорять про якесь підозрене або новознайдене лікарство.
5. Три бабі, а два жиди зроблять ярмарок. (Ільк.)
Вони нароблять стілько гармідру, що стане за цілий ярмарок. Пор. Wand. V, Weib 1432; латинське: Mulierum etiam ас puerorum est mordiens certare (E. Rot. 624).
6. Три гроші не дав бим. (Гнідк.)
Жартують із дрібної ціни, за якою купець дуже обстоює.
7. Три місяці ти зі мнов, три місяці я з тобов, три місяці ми з собов, то маємо разом дев’ять. (Льв.)
Говорила жінка чоловікові, що вродила дитину проживши з ним три місяці.
8. Три – носом сраку втри. (Наг.)
Мудровання.
9. Три рази перенестися, а раз погоріти. (Льв.)
Scil. то все одно, то на одно вийде. Жалується чоловік, якому часто доводиться зміняти своє помешкання. Пор. Wand. I, Ausraumen 2; Aussuchen 1.
10. Як буди три рази по п’ять, то буде божа благодать. (Жидач.)
Варіант до ч. 3. Божа благодать тут у значінню весна.
Трибунал 
1. Як у трибуналі! (Чернелів руський).
Сказала служниця Тацька Закоршмяна (vel Ткач) з Чернелева руського, почувши в хаті великий гармідер запитала, що то значить, відповіла: «Так люде кажуть, тай я так». Очевидно се ремінісценція давніх польських трибуналів. (о. М. Михалевич.) 
Тригубиці 
1. Комісар в Тригубиць, де їдна хата, а сім вулиць. (Дар.)
Тригубиці – село невідомо якого пов., а може фіктивне, в якім більше вулиць ніж домів.
Тридуші 
1. Тридуші би ті ззіли! (Грин.)
Прокляття. Значення неясне.
Тримати 
1. Він сі її тримає. (Наг.)
Говорять про нешлюбний зв’язок двоїх людей, що жиють у різних хатах.
2. Єден тримає печеню, а другий рожен. (Мінч.)
Говорять про діло, де один поносить кошти, а другий має користь.
3. То ми ся сраки тримає. (Будзанів).
Се мене зовсім не обходить, се я забув.
4. Тримаєся, як вош кожуха. (Мінч.)
Говорять про чоловіка, що чепиться другого і не хоче відчепитися, жиючи його коштом.
5. Тримаєся, як сліпий плота. (Ільк.)
Говорять про чоловіка, що насліпо вірить радам іншого.
6. Тримаєся, як репяк кожуха. (Ільк.) ...ріпяк... (Мінч.)
Варіант до ч. 4. Різні роди реп’яхів, себто рослин, яких сімена мають гачки, що чіпляються чи то людської одежі, чи то худоб’ячої шерсті, називають також «свинськими вошами». Пор. Adalb. Trzymaс 18.
7. Тримає як мертвий рукою. (Ільк.) ...як умерлець... (Луч.)
Говорять про впертого чоловіка, що любить обставати при своїм у кожнім ділі, чи має рацію, чи не має. Пор. Adalb. Trzymaс 8.
8. Тримай два, бо одного нема. (Кукиз.)
Жартують із такого, що хотів би тримати щось, а не має нічого. Пор. Adalb. Trzymaс 9.
9. Тримай сі того зубами, не то руками (Наг.)
Говорять про всяке корисне діло, якого чоловік не повинен попускати.
10. Тримайте мене ззаду, бо впаду. (Ільк.)
Кепкують із чоловіка, що чепуриться до бійки, а не може встояти на ногах.
11. Тримайте мі два, бо єдному ніщо. (Наг.)
Жартують із чоловіка, що стає до бійки з двома, а не має сили і на одного. Пор. Adalb. Trzymaс 9.
12. Тримайтесі купи, як єйці дупи. (Явор.)
Жартують із людей, що все ходять у парі.
13. Тримаютсі купи, гий вода. (Жид.)
Значення неясне, бо вода легко розбігається і розприскується.
14. Тримают сі купи, як жиди. (Наг.)
Жиди у всякій потребі збігаються до купи і зчинають гармідер.
Трібен 
1. Я того не трібен. (Наг.)
Я сего не випробував, не дослідив, не зазнав.
Трібний 
1. Я вже в тім трібний. (Стан.)
Я сего зазнав, маю про се досвід.
Трівати 
1. А потрівав бис, як гарбуз меже свиньми! (Кривор.)
Прокляття. Гарбуз кинений меже свині щезає в одній хвилині. 
2. Тривала бис, тривала, абис кропиву вікном досегала! (Кривор.)
Жартливе прокляття: щоб твоя хата запустіла так, аби тобі кропива попід вікнани росла.
Трійця 
1. Во Тройци Бог пробуває. (Наг.)
Приговорюють випивши по дві чарки і випиваючи по третій. Пор. Гильф. 227.
Трінк 
1. Трінк серце, смутку забудеш. (Бар., Дрог.)
Заохочують сумного чоловіка випити чарку. Трінк – німецьке слово: Trinke.
Тріпнути 
1. Як ті тріпну, то ти сі всі сьвйиті привидьит. (Наг.)
Погроза. Тріпнути знач, ударити. Пор. Wand. II, Hauen 36.
Тріска 
1. Нема що в тріски збирати. (Ільк.)
Говорять про дрантиве, нікчемне діло.
2. Нема що раз на тріску взьити. (Наг.)
Говорять про дрібну, погану справу. Пор. Wand. V, Werth 49.
3. Тріски колоду звалили. (Cop.)
Образово говорять про поросят, що змусили стару льоху перевернутися, аби її могли виссати.
Тріснути 
1. Аби-с тріс, то ті не послухає. (Наг.)
Говорять про упертого, неслухняного чоловіка.
2. Мало не трісне з зависти. (Наг.)
Говорять про завидющого чоловіка. Пор. Libl. 165.
3. Тріс би-с живий, та би-с лус! (Наг.)
Прокляття.
4. Як ті трісну, то ти більше не треба буде. (Наг.) ...то сі ногами вкриєш. (Наг.) ...то сі три рази перевернеш. (Наг.)
Погрози. Пор. Wand. ІІ, Hauen 32.
Трістє 
1. Іди в трістьи та в болото! (Наг.)
Трістє тут у значінню тростина, що росте на болоті. Прокляття.
Тріщі 
1. Тріщі виочило, шкіри визубило, а вертом хвостит. (Болех.)
Жартлива переставна коренів. Мова про теля, яке перелякавшися вовка, очи витріщило, зуби вишкірило і хвостом вертить.
Троє 
1. Бодай ті в троє скулило! (Наг.)
Прокляття.
2. Де троє їдят, там сі й четвертий поживит. (Наг.)
Мала компанія легко притулить при собі ще одного члена. Пор. Wand. II, Kennen 1072, 1075.
3. На троє сказати, аби на одно вийшло. (Підгірки).
Говорять, коли з трьох уст виходить одне й те саме, прим. коли на питання сватів батько, мати й дочка відповідають те саме.
Тростянецький 
1. Всьо минеся, як Тростянецькі черешні. (Снят.)
Мабуть ті черешні швидко гниють.
Троха 
1. Ліпше троха доброго, як много злого. (Лім.)
Життєва практика.
2. Не троха там того було. (Наг.)
Було того багато. 
3. Ой дай хоть трошечки, куплю тобі панчошечки. (Дрог.)
Приспівка парубка до дівки.
4. По трошка, по трошка – розтьигне сі як панчошка. (Наг.)
Приспівка або приказка парубка до дівки.
5. Про троха не стало. (Наг.)
Не велика страта, то ще іноді жадна страта.
6. Троха много, а більше ані крихти! (Наг.)
Жартливо, коли дають чогось не багато, але все таки досить.
7. Трохи було біли, тай тото пси з'їли. (Гнідк.)
Біль – біле м’ясо або сало.
8. Трохи співано, трохи казано. (Гнідк.)
Відповідь на питання, що там було в церкві?
Труба 
1. Труба на пса, на чоловіка звін. (Ільк.)
Давно трубили на псів ідучи на польоване, а звоном кличуть людей до церкви, а дітей до школи.
Трубити 
1. Затрубиш ти си в кулак. (Наг.)
Заплачеш гірко.
2. Затрубів на всю оселенну. (Корч.)
Заплакав голосно, зарув.
3. Починай трубити, буде Бог платити. (Цен.)
Жартливо: починай плакати, коли тобі кривда. Слова виняті з відомої колядки, що починається словами: «Согласно співайте!»
4. Груби, Грицю, в рукавицю. (Ільк.)
Жартують із розплаканого Гриця.
Труд 
1. По гіркім труді солодкий обід. (Гнідк.)
По праці приємно засісти до їди.
Трудний 
1. Трудний трудивсі, а нетрудпий пожививсі. (Наг.)
Буває таке лихо часто в людському життю.
Трудно 
1. Трудно, аби на добре вийшло, що із злих рук прийшло. (Ільк.)
Народне вірування, що зле набуте добро виходить усе на зло.
2. Трудно двом панам догодити. (Петр.)
Бо кожний хоче чого іншого.
3. Трудно сі книшом зарізати, ковбасов повісити, корову продати, а молоком сі годувати. (Кол.)
Жартлива помовка про неможливі речі.
Трунок 
1. Не поможе трунок, як прийде фрасунок. (Ільк.)
В малій журбі люди помагають собі гарячим напоєм, але великої журби ніякий напій не заглушить.
Труп 
1. Як труп у хаті, то сі вікна вітвирає. (Мик. н. Дн.)
Народній звичай, подиктований гігієнічним оглядом. Так говорять про чоловіка, у якого сподні не позапинані.
Трястє 
1. І трастє не бере без причини. (Ільк.)
Трястє – горячка, лихорадка, яка нападає чоловіка найчастіше з простуди. 
2. Трястя матери твоїй! (Товсте).
Прокляття.
Трястися 
1. Най сі трісу, коли сі гризу! (Яс. С.)
Говорить чоловік, що починає трястися з великої гризоти, або з пересердя.
2. Най трісу сі, коли визу сі! (Жидач.)
Говорить чоловік рад тому, що їде на возі, хоч дуже теркотить по груддю.
3. Потрясітся, старі кости! Більше смроду, як радости. (Явор.) ...смутку... (Явор.)
Кепкують із старих людей, що беруться танцювати.
4. Тому сі не натрісе, хто з міста кварту принесе. (Ком.)
Купну живність шанують більше, як свою власну, бо її купують дуже мало.
5. Трасеться, до губи несеться. (Стоян.)
Говорять про старі руки, що трясучися несуть ложку до рота.
6. Трісе сі, лисий. (Жид.)
Говорять про переляканого чоловіка.
7. Трісе сі над ґрейцаром, як чорт над грішнов душев. (Наг.)
Говорять про скупого чоловіка, що боїться видати і найменшу суму грошей. В другій половині народне вірування про те, що чорт ласий на грішні душі. Пор. Даль І, 102.
8. Трісе сі як на ріжни. (Яс. С.)
Говорять про такого, що трясе ся на морозі.
9. Трісе сі як осика. (Сор.) ....гий восика. (Жидач.)
Scil. без вітру. Говорять про чоловіка, що боїться навіть там, де його ніщо не страшить. Пор. Libl. 161; Adalb. Trzasc siе 5; Zatur. XV, 54.
10. Трісесі як у фрибрі. (Наг.)
Трясеться, як у лихорадці.
11. Трісисі, не трісисі, таки не дам, хоть сказисі. (Рогат.)
Говорить дівка парубкові.
12. Трясеся, як осиковий лист. (Петр.)
Ширший варіант до ч. 9. Пор. Muka 148; Adalb. Trzasc siе 6.
13. Трясеся, як молоде теля. (Ільк.)
Новонароджене теля трясеться на свіжім повітрі, доки мокре, хоч і в теплі.
14. Хоч трісусі, а везусі. (Голешів).
Варіант до ч. 2.
Туга 
1. Не велика серцю туга, не будеш ти, буде друга. (Наг.)
Говорить парубок, коли дівка відмовляє йому вийти за нього за муж. Пор. Wand. ІІІ, Liebe 1.
2. Тугу маю на серци. (Ю. Км.)
Говорить чоловік тужачи за чимось.
3. Як прийде туга, пізнаєш друга. (Ур.)
В тяжкім припадку приятель може потішити або допомогти.
Тудорів 
1. Іди сину й до Тудорова, там вже є но єдна циганка, й там се вжениш, я ти ни бороню. (Будзанів).
Кепкуючи говорять до парубка, який у своїм селі не може знайти собі жінки.
Тужити 
1. Тужу, аж ми дур голови береся. (ЮК.)
Говорить чоловік у тяжкій тузі, пр. у чужині.
Тулуб 
1. На ситім тулубі голова права. (Гнідк.)
Ситий чоловік не знає журби і може спокійно думати.
Туман 
1. А ти тумане вісімнацітий! (Наг.)
Згірдний окрик до немилого, малоумного чоловіка.
2. Від тумана чую, тай сі не дивую. (М. Яцк.)
Відповідає чоловік, коли хтось назве його туманом.
3. Тумана комусь пускати. (Наг.)
Забивати йому баки, дурити.
4. Туман був і туманом згине. (Замул.)
Говорять про тупоумного чоловіка, якому нема поправи.
5. Туман туманом і на Великдень. (Лучак.)
Жартлива домівка про глуповатого чоловіка.
Туманити 
1. Туманиш сам себе. (Стан.)
Дуриш сам себе.
Тупий 
1. Тупий до науки, як жидівська сокира. (Корч.)
Говорять про хлопця, нездібного до науки.
Тупиця 
1. Йому би лиш раз тупицев у голову дати. (Наг.)
Говорять про тупоумного, непамятущого чоловіка. Тупиця – тупа сокира.
2. Ой ти жидівська тупице! (Наг.)
Лають тупоумного чоловіка.
Тур 
1. Ззираються; як на тура. (Ільк.)
Дивляться, як на якесь диво. Приповідка повстала очевидно в такім часі, коли тури жили ще, але були вже великою рідкістю.
2. Привели го як тура. (Наг.)
Привели його силоміць. Уявляеться сітуація, як купа людей веде до села тура, зловленого живцем і зв’язаного так, щоб не міг нікому пошкодити.
Турецький 
1. Турецький син буду, коли то неправда. (Явор.)
Бути турецьким сином – сором, турки, як відомо, признають многоженство, що в очах християнина значить стільки, що кожний турецький син нелегальний.
Турка 
1. За Турков, де медвідь рогачку замикає. (Дрог.)
Місточко Турка лежить у горах, і давнішнє було окружене густими лісами, в яких було багато ведмедів. Тепер із тих лісів лишилися лиш незначні останки крім самого Бескида, покритого ще лісом.
Турок 
1. Бив сі турок і москаль за мотику, за рискаль. (Явор.)
Кепкують із якоїсь турецько-московської війни, розпочатої з благої причини.
2. Так би турки та татари о нашій земли знали! (Гнідк.)
Scil. як я се знаю. Говорили люди в часі турецько-татарського лихоліття.
3. Турки, звичайно, якісь лютеране. (Стара С.)
Говорять про турецьку віру, не маючи про неї ясного поняття. В середніх віках магометанізм зачисляли до християнських єресей.
Туск 
1. Такий туск маю у серци, що ми житє не миле. (Кос.)
Говорить зажурений чоловік. 
2. Туск ми серце тисне. (Кос.)
Говорить засумований чоловік.
3. Туск побирае чоловіка. (Снят.)
Туск – сум, розпука.
Тут 
1. І ти тут і я тут, а пси дома миски б’ют. (Наг.)
Говорить кума до куми забалакавшися з нею занадто довго в корчмі або в гостині.
2. Ци тут, ци не тут, аби свій кут. (Наг.)
Говорить чоловік, якому байдуже, в якім місці буде мати хату.
3. Я тут щодень добрий день. (Богородч.)
До сего дому вчащаю щодня. Говорить близький сусід.
Туча 
1. Туча важит на царину! (Мшан.)
Грозить полям злива, град.
2. Тучі, граду уйшло, а злих рук не уйшло. (Лев.)
Говорять про всяку добру річ, зопсовану злими руками, а особливо про лихо спечений, закальцеватий хліб, у якому змарновано муку із зерна, яке в літі уйшло тучі й граду.
3. Уйде тучі і граду, а поганих рук ніт. (Лім.)
Бойківський варіант до попер, ч.
Тучити 
1. Не утучит множя, іно урожя. (Гнідк.)
Без урожаю велика скількість людей тягар, а не поміч.
Тхір 
1. Курит як тхір. (Наг.)
Говорять про смердючого чоловіка. Курити – смердіти або бздіти.
2. Який з него тхір! (Гнідк.)
Тхір у значіню несмілого, трусливого чоловіка. Приказка взята з польського, де tchorz має значення труса. Пор. Adalb. Tchorz 3.
Тю 
1. Ані тю-тю. (Винники).
Рівнозначно з «Ані ду-ду» в значінню: він і не думає про се, не чув сего, не обвивається, хоч чує.
Тюкати 
1. Ни тюкай на него, бо втече в ліс. (Кольб.)
Говорять про дурня, буцімто боячися, щоб він зовсім не здичів.
Тютюн 
1. Був такий рік, що ані раз тютюн не вродив; як би не хліб, то були би люде з голоду померли. (Кол.)
Жартливе оповідання про зайвість тютюну.
2. Тютюн як лопуше. (Наг.)
Говорять про листя тютюну. В Нагуєвичах садження тютюну заборонене, але деякі господарі садили його тайком, звичайно в середині ниви, засіяної коноплями, серед яких тютюнових рослин ані не було видно, ані не можна було занюхати. Се роблено задля фінансових стражників, які вміли віднаходити ростучий у когось пр. у городі тютюн нюхом.
Тютьки 
1. Ані тютьки. (Винники).
Навіть собі в думці не мав.
Тягар 
1. Бодай ті тьигар укрив! (Наг.)
Прокляття. Тягар тут у значінню душевного пригноблення. 
2. To ми тьигар на голові! (Наг.)
Маю велику гризоту.
3. Тьигар тьижкий би на тебе зайшов! (Наг.) ...впав! (Наг.)
Прокляття. Значення як у ч. 1.
4. Якийсь тьигар на мене зайшов. (Наг.)
Трафився страшний клопіт.
Тягнути 
1. А тегнуло би ті блювати! (Марківці).
Прокляття. Огризаються, коли хтось тягне іншого до якого лихого діла.
2. Мене до того не тьигне. (Наг.)
Мене на се не кортить.
3. Тегни сі, гий чистиці. (Жидач.)
Чистиця – мабуть живиця, смола.
4. Тягне ся, як біда за ногами. (Замул.)
Говорять про невідчіпного, уприкреного товариша.
5. Тягне воду на своє колесо. (Ільк.)
Говорять про чоловіка, що дбав про свій інтерес. Пор. Adalb. Woda 20.
6. Тягне, як віл у ярмі. (Балигор.)
Говорять про чоловіка, що робить тяжку роботу. Пор. Adalb. Ciagnaс 10.
7. Тягни, тягни, потягай, не бой ся, не бой! (Дрог.)
Оповідають про двох москалів, що змовилися в одного міщанина стягнути сало з бантів. Коли один порався кодо сеї роботи, другий заговорював господаря в хаті примовляючи ці слова.
8. Тьигнесі, як нещістьи. (Підгірки).
Про повільного, лінивого коня, або про слоту.
9. Тьигне сі, як слотаве літо. (Наг.)
Говорять про бідність або гризоту. Пор. Слав. II, 2; Adalb. Ciagnaс siе 6.
10. Тьигнув єм на луки, як на сто волів. (Яс. С.)
Тягнув у значінню: числив, в сьому випадку на багатий збір сіна з лук.
11. Хто тягне, того ще б’ют. (Вороб.)
Хто багато працює, той часто стрічається з докорами.
12. Як му воли тягнут, так най робит. (Богород.)
Говорять у значінню: як його спромога.
13. Як тєгли ведмедя до меду, то урвали вуха, а як тєгли від меду, то урвали фіст. (Ст. Богор.)
Варіант до т. II, Медвідь ч. 8, 22. Пор. Adalb. Niedzwiedz 4; Celak. 506.
Тяжкий 
1. От іще тьижка біда мене сі вчепила! (Наг.)
Примовляє чоловік у тяжкім нещастю.
2. То таке тьижке, що руки вриває. (Наг.) ...що аж си рук не чую. (Наг.)
Говорить чоловік підчас тяжкої роботи.
3. Тьижке моє житьи. (Наг.)
Говорить чоловік, що мусить бідувати.
4. Тьижке, не легке би ті нещістьи спіткало! (Наг.)
Прокляття. 
5. Тьижкий припадок би на тебе впав! (Наг.)
Прокляття.
6. Що тьижке, то не легке. (Наг.)
Говорить чоловік двигаючи тяжкий тягар.
7. Як тьижке везе сі, то любит сі звернути і колесо зпасти. (Ключів).
Коли чоловікові тяжко жити, то не раз на нього паде ще тяжче нещастя.
8. Як тьижке, то пусти. (Наг.)
Говорять, коли хтось стогне під тяжким тягаром. Але також жартують, коли хтось нарікає на своє тяжке життя.
Тяжко 
1. Не тяжко в біду впасти, але штука з неї вилізти. (Замул.)
Нераз чоловіка спіткає таке нещастя, з якого вихід дуже трудний або й неможливий.
2. Не тяжко на біду перейти, тяжко на гаразд. (Кривор.)
Набуте добро легко змарнувати, але тяжко набути.
3. Ни тьижко на біду перейти. (Кольб.)
Говорять про чоловіка, що змарнував своє добро.
4. Так ми на серци тьижко, як би ми млиновим каменьом привалив. (Наг.)
Говорить чоловік у тяжкій турботі.
5. Так ми тьижко йде, як з камене. (Наг.)
Говорить чоловік, якому тяжко йде робота, або взагалі тяжко доробитися.
6. Так тьижко, як з каміне. (Будзанів). 
Говорять про тяжку роботу.
7. Тяжко вовка за фіст уймити. (Ільк.)
Говорять образово про неможливу річ.
8. Тяжко вовком орати. (Гнідк.)
Говорять образово про неможливе діло, пр. доробитися чогось із ворогом. Пор. Adalb. Wilk 82, 107.
9.Тяжко діти годувати, як камінь глодати. (Ільк.)
Говорять бідні люди, у яких багато дітей.
10. Тяжко ми, як би ми камінь до серцьи присилив. (Лол.)
Говорить чоловік у тяжкім положенню, дуже затурбований.
11. Тяжко милому не сприяти. (Гнідк.)
Милому чоловікові чоловік рад робити всяке добро.
12. Тяжко срати не ївши. (Льв.)
Голодний не має чим срати. Говорять також образово про немаючого чоловіка, що не може стягтися на якийсь дохідний інтерес.
13. Тяжко старого лиса ловити. (Гнідк.)
Бо він на всякі штуки хитрий. Пор. Adalb. Liз 34; Celak. 43.
14. Тьижко йде, як з камене. (Наг.)
Загальніший варіант до ч. 5.
15. Тьижко йде, як по груді. (Наг.)
Говорять про всяке діло, що робиться пиняво.
16. Тьижко почювати по твердих людських лавах. (Ю. Км.)
Говорить мандрівний чоловік, якому докучила мандрівка. 
17. Що тобі тяжко, то й другому не легко. (Льв.)
Говорить один товариш недолі до другого.
Тямити 
1. Аж єм сі не стьимив о світі. (Наг.)
Говорить чоловік після тяжкого перестраху.
2. Бодас сі не стьимив о світі! (Наг.)
Прокляття: бодай ти забув, що жиєш на світі.
3. Вже ми сі то не тьимит. (Наг.)
Вже сего не памятаю.
4. Потьимиш си тото до смерти. (Наг.)
Говорять до чоловіка, давши йому доброго прочухана.
Тямка 
1. Вивергло мі з тьимки. (Наг.)
Я стратив пам’ять наслідком тяжкого випадку, або зомлів.
2. Випало ми з тьимки. (Наг.)
Я забув про се.
3. О тім уже й тьимки нема. (Наг.)
Про се вже всі забули, ніхто не пам’ятає.
4. У мене вже й тьимки не стає. (Наг.)
Трачу пам’ять. Говорить старий чоловік, у якого пам’ять тупіє з віком.
5. Це мені не в тьимки. (Кос.)
Не можу собі се пригадати. Пор. Даль І, 555.
Тьмитися 
1. Тьмит му сі в очох. (Наг.)
Говорять про чоловіка, що дістав заворот голови або близький зомління.
Тьфу 
1. Тьфу на землю, заким ся оженю. (Ільк.)
Спльовує веселий парубок.
2. Тьфу на землю, заки сі оженю, а як сі оженю, то жінці в кішеню. (Наг.)
Просторіший варіант до попер, ч.
3. Тьфу на землю! Як ся оженю, жоні в жменю. (Гнідк.)
Коротший варіант до попер, ч.
4. Тьфу на чортову маму! (Ваньовичі).
Натяк на оповідання про винайдене тютюну і табаки. Пор. Етн. Зб. V, ст. 169 – 170.
5. Тьфу, пейкиму, сина! (Вел. Очи).
Спльовуване для відвернення злого духа.
6. Тьфу, тьфу, на пса вроки, на кота помишленє! (Бібр.)
Спльовують відвертаючи вроки від малої дитини.
                        У
Убити 
1. Господи, Господи, убий того до смерти, в кого жінка хороша! (Дар.)
Жартує веселий парубок, поласившися на чиюсь гарну жінку.
2. Що не уб’є, то не уйде. (Лучак.)
Значення неясне.
Убитий 
1. Убитий на винне яблуко. (Кольб.)
Говорять про чоловіка збитого палицями так, що його тіло покрите синцями.
Убиш 
1. Ей пане Убиш, і себе і нас згубиш. (Бар.)
Натяк на якусь невідому мені пригоду пана Убиша з людьми.
Убогий 
1. Взяв убогому поле, а багатому дав. (Ільк.)
Говорять мабуть про рвучу ріку, що відмулила поле бідному, а примулила багатому.
2. В убогого все по обіді. (Ільк.)
Бо він ніколи не обідав.
3. В убогого тогди неділя, коли сорочка біла. (Ільк.)
У нього не кожної неділі сорочка біла.
4. Єднако убогому нічого не мати. (Ільк., Мінч.)
Убогий не боїться страти, бо може стратити тілько щось дрібне.
5. Пішов як убогому по смерть. (Петр.)
Убогий жиє нераз дуже довго, не зважаючи на свое убожество. Значення приповідки таке саме, як «Пішов як багатому по смерть», значить пішов і довго не вертається.
6. Убогого і галузє тягне. (Ільк.)
Ідучи хащем у подертій одежі убогий що крок зачіпається за гиляки.
7. Убогому женитися і ніч коротка. (Невід.)
Говорив убогий чоловік оженившися в літі.
8. Убогому мало що бракує, а захланному всього. (Ільк.)
Убогий мав малі потреби, а захланний бажає все більше, ніж має.
9. Убогому нич не мати. (Лучак.)
Говорить убогий чоловік, від якого хтось відбирає останнє добро.
Убраний 
1. Убрана як пава. (Гнідк.)
Говорять про гарно вбрану жінку.
Убрати 
1. Вбери пень, буде подобень. (Луч.)
Убери хоч найпоганішу дівку, то вона видасться гарною. Пор. т. II, Пень 2.
2. Вбрав сі всраним на верха. (Наг.)
Кепкують із лихо вбраного чоловіка.
3. Вбрав сі так, що лиш го в просо поставити воробців пуджьити. (Наг.)
Говорять про чоловіка, убраного в подерті лахмани. 
4. Вбравсі, як стрик на Великдень. (Наг.)
Жартують із чоловіка, що вбрався в якусь чудернацьку, незвичайну одежу.
5. Вбрався, як кочопуд. (Ком.) ...як опуд. (Наг.) ...як опудало. (Кол.)
Говорять про чоловіка, убраного в дрантя, або якусь сміховинну одежу. Що значить кочопуд – мені не відомо.
6. Убери пень, буде хорошень. (Ільк.)
Варіант до ч. 1.
7. Уберися, жінко, в кожух, бо тя буду бити. (Ільк.)
Жартує чоловік, що й не думає бити свою жінку; убрану в кожух хоч би вдарив, то би не боліло.
8. Убралобся красно, їлобся смашно, тілько робити страшно. (Коб.)
Кепкують із лінивої людини, що любить строїтися і добре попоїсти.
9. Убрався в правду, як татарин у зброю. (Ільк.)
Іронічно про несправедливого чоловіка. Звичайна татарська зброя була лук і стріли.
10. Убрався покаляним на верхи. (Гнідк.)
Варіант до ч. 2.
11. Убрався, як чорт на утреню. (Лев., Ільк.)
Кепкують із такого, що вбрався у якусь смішну або неподобну одежу.
12. Убрала сі, гий Гадинчишина Аннусі. (Жидач.)
Аннусі була дурна дівка, що вішала на себе, що лиш виділа. Тепер дразнять нею дівчат, що люблять убиратися.
13. Як ся убрав, так го урачили. (Ільк.)
Як чоловік убраний, таку йому честь віддають. Пор. німецьке: Wie die Kleider, so die Ehre, Wand. II, Kleid 138, 245.
Убути 
1. Нас з того не убуде. (Наг.)
Ми через те не збідніємо.
Увага 
1. Старша увага від розуму. (Жидач.)
Холодним розумом без уваги на справедливість і слушність може чоловік дорозумуватися до найпоганішого діла.
2. Що старше від розуму? Увага. (Ільк.)
Варіант до попер, ч.
Уважати 
1. Уважай, як на збитий горнець. (Льв.)
Поводися обережно з тим предметом. Пор. Schlei. 182.
Увиснути 
1. Що увисне, то не втоне. (Ільк.)
Фаталістична думка, що кождому призначений його кінець.
Увязнути 
1. Увяз, як пес на ландуху. (Ільк.)
Говорять про чоловіка, що привязався до якогось невигідного місця або заняття.
Угнів 
1. То в Угнові хотів жид зрівнати багачів з бідними, тай підпалив місто. (Угн.)
Жартують із чоловіка, що свій злочин оправдує гуманними причинами.
Уголь 
1. Угля кому скинути. (Гнідк.)
Дослівно: відвернути від нього вроки кидаючи вугля на воду в мисці з від повідною примовою. 
Удавитися 
1. Бодай єс сі тим удавив! (Наг.)
Прокляття. Кленуть або ненажерного чоловіка, що їсть багато, або такого, що відібрав комусь його добро.
Удар 
1. Від єдного удару дерево не паде. (Наг.)
Одним замахом діла не зробиш. Пор. Слав. II, 138.
2. Многими ударами і дуб лежит. (Гнідк.)
Довго рубаючи і дуба врубаєш, довго працюючи і велике діло зробиш.
Ударити 
1. Аби на тебе Господь Бог ударив з ясного сонцьи! (Голг.)
Прокляття.
2. А ударило би ним у хоробу! (Жидач.)
Прокляття.
3. Так би мні ни вдарив, як себе в око. (Кольб.)
Говорила жінка про чоловіка, що не бив її ніколи. Себе в око ніхто не вдарить.
4. Тут удар, а там не потече. (Гнідк.)
Де вдариш, там потече.
5. Ударитися в груди. (Гнідк.)
Образово замісь покаятися або признатися до якогось лихого діла.
6. Ударишся в губу, згадаєш рахубу. (Терн.)
Чоловік пригадавши собі помилку, якої допустився говорячи, б’є себе злегка по губах.
Ударувати 
1. Боже вам ударуй на тіло здоров’я, на душу спасеніє! (Любша).
Побожне бажання. Із жебрацької молитви.
Удати 
1. Отом удав, як бим на бистру воду срав. (Яс. С.)
Говорить чоловік, якому трафилася паскудна невдача.
2. Удало му сі – щістьи його. (Наг.)
Говорять про всякий успіх.
Удержати 
1. Іще удержит решето хмелю. (Гнідк.)
Решето хмелю важить дуже мало. Жартують із старого або слабосилого чоловіка.
Уділати 
1. Як я то уділав, то абих штрик тай не впав! (Жабє).
Жартливе заклинання гуцула.
Уживати 
1. Уживай, хлопчику, раз хліба, два рази борщику! (Яс. С.)
Примовляє господиня, коли хлопці їдять більше хліба, як борщу.
Ужити 
1. Ужив, як шилом маку. (Мшан.)
Кепкують із такого, що зазнав у своїм життю дуже мало добра.
Уздріти 
1. Абим ті вздріла тогди, коли неню небошку! (Город.)
Прокляття.
2. Бодай бим її тогди вздріла, коли свою першу сорочку ! (Город.)
Прокляття.
3. Тогди го удзриш, коли своє вухо. (Кольб.)
Не побачиш його ніколи. 
Узяти 
1. Бодай ті той узьив, що під бзом сідит! (Наг.)
Прокляття дівці, що не може вийти замуж. Той, що під бзом сидить – нечистий дух.
Уїдати 
1. Уїдає, як пес на ланцюху. (Сап.)
Говорять про сварливого чоловіка.
Уїсти 
1. Уїсти до живого. (Гнідк.)
Зробити комусь велику прикрість, укусити до крові.
Укалятися 
1. Укалявся, тай нема го дома. (Гнідк.)
Говорять про чоловіка, що зробив якусь пакість тай утік із дому.
Укластися 
1. Уклавсми си в клеветню. (Жабє).
Сповідався гуцул почуваючися до гріха за те, що всрався під дзвіницею.
Україна 
1. Або ж то така далека Україна? (Богородч.)
Говорять у значінню: се не далека дорога.
2. На Україну ходити. (Гнідк.)
Говорять про чоловіка, охочого до мандрівки.
3. То не далека Украйина. (Наг.)
Говорять про не дуже далеке місце.
4. У нас Україна – треба собі самому хліба укроїти. (Ільк.)
Жартлива гра слів, основана на подібности слів: «Україна» і «укроїти».
5. Хоть би-сь глядів по всій Україні, добра не знайдеш. (Ільк.)
Песимістичний погляд чоловіка, якому не ведеся в життю.
6. Яка ми далека Україна! (Гнідк.)
Говорять образово про недалеке село або місто.
Украсти 
1. Він би божу лабу вкрав. (Наг.)
Говорять про завзятого злодія.
2. Він би у Бога з-за дверей украв. (Наг.)
Говорять про завзятого, напрактикованого злодія.
3. Не вкрав, а так узяв. (Льв.)
Вимовляється злодій, що вкравши щось не мав лихого наміру. Пор. Даль II, 461.
4. Укради яйце, та ти видре лице. (Мшан.)
В селі між чесними людьми укравши найменшу річ чоловік набирається сорому.
Укроїти 
1. – Укрійте ми хліба! – Вкрій ми сьвіта! (Наг.)
Жадане голодного і відповідь бідного, що не має йому що дати.
Укусити 
1. Укуси мало, борше ликнеш. (Лучак.)
Правило життєвої мудрости: бери на себе менше діло, то швидше зробиш.
Уложитися 
1. Уложився, як коли би третий день говорив з Богом. (Гнідк.)
Удає з себе такого мудрого.
Улютитися 
1. Як ся улютит, пак кістки миче. (Тухля).
Говорять про дуже сердитого чоловіка, що розлютившися проклинає навіть кости в гробі.
Ум 
1. Що в умі, то в губі. (Гнідк.)
Резумний чоловік не буде говорити дурних слів. Пор. Даль І, 222, 526. 
Умен 
1. Не умин до двайцять, не жонат до трийцять, не багат до сорок – кругом дурак. (Ільк.)
Правило життєвої мудрості.
Умерлий 
1. Він би з умерлого здер. (Наг.)
Говорять про скупого, захланного чоловіка.
2. О умерлім добре говори, а ні, то мовчи. (Ільк.)
Руський виклад латинської приказки: «De mortuiз nihil niзі bene». Приказка серед нашого народу не принялася.
3. О умерлім можна всю правду сказати. (Наг.)
Про умерлого нема що таїти правди.
4. Умерлий всього ся збуде. (Коб.)
Все, що мав за життя, лишав на сьому світі.
5. Умерлого душенька миє сі. (Наг.)
Народне вірування. По похороні в хаті мерця першої ночі ставлять миску з водою вірячи, що душа помершого прийде вночі і вмиється в воді.
6. Умерлого з гробу не вертають. (Ільк., Петр.)
Говорять образово про всяку програну справу, якої не слід відновляти. Пор. Слав. ІІ, 188; Adalb. Umarly 8.
7. Умерлому і кадило не поможе. (Тереб.)
Йому вже ніяких ліків не треба. Пор. Adalb. Umarly 4; Сelak. 314.
8. Що вмерлому треба: штири дошки тай полотна трошки. (Наг.)
Тіло чоловіка по смерті має мінімальні потреби, але похорон його коштує все таки більше.
9. Як умерлого везут, то ярмо навспак на війце закладают і воли навспак запрягают: котрий був борозний, того в підруку. (Бітля).
Народний звичай.
Умерти 
1. Взьив тай умер. (Наг.)
Жартливо говорять про покійника.
2. Він певно свойов смертьов не вмре. (Наг.)
Говорять про лихого чоловіка, розуміючи, що його вб’ють або повісять.
3. Вмерла дітина, нима з-за чого ховати. (ЮК.)
Говорить бідна жінка.
4. Вмерти не відперти. (Стан.)
Смерть неминуча.
5. Дай Боже вмерти, та не під чужим плотом! (Залісє).
Бажає собі чоловік спокійної смерти в своїм домі.
6. Коби-с був умер торік, уже би був тепер рік. (Пужн.)
Жалувала жінка за свіжо помершим чоловіком, міркуючи в своїй душі, що як би чоловік умер був перед роком, то вона була би вже жінкою іншого. Пор. Етн. Зб. т. VI, 67.
7. На ходячи вмер. (Вв. ВЛ.)
Вмер нагло, не хворуючи.
8. Не умер, болячка го вдавила. (Ільк.)
Жартлива примівка про чоловіка, що вмер від болячки. 
9. Тогди умре, коли му срака застине. (Кольб.)
Жартують, що чоловік тоді і тоді умре.
10. Умер без торгу. (Іванівці) ...і не торгувавсі. (Іванівці).
Умер нагло.
11. Умер багач – буде колач; умер бідний – непотрібний. (Залісє).
Примовляють жебраки надіючися на богацькім обіді угощення, а на похороні бідного не надіючися нічого.
12. Умер, бо му смерть прийшла. (Наг.)
Характеризують фатальну конечність смерті.
13. Умер, бо не хотів їсти. (Наг.)
Жартливо говорять, коли чоловік умер із голоду або знесилення.
14. Умер голоднов смертев. (Наг.)
Говорять про чоловіка, що вмер із голоду. Пор. Слав. II, 180.
15. Умер і памйити по нім не стало. (Наг.)
Говорять про чоловіка, якого по смерті швидко забуто.
16. Умер і ноги до гори задер. (Наг.)
Кепкують із смерті немилого або неповажаного чоловіка.
17. Умер і слих за ним загиб. (Наг.)
Варіант до ч. 15.
18. Умерла дитина, тай кумство пропало. (Ільк.)
Жартують куми по смерти тої дитини, яку держали до хресту. Звичайно одначе вони і тоді не перестають звати себе кумами ; т. зн. кумство як рід духового подружжя не пропадає.
19. Умерла сестра, вже по шваґерстві. (Сор.)
Значення аналогічне до попер. Брат і муж помершої жінки до смерті не перестають звати себе шваграми.
20. Умерла тай сраку заперла. (Наг.)
Жартують про помершу жінку.
21. Умер на смерть. (Наг.)
Жартливий плеоназм, коли не хочуть виразно сказати, якою хто смертю умер.
22. Умер перед чьисом. (Кол.)
Говорять про несподівану, передчасну смерть від якогось нещасливого випадку, пр. коли хтось загорить або отруїться грибами.
23. Умреш не свойов смертев. (Наг.)
Грозять чоловікові, що його жде неприродна смерть.
24. Умру й того видіти не буду. (Мик. н. Дн.)
Говорить чоловік, що раз у своїм життю бачив щось таке, чого другий раз не може бачити, або був у такім місті чи краю, у якім другий раз не надіється бути.
25. Хто вмер, а потім ожив, то він усе знає, але сказати не сміє. (Пап.)
Народне вірування, що чоловік, який умер, а потім перед закопанням оживає, закоштував уже загробового життя, але не сміє про се оповісти нікому.
26. Хто вмер від вітру, тому бздинами дзвоньи. (Снят.)
Кепкують із чоловіка, що вмер із перестраху. Пор. т. І, Вітер 49; Даль І, 273. 
27. Хто вмер, той у ямі, а хто жиє, той з вами. (Ільк.)
Говорять у веселій компанії, споминаючи дорогого покійника.
28. Хто вмер? – Той що хліба не хстів їсти. (Ком.)
Жартливо говорять про помершого.
29. Хто вмер тепер, не умре в четвер. (Гнідк.)
Чоловік раз родиться і раз умирає.
30. Хто вмре не висповідавшися, буде товчися по світі. (Навар.)
Народне вірування, що чоловік обтяжений тяжкими гріхами в загробнім життю не знайде спокою ні в небі, ні в пеклі.
31. Як умре багач, то ему дзвонєт: «Бам, бам! вола дам!» А як бідний, то так: «Дрантє-верентє, дрантє-верентє». (Угринів).
Говорять про сподівання попа по смерті багача і бідного. За похорон багача піп давніше брав що найменше одного вола, а за похорон бідного міг дістати хіба кілька веріток, або інших кавалків полотна.
32. Як умру – то не йму. (Мик. н. Дн.)
Не буду нічого мати ані потребувати.
Умирати 
1. А вмирав бис два рази! (Наг.)
Прокляття.
2. А вмирав бис не свойов смертев! (Наг.)
Прокляття.
3. Ану зараз умирай, то ти того не дам. (Наг.)
Бо сам того не маю.
4. Бодай то і умирати, а в своє горня зазирати. (Залісє)..
Бажання чоловіка вмирати в своїм домі і на своїм хазяйстві. Пор. Libl. 227.
5. Бодай умирати, а в свій горщок зазирати. (Ільк.)
Варіант до попер, ч.
6. Буду вмирати, а буду татові слова споминати. (Наг.)
Говорить чоловік, що свойого часу не слухав батькових слів, а пізніше кається.
7. Вмирай, а в своє горне зазирай. (Мик. н. Дн.)
Варіант до ч. 1, 2.
8. Ня вмираєся без хліба, але від хліба. (Кольб.)
Умирає як багатий, так і бідний.
9. Умирати – не на вози класти. (Гнідк.) ...то не на вози брати. (Стоян.)
Для того, хто вмирає, не потрібно приготовлювати ніяких засобів.
10. Умирати не напасть. (Гнідк.)
Смерть не минає нікого.
11. Умирают люди, тай нам таке буде. (Терноп.)
Звичайна життєа практика.
12. Що має вмирати, то вмре. (Вел. Очи).
Такому, хто має вмерти, не поможуть ніякі ліки.
13. Я, бачу, і вмирати не буду мав коли. (Наг.)
Говорить чоловік занятий увесь вік пильними ділами. 
14. Як би не вмирали, то би під небо підпирали. (Мшан.)
Людський рід, так як і в загалі всі організми, має нахил множитися без міри, але сама природа різними способами обмежує той нахил більше або менше. В міру зросту цивілізації і розвою способів боротьби з природою і з хворобами людський рід в останніх столітях зростає дуже сильно.
Умити 
1. Бодай тибе вмили, а ни розчесали! (Будзанів).
Жартливе прокляття. Умитий а не розчесаний чоловік буде розстріпаний.
2. Не вмився до того. (Наг.)
Він того не годен зробити.
3. Не вмився до неї. (Ільк.) 
Він її негідний, не пара.
4. Не вмився до нього. (Лучак.)
Він йому не пара.
Уміти 
1. Бодай все уміти, а не все робити. (Гнідк.)
Чоловік навчений життєвою практикою вміє звичайно більше, ніж робить. Пор. Adalb. Umieс 4; Сelak. 215.
2. Він уміє голити без мила і бритви. (Мик. н. Дн.)
Вмів ошукати, одурити. Пор. Adalb. Goliс 5.
3. Він то вміє, що я забув. (Лучак.) . .що другі позабували. (Наг.)
Говорять про чоловіка, який дуже мало що вміє.
4. Він уміє, що курка забула. (Льв.)
Кепкують із чоловіка, що зовсім нічого не вміє.
5. Вміти не вміти, треба говорити. (Ільк.)
Бувають такі нагоди в життю чоловіка, коли він мусить говорити пр. покликаний до суду, чи вміє добре говорити, чи не вміє.
6. Добре всьо вміти, а не всьо робити. (Мінч., Петр.) Добре все... (Ільк.) ...уміти... а ни всьо... (Жидач.)
Життєва практика. Кожна вмілість може чоловікові придатися при певній нагоді. Пор. Гильф. 32; Даль І 548; Adalb. Umieс 4; Celak. 215.
7. Не вміла, не вміла, як на тож забула. (Дар.)
Говорять про забудьковату жінку.
8. Не вміє сі в добрі шьинувати. (Наг.)
Говорять про легкомисного чоловіка, що марнує своє добро або шукає собі напасти.
9. Умів там улізти, та не міг перескочити. (Ільк.)
Вплутався в якесь діло і не міг дати собі ради.
10. Уміє він з чорного біле зробити. (Ільк.)
Говорять про брехливого чоловіка.
11. Уміє як Отченаш. (Наг.)
Умів напам’ять, дуже добре. Пор. Libl. 174; Adalb. Umieс 21.
12. Уміла варити, та не вміла давати. (Ільк.)
Говорив циган про господиню, що дала насамперед борщ, а потім пироги, а він наївшися борщу, не міг їсти пирогів.
13. Уміли-сте варити, а не вміли-сте давати. (Гнідк.)
Коротший варіант де попер, ч. 
14. Хто не вміє на хліб робити, той не вміє й хліба вкроїти. (Луч.)
Хто не потрафить заробити, той не потрафить і користати.
15. Як ни умієш говорити, то кашлай. (Жидач.)
Жартлива приказка. Чоловік заклопотаний нераз кашляє не знаючи, що відповісти іншому.
16. Як уміємо, так нас стати. (Вел. Очи).
Не можемо зробити більше ані іншого понад те, що вміємо.
17. Як уміє, так піє. (Ільк.) ...умію... пію. (Стоян.) Як хто вміє... (Наг.)
Як знає, так говорить і так робить. Пор. Schlei. 166; Wand. II, Jeder 70; E. Rot. 684; Слав. ІІ, 188; Нос. ст. 346; Даль I, 551.
Унадитися 
1. Унадивсі, гий яструб у куріга. (Жидач.)
Привик робити іншим шкоду.
2. Унадився, як журавель до конопель. (Сквар.)
Говорять про чоловіка, що привик іншим робити пакості пр. полеву шкоду.
3. Унадився, як кіт до чужого сала. (Гнідк.)
Говорять про чоловіка, що внадився ходити до чужої жінки, або про налогового злодія. Пор. т. І, Внадитися 1.
Уняти 
1. Хто добре уйме, той добре несе. (Ільк.)
Уняти в значінню: взяти в руки. Пор. Adalb. Ujaс 1.
Унятичі 
1. Хоць я з Уньитич, але не шльихтич. (Наг.)
2. В Унятичах, селі дрогобицького пов., жиють окрім шляхтичів також звичайні селяни.
Упадонько 
1. Упадоньку мій тьижкий! (Іванк.)
Оклик здивування при незвичайній нагоді, пр. приїзді гостей.
Упасти 
1. Впала як мертва. (ЮК.)
Упала припадком або зомліла.
2. Не жаль упасти, коли з доброго коня. (Явор.)
Не жаль утратити при чеснім ділі.
3. Упав у тісну діру. (Ільк.)
Попав у тяжку біду.
4. Упав, як міх з воза. (Ільк.)
Жартують із такого, що впав із невисокої вишки і не потовкся.
5. Хто впав, той пропав, а хто жиє, той б’є. (Гнідк.)
Говорять жовнярі під час битви.
6. Що впало, то пропало. (Ільк., Лев.)
Скорочений варіант до т. І, Віз 16. Пор. Впасти 43; Adalb. Upasc 1.
Упертий 
1. Впертий, ані суди Боже. (Наг.)
Не можна нічим переконати його.
2. На упертого нема ліку. (Гнідк.)
Упертого перепреш хіба силою. Пор. Adalb. Uparty 2.
3. Оба вперті, як цапи на кладці. (Кол.)
Говорять про двох упертих суперників, із яких жоден не хоче уступитися другому. 
4. Упертий на впертого натрафив. (Кол.)
Упір одного переломить упір другого.
5. Упертий, як жид в танці. (Луч.)
Кепкують із чоловіка, що впирав ся на дрібницях. Пор. Adalb. Uparty 1.
6. Упертий, як осел. (Льв.)
Кепкують із чоловіка упертого, а нерозумного. Пор. Le Roux de L. I, 90; Wand. II, Hartnackig 2.
7. Упертий, як свиня. (Кол.)
Кепкують із упертого, збиточного чоловіка.
8. Упертий, як свиня з Варшави. (Жидач.)
Варіант до попер, ч. Чим вирізняється свиня з Варшави від інших свиней – невідомо.
9. Упертий, як свиня перед воротами. (Підгірки).
Свиня заставши заперті ворота звичайно довший час преться до них і квичить, коди сама не може їх отворити.
Упертися 
1. Упер си, як норовистий кінь. (Вовк.)	
Говорять про впертого, бутного чоловіка.
2. Уперся, як кіт на леду. (Снят.)
Кепкують із чоловіка, що сперечався за дурницю і без причини.
3. Упри сі носом у тото, що під плотом лишиш. (Наг.)
Кепкують із упертого чоловіка.
4. Як сі впре, то й душу з тебе випре. (Наг.)
Говорять про упертого, завзятого чоловіка.
Упитися 
1. Не так єм ся впив, як ся величаю. (Луч.)
Кепкують із чоловіка, що вдає з себе п’яного випивши дуже мало.
2. Упитися водою. (Гнідк.)
Жартують із чоловіка, що п’є воду замісь горілки.
3. Як се вп’ю зимнов водов, то-м виликий варіят. (Пужн.)
Натяк на анекдоту про чоловіка, що мав уперту жінку і хотів вилічити її з упертості. Пор. Етн. Зб. т. VI, 77.
Упир 
1. Такий недобрий, як вопир. (Будз.)
З людей, що за життя були недобрі і нелюдяні, по смерті часто робляться упирі.
Упливати 
1. Упливає, як пиріг у маслі. (Наг.)
Говорять про чоловіка, що жиє в достатку. Пор. Wand. V, Wohl 55.
Уповати 
1. Уже не надоложиш уповаючи. (Ільк.)
Коли твойого добра не став, то надія на будуще добро тобі нічого не поможе.
Упріти 
1. Поки не упрієш, поти ся не загрієш. (Гнідк.)
Говорить чоловік працюючи в зимі, коли його гріє сама праця.
2. Поки не упріти, поти не уміти. (Ільк.) ...не уздріти. (Ільк.)
Всяка вмілість здобувається працею, яка не обходиться без поту. Пор. Leutsch 159.
3. Упрів як віл. (Наг.)
Порівнанв роботящого чоловіка з роботящим волом. 
Урачитися 
1. Хоть ся не урачим, най ся обачим. (Гнідк.)
Говорять старі знайомі зустрівшися і не маючи за що себе обопільно погостити.
2. Ци ся врачимо, ци не врачимо, нехай ся хоть побачимо. (Ільк.)
Просторіший варіант до попер, ч.
Урвати 
1. Чень му Бог тото на життю урве, що він міні на заслуженині урвав. (Наг.)
Говорить слуга про господаря, що вменшив йому заслужену плату.
Уректи 
1. Хто мні врік, най миї взне, а ти Фрицку мене. (Кольб.)
Жартлива поговірка про вроки.
Урізати 
1. Як ті уріжу, то ті хиба підоймут. (Наг.)
Урізати в значінню сильно вдарити.
Урльопник 
1. Урльопники ходят як збуї по селу. (Голг.)
Урльопники – вояки тимчасово відпущені з військової служби. Вернувши до села вони звичайно зразу гордують сільськими парубками і творять людям різні пакості, особливо в п’янім стані.
Урода 
1. Не дивися на уроду, лише на пригоду. (Ільк., Петр.)
Пригода тут у значіню: пригідності, здібності. Правило житєвої мудрости? цінити чоловіка не після його вроди, але після здібности.
Уродини 
1. На божі уродини і кіт не женився. (Лучак.)
«Нікому при голові женитися» – поясняв збирач. Божі уродини – Різдво»
Уродити 
1. Де я ся вродила, там і кропива мила. (Ком.)
В ріднім селі на ріднім обійстю звичайно все наймиліше. Пор. Adalb. Urodziс siе 11.
2. Іще ся не уродит, а вже ходит. (Луч., Лев., Петр.) Ще ся не вродит... (Петр.)
Говорять про хибну відомість або пльотку, яка ходить поміж людьми, поки ще став ся факт. Пор. т. І, Вродити ся; Adalb. Urodziс siе 19.
3. Іще ся той не уродив, аби всім догодив. (Ільк.) Ще ся ...вродив, щоби... (Тереб.)
Ніхто в життю не може всім догодити, звичайно кожний має своїх ворогів. Пор. Libl. 27; Wand. І, Alle 6; IV, Leute 10, 1008.
4. Раз сі вродив, раз умре. (Кольб.)
Говорить чоловік рішаючися на небезпечне діло, що грозить йому смертю. Варіант до т. І, Вродитися 9.
5. Уродився, оженився тай умер. (Ільк.)
Говорять про чоловіка, що жив собі звичайним життям і не лишив по собі ніякої памяти.
6. Уродився під щасливою звіздою. (Луч.)
Народне вірування, що життя чоловіка залежить від обігу звізд, а властиво, що кожний чоловік має свою звізду, яка може бути щаслива або нещаслива. Пор. Adalb. Urodziс siе 15; Celak. 497.
7. Уродила мама, що не прийме яма. (Лучак.)
Говорять про надзвичайно лихого чоловіка, про якого вірять, цо його земля не прийме. 
8. Уродила та не облизала. (Ільк.)
Говорять про невродливу дитину, якій мати не дала краси, або виховання.
9. Уродися – вдайся, а ні, то скапарайся. (Ільк.)
Коди чоловік не вродиться в щасливу годину, то його життя йде марно в бідуванню. Народне вірування. Пор. т. І, Вродитися, ч. 1.
10. Хто сі вродив, мусит умерти. (Кольб.)
Неминуча доля всякого життя. Варіант до т. І, Вродити ся 14. Пор. Adalb. Urodziс siе 4; Celak. 310.
11. Це ще не вродила, як не облизала. (Тереб.)
Мати нещаслива, коли вродить негарну дитину або каліку.
Урожай 
1. У нас такі врожаї, що хиба брат брата вродит. (Турка).
Говорять про лихий урожай, де одно зерно лиш одно зерно родить.
Уроки 
1. Від уроків обезпечете себе і дітвачка: «Тогди мене хто врече, як мині сліди порахує і на мому коникови шерсть». (Ю. Км.)
Примівка на вроки.
2. На пса уроки, на кота помисл. (Ільк.) ...помишленє. (Наг.)
Примовляє мати, коли хто при ній хвалить її малу дитину. Пор. том І, Вроки 2.
3. Нема ми кому зроки зверечи. (Наг.) ...скинути. (Сквар.)
Жартує чоловік захорувавши на якийсь незвичайний, але не дуже докучливий біль, іноді тільки зголоднівши гаразд.
4. Не уроком – не уроченьки. (Ільк.)
Ширша форма замісь: нівроку-нівроченьки.
5. Уроки на сороки. (Ільк.)
Мудровання або жартлива примівка чоловіка, якил не вірить в уроки.
Уряд 
1. На урьид робити. (Наг.)
Робити на замовлення, порядно.
2. Ни мої вриди. (Будз.)
Я тут не господар, я тут не можу нікому розказати.
Урядник 
1. Урядник нич си не робит цikий день, іно сідит на креслі і часом ряпне дашто пером, і за то бере грубі пінязи. (Лемк.)
Характеризують буцімто дармоїдське життя урядника.
Ускочити 
1. В таке вскочив, аж у ходаках цьвйиркає. (Наг.)
Вскочив у велике лихо, дослівно в глубоке болото.
Усолодитися 
1. Усолодився, як червак у хріні. (Ільк.)
Зазнав прикрості.
Усратися 
1. Всравсі, не давсі, за двері сховавсі. (Наг.)
Говорять про злочинця, що сповнивши злочин здужав укритися в безпечнім захисті, надіючися уйти кари.
2. Всрався, не дався. (Гриб.)
Коротший варіант до попер. Напакостив і щез.
3. Всрався, не дався, з'їв, облизав ся. (Луч.)
Напакостив і набрався за те сорому і кари. 
Уста 
1. З уст до уст. (Наг.)
Говорять про відомість, вість, яка йде від чоловіка устною передачею.
2. Мені з уст, а тобі за пазуху шусть. (Ільк.)
Моє слово принесе тобі якусь користь. Пор. Adalb. Usta 4; Celak. 558.
3. Що на устах, то і в серци. (Городок).
Говорять про правдомовного чоловіка , який говорить те, що думає. Пор. Adalb. Usta 2; Wand. III, Mund 181.
Установа 
1. Така встапова з кондаку світа. (ЮК.)
Говорять про віковічний обичай. Кондак у значінню початок, мабуть із латинського conditio mundi.
Устати 
1. Не встану, то певне їсти не буду. (Наг.)
Як не встану, то не приготовлю ані не зароблю на страву. Говорить незасібний чоловік, що жив із заробітку.
2. Устав, а сонце вже підійшло. (Наг.)
Устав пізненько.
3. Устав, заперезавсі, тай зовсім убравсі. (Старі Богор.)
Говорять про такого, що ходить у день і спить лише в сорочці і штанах. Пор. т. І, Встати 7.
4. Устав, тай на порозі упав. (Гнідк.)
Говорять про хворого або п’яного чоловіка.
5. Я як устану досвіта, то годину стогну, годину чіхаюся, а годину взуваюсє і вмиваюсє, в три годині до роботи стаю. (Пужн.)
Жартлива примівка про лінивого, гуздравого чоловіка. Пор. Етн. Зб. т. VI, ч. 77.
Утайка 
1. Дав му утайку. (Лучак.)
Потаїв його злочин.
Утекти 
1. Утік не втік, а побігти вільно. (Ільк.) ...можна... (Залісє).
Говорить чоловік зробивши якесь лихе діло і боячися погоні. Пор. т. I, Втекти 11; Даль І, 275.
2. Що ниньки утече, то завтра не зловиш. (М. Гош.)
Пропустивши добру нагоду іноді годі її потім надолужити. Пор. Celak. 261.
Утихнути 
1. Втих, як би му язик приріс до піднебіня. (Ком.)
Говорять про чоловіка, що нараз замовк.
Утіканка 
1. Утіканка не славна, але пожиточна. (М. Гош).
Вона рятує чоловіка іноді від біди або від смерті. Пор. т. І, Втік св. 1: Adalb. Ucieczka 1; Celak. 120; Даль I, 328.
Утікати 
1. Утікав перед вовком, а впав на медведя. (Ільк.)
Хоронився перед одним лихом, а попав у ще гірше. Пор. Adalb. Wilk 83.
2. Утікає з очима. (Лучак.)
Утікає, куди бачить, або втікає з соромом.
3. Утікати не красно, але пожиточно. (Гнідк.) ...не ладно... (Залісє).
Варіант до Утіканка ч. 1. Пор. т. І, Втікати 15; Adalb. Uciekaс 9; Даль I, 328.
Утіха 
1. Утіха, як з порожного міха. (Балиг., Ільк., Лучак.)
Утіха з благої причини. Варіант до т. І, Втіха 3. Пор. Adalb. Uciecha 4. 
2. Утіхи на годину, а біди до смерти. (Ільк.)
Говорить чоловік оженившися нещасливо або іншим способом занапастивши свій вік. Пор. т. І, Втіха 4.
Утонути 
1. Що має утонути, то не увисне. (Лев.) ...зависне. (Остерм.)
Говорять про лихого чоловіка, якого ніби то жде не своя смерть. Варіант до т. І, Втонути 14.
Утопити 
1. Утопив свій маєток у животі. (Ільк.)
Проїв і пропив своє добро.
2. Утоплюся нині в подушках, в перині. (Cop.)
Говорить жінка тішачися наперед нічним спочинком.
Утоплений 
1. Я вже утоплена в пеклі, бо клину і Бога і сама себе, бо ми прикринечко жити. (Наг.)
Говорила збідована жінка.
Утратити 
1. Як утрачу, не заплачу. (Гнідк.)
Говорить чоловік, якого остерігають, що стратить на якімось інтересі.
Утреня 
1. Який пес на утрени, такий і на службі. (Ільк.)
Говорять про лихого чоловіка, що так само лихий рано, як і пополудні.
Утро 
1. Не печаль ся утром, бо утро тобою. (Ільк.)
Не турбуйся, що буде завтра, бо кожний день має свою турботу.
Утроба 
1. Ані ми в материній утробі ліпше не було! (Жабє).
Говорить чоловік чуючи себе в добрім стані.
Утяти 
1. Від разу єдного не втнеш трама цілого. (Гнідк.)
За одним разом не зробиш великого діла.
2. Втьило би ті в крижі! (Наг.)
Прокляття. Мають на думці кольку.
3. Утну голову, ги гадині. (Тухля).
Грозять лихому чоловікові.
4. Що втну, то в сук. (Гнідк.)
В кожнім ділі стрічаю перешкоди, усе мені тяжко йде.
5. Як би втяв. (Ільк.)
Зроблено гладко, скінчено відразу.
6. Як утяв по самі пироги. (Гнідк.)
Варіант до т. II, Пиріг 17.
Ухналь 
1. Пожалуєш ухналя, то й підкову згубиш. (Коб.)
Не доглянеш малої речі, то понесеш більшу страту.
Ухопити 
1. Ухопив ми з перед рота. (Наг.)
Перебив мені інтерес.
Учений 
1. Вчений што возме в руки, він іно піздрить. (Лемк.)
Характеризував лемко тямучість ученого чоловіка, розуміється, маючи на думці папір або книжку.
2. Учений, бо ся в паперах бабрає. (Лол.)
Кепкують із ученого чоловіка, що поза паперами не бачить іншого життя.
3. Учений не довчений гірше, як простав. (Ільк.) ...то гірш тумана. (Луч.) 
Бо мав гордість ученого, а не має простого розуму простака. Пор. т. І, Вчений 2.
3. Я вчений на хліб печений. (Комар.)
Говорить заможний, а неписьменний чоловік.
4. Я не глібоко вчений, учила мене трояка біда: сиріцька, рекруцька і хлопська. (Карл.)
Говорив бувалий чоловік, Іван Сандуляк Лукина.
Учепитися 
1. Учепився реп’яком, тай держиться. (Ільк.)
Говорять про причепу-дармоїда.
2. Учепився, як гріх села. (Ільк.) Учинився... (Мінч.)
Говорять про зайду, що приблукавши до села докучав людям або визискує їх.
3. Учепив ся, як кліщ сраки. (Наг.)
Згірдно говорять про причепу. Пор. Дик. 1057.
4. Учинив сі, гий ріпєк до кожуха. (Жидач.)
Говорять про причепу або напасника.
5. Учипиласі, як лихе сухої верби. (Іванівці).
Як хто кому дуже докучав, пр. свекруха невістці, мачоха чужим дітям і т. д.
6. Учіпися сухої верби, не мене. (Лучак.)
Говорять до чоловіка, що шукає собі напасті. Пор. Вчепити 6.
7. Як гріх душі вчепився. (Гнідк.)
Варіант до ч. 2.
Учити 
1. Вчит сьи до смерти, а дурним умирає. (Підпеч.)
Звичайний хід людського життя. Пор. Adalb. Uczyс siе 5.
2. Мене не тра вчити хліба краяти. (Наг.)
Се найпростіша штука, якої чоловік одначе навчиться аж по досить довгім часі.
3. Та мине вже не треба вчити. (Будз.)
Я старий і досвідний.
4. Учисі Івасю конче, бо Іван не схоче. (Ур.)
Вчи я за молоду, бо в пізнійших літах не навчишся.
Ущедрити 
1. Ущедри мя, да пою ти; заплати ми, то й піду ти. (Кольб.)
Примовляв дяк увійшовши до господарської хати. «Ущедри мя, да пою ти» слова виняті із одного псалма.
                       Ф
Фай 
1. Фай би ти било! (Вислік В.)
Прокляття.
Файка 
1. Вас костен файка з цибухом? (Наг.) ...файка за ґрейцар? (Наг. ) 
Передразнюють мішану мову жовняра.
2. – Ци не видів ти, де сі моя файка поділа? – А он там ї штири хлопи на друках понесли. (Наг.)
Жартлива відповідь на питання про невелику згубу.
Файний 
1. Всьо файне, а своє найкраще. (Кольб.)
Файний у значінню гарний або добрий.
2. Ой, файна – де всересі, там вщитсі. (Мик. н. Дн.)
Говорять про малу дитину.
3. Файний бов би ярмарок, як бы шалюги. (Тухля).
Примовляв бойко ходячи по ярмарці без грошей. Шалюги – шеляги, з германського Schilling, польське szelag.
4. Файний як фігура. (Печен.)
Про високого, статного чоловіка. Пор. Wand. I, Fein 26.
Файно 
1. Ни файно, але користно. (Кольб.)
Говорять про не зовсім чисте, але корисне діло, пр. шинкарство або лихварство.
2. Так му файно, як свини в ярмі. (Кольб.)
Так йому придалося, яло ся. Говорять про лихо одітого чоловіка.
3. Файно, красно, лиш коби сі ни розтрісло. (Кольб.)
Говорять про гарно зроблену, але нетривку посудину.
4. Ще час файно ходити, коби йно було за що. (Луч.)
Говорить жінка, якій докоряють, що не гарно вбирається.
Фалда 
1. Фалди присісти. (Гнідк.)
Говорять про чоловіка, що сідав чимось присоромлений. Пор. Adalb. Fald 1.
Фалуда 
1. Як хопю фалуду, то ти голову поскіпаю. (Наг.)
Погроза. Фалуда – гиляка, ломака.
Фальшивий 
1. Фальшивий, як святого Юра кінь. (Богор.)
Говорять про брехливого, облесного чоловіка.
Фамілія 
1. Він сі в велику фамілію вбиває, а тогди не дасть до себе приступити. (Голг.)
Говорять про чоловіка, що шукає нагоди посвоячитися з багатими родами.
Фанаберія 
1. Фанаберії показує. (Наг.)
Робить збитки, дивачить.
Фараон 
1. Ти фарагоне! (Вв. BJI.)
Лайка. Фараоном навивають самовільного чоловіка.
2. Ти Фарийоне! Ти Юдо Фарийояський! (Ю. Км.)
Лайка.
Фарбай 
1. Фарбай – не дбай! (Винники).
Фарбай – із німецького: Vorbei – проїзджай, минай.
Фарисей 
1. Ти фарисею! (JIoc. ВЛ.)
Фарисеєм називають облудного, брехливого чоловіка.
Фарман 
1. Фармани плести або гнути. (Збар.)
Говорити дурниці, обіцювати речі, які не сповняється. Фарман, турецьке Ferman – султанський указ. 
Фартух 
1. У фартух убратися. (Гнідк.)
Перейти на жіночий розум.
Фасоля 
1. Від фасолі срай поволі. (Дрог.)
Фасоля належить до тяжко стравних рослин.
Федь 
1. Гони Федю, куди гладко! (Наг.)
Упоминають фірмана.
2. Гони, Федю, поза хрест! (Наг.)
Говорять, коли на гостинці показується велика баюра, а поза хрест в об’їздна дорога. Хрести стоять звичайно біля дороги.
3. Масти Федя медом, а Федь усе Федьом. (Снят.)
Хоч ти поводися з ним як лагідно, він своєї натури не змінить.
Федько 
1. Вживай Федьку то хрін то редьку. (Зазул.) Уживай... (Ільк.)
Кепкують ів ласощів незаможного чоловіка.
2. Гони Федьку, а Федько босий. (Голг.)
Говорив фірман, якому веліли їхати, а він ще не вбувся.
3. Їж Федьку то ріпу то редьку! (Петр.) Заживай... то хрін... (Гриб.)
Варіанти до ч. 1.
4. Майиш Федьку безголовйи. (Льв.)
Жалується чоловік, якого спіткало нагле нещастя.
5. Не заманиш Федька редькою. (Коб.)
Не здуриш його чим будь.
Феник 
1. Я би за тото й феника не дав. (Наг.)
Ся річ нічого не варта. Феник із німецького Pfennig, найменша, звичайно мідяна монета. Пор. Wand. II, Heller 88.
Феся 
1. Казала Фесє, що обійдесє. (Мик. н. Ди.) ...Фесі, що обийде сі. (Наг.)
Говорять, не можучи допроситися або дістати чогось, і резигнуючи з того.
Филиґа 
1. Вже му фияиґи в гузици грают. (Кольб.)
Значення неясне. Фялига – Oriolus galbula, Goldamsel.
Фиркати 
1. Не фиркай, не фиркай, даю п’ять, то бери. (Перем.)
Фиркати тут у значінню кривдувати собі, дорожитися.
2. Фиркає, як цісарська ремунда. (Наг.)
Фиркати тут у значінню гримасувати, прибагати собі. Цісарська ремунда – військовий кінь, призначений для верхової їзди, по нім. Remont-Pferd.
Фіґа 
1. Дістанеш фіґу з маком, та ще й з пастернаком. (Наг.)
Говорять образово в значінню: не дістанеш нічого. Пор. Тимош. 74; Zatyr.
ХІІ, 417; XVI, 133.
2. Покапав му фіґу. (Наг.)
Фігою називають стулений пястук з великим пальцем просунений між вказівним і середнім. Показати комусь такий пястук значить сказати йому, що не дістане нічого. Пор. Adalb. Figa 3; Zatyr. VIII, 713; Wand. I, Feige 19.
3. Фіґу кому в кишені показати. (Гнідк.)
Кепкують із пустої погрози: показати фігу, якої він не бачить. Пор. Le Roux de L. I, 48; Adalb. Figa 3, 4. 
Фіґель 
1. Фіґлі му по голові свищут. (Наг.)
Йому жарти або кпини в голові; любить жартувати або кепкувати.
Фіґлювати 
1. Фіґлює, бо над собов погрози не чує. (Наг.)
Фіглювати тут у значінню жартувати або робити пакості.
Філософ 
1. То деревйиний фільозоф. (Орт.)
Кепкують із неписьменного чоловіка, що вдає дуже мудрого.
2. Фільозоф: обутий, а сліди босі за ним. (Гнідк.)
В давніх школах студенти двох найвищих клас, що відповідали теперішній сьомій і восьмій класі, називалися філософами. Такі філософи дуже часто не кінчили науки, пускалися на мандрівку, робилися дяками або писарями, бували іноді душею корчевних компаній, які забавляли своїми фіглями, але при тім бували також предметом насміху для багатших господарів.
Фінанцвах 
1. Від такого фінанцваху нема страху. (Дрог.)
Фінанцвахом називають членів т. зв. фінансової сторожі, зорганізованої на взір правильного війська, але в окремих мундурах і з відмінним уоруженням. По селах таких стражників називають ревізорами. Ix компетенція далеко менша від компетенції жандармів, і розтягається тільки на монополі солі, тютюну і горілки.
Фіра 
1. Хто приїде фірою, той уміє «Вірую». (Явор.)
Значення неясне. Фірою може їхати і такий чоловік, що не вмів «Вірую».
Фірман 
1. Питаєсі фірман, чи не полюбили би вже пани їхати? (Кутуз.)
Фірман нераз мусить годинами ждати на панів на дворі, поки вони забавляються в хаті.
Фіялка 
1. Фія-фіялочка: яка мати, така й дочка. (Сіл. Б.)
Говорять про матір і дочку, коли обі ще молоді і гарні.
Фляки 
1. За флєки малі деки. (Іванівці).
Фляки уважають селяни гіршою стравою від мяса.
2. За фляки нема дяки. (Гнідк.) ...флєкі ...дєкі. (Ст. Богор.)
Варіанти до попереднього числа.
3. Хто фляки їдає, і другому прихваляє. (Гнідк.)
Хто що любить, прихвалює іншому.
Фляшка 
1. Фльишка як хольива. (Наг.)
Говорять про велику, плоску фляшку.
2. Чия фляшка на столі, того правда у селі. (Сяніцке).
Фляшка на столі розуміється з горілкою, могоричем. При давніших порядках громадських судів хотівши виграти справу в громаді, треба було порядно підпоїти суддів.
Форант 
1. Йому форанта треба. (Сор.)
Форант – помічник, німецьке Vorhand. Кепкують із такого, що не хоче взятися до такої роботи, яку звичайно робить один чоловік.
Форс 
1. А ци не видів ти форс на біле коня? (Дрог.)
Передразнюють русько-німецьку промову. «Форс на біле коня», може образово «Frost auf dem weізsen Pferde.»
Фоц 
1. А бодай ти фоц було! (Наг.)
Прокляття неясного значення. 
Фрайтер 
1. Фрейтер не шаржі, гуцул не чоловік. (Фереск.)
Фрайтер із німецького Gefreiter, дослівно новозвербований вояк, найменша шаржа в австрійськім війську.
Фрас 
1. А фрас, а холера на тебе! (Ком.)
Фрас мабуть із німецького Frass. Прокляття.
2. Взяв на мене фрас. (Крех.)
Завзявся, загнівався.
Фрасунок 
1. На фрасунок добрий трупок. (Ільк.)
Фрасунок у значінню журба, турбота. Примовляють випиваючи чарку горілки для потіхи. Пор. Adalb. Frasunek 3: Celak. 186.
Фрибра 
1. Фрибра – чорне би ї лице було! (Берез.)
Фрибра, з німецького Fieber, латинське febriз, лихорадка. Споминають із відворотною примівкою.
Фроїм 
1. Фроїм, Фроїм, перекажи там моїм, що вже не буде Шльома на сабаш дома. (Наг.)
Промовляв жид, зловлений у рекрути, до свойого товариша, схованого під мостом. Пор. Нос. Доповн. 106.
Фронт 
1. На фронті за двирми. (Жидач.)
Значення неясне.
2. Фронт кому споневіряти. (Льв.)
Вдарити в лице.
Фудулія 
1. Фудулію з нього вигнав. (Наг.)
Фудулія – гордість, претензіональність.
Фузія
 1. Зачьив міні стругати фузії. (Завад.)
Зачав говорити нісенітниці, підмовляти на пусте діло.
2. Фузія му сі трафила. (Наг.)
Говорять про чоловіка, що сам нарвався на якусь немилу пригоду.
3. Якої фузиї шукаєш? (Наг)
Якої лихої пригоди або напасти шукаєш собі?
Фук 
1. Кожде фуком, кожде буком на мене. (Синев.)
Жалується чоловік, до якого кожний обертається з лайкою і по грозами.
2. Як би не фук, то би пук. (Княж.)
Як би чоловік не міг бздіти, то би тріс.
Фума 
1. Фум, що не можна, а кишеня порожна. (Мінч.)
Говорять про гордого, а незаможного чоловіка.
2. Фума: носом до неба дістає. (Терноп.)
Кепкують із дуже гордого чоловіка.
Фурда
1. Фурда вурда, а кулеші ґрунт. (Довгоп.)
Фурда – тут у значінню дрібниці. Вурда – сир із відігрітої жентиці. Кулеша – густа, кукурудзяна лемішка. Кулешу їдять гуцули звичайно пісну, а часом з вурдою або бриндзою.
2. Фурда не їзда, кріца не лошіца. (Бергом.)
Фурда мабуть циганська однокінка, а кріца – сталь. 
Фурделити 
1. Ой, фурделит, як хліб уздрит, а як кімак, то май ни так. (Кольб.)
Фурделити тут у значінню поспішати, квапитися.
2. Фурделит на дворі, аж світа не видно. (Наг.)
Говорять про сніговійницю.
                       X
Хаїм 
1. І ти Хаїм, і я Хаїм : оба робим, ніц не маєм. (Явор.)
Говорить один бідний жид до другого.
2. Хаїм, Шулим, добрий жид, вітер віє, він біжит; вітер віє під лахман, він гадає, що вже пан. (Наг.)
Жартлива примівка про жидів.
Халавсувати 
1. Не халавсуй, бо сі вдавиш. (Наг.)
Халавсувати – їсти пажерливо.
Халупка 
1. В своїй халупці вільно і дупці. (Мінч.)
В своїм домі вільно робити, що хочеш.
2. Що халупка, то голубка. (Луч.)
Говорять про парубка, що має багато любасок.
Халярес 
1. Халярес мама твоя! (Берл.)
Лайка. Що значить халярес – невідомо, чи не перекручене холера.
Хам 
1. Вернися хам, не протився дурним жидам. (Бар.)
Припрошували жиди хлопа, якого перед тим викинули були з корчми.
2. З хама не буде пана. (Залісє).
Хам у значінню простого, неосвітченого чоловіка. Слово має згірдливе значення.
Хапанка 
1. Не хапанка на Іванка. (Ільк.)
Його обминають люди, ніхто не запрошує його до себе.
Хапати 
1. Не хапай за горьиче, бо зараз вержеш. (Наг.)
Бо попечеш руки.
2. Та ще те ни хапає. (Будз.)
Ще тобі смерть не близька, не маєш чого квапитися.
3. Хапай, бабо, решетом сонце! (Наг.)
Кепкують із дурної баби. Натяк на анекдоту про бабу, що збудувавши хату без вікон, хотіла наносити до неї сонця решетом.
4. Хапай вітер в полю! (Гол.)
Шукай того, чого не можна знайти.
5. Хапай сі обіруч. (Наг.)
Берися за щось обома руками, держи добре. Пор. Wand. II, Hand 776. 
Хараман 
1. Пущу я тобі харамана. (Богородч.)
Заб’ю тобі баки, одурю тебе.
2. Харамана гнути. (Бат.)
Говорити всячину, туманити кого.
3. Харамани гне. (Лучак.)
Балакає безладно всяку всячину.
Харити 
1. Не хари там, де-с не напаскудив. (Наг.)
Харити – чистити, замітати або стирати порох.
Харкнути 
1. Харкни му в очи, він нічого ліпшого не варт. (Наг.)
Говорять про зненавидженого чоловіка.
Харко 
1. Харку, Харку, пив ти вже нині яку чарку? (Турильче).
Виємок із дяківської приспівки про п’яницю Харка. Харко – здрібніле ім’я Захарія.
Хата 
– 1. Ану вимови хата! – Хата. – Поцюлюй в сраку свого тата. (Сіл. Б.)
Мудровання.
2. Бодай то свого тата хата! (Гнідк.)
Зітхав чоловік за рідною, батьківською хатою.
3. Будуй хату з лободи, лиш до чужої не веди. (Яс. С.)
Своя хата, хоч із леда якого матеріялу збудована, миліша від чужої.
4. Він до меї хати як під пень срати. (Наг.)
З погордою говорять про немилого чоловіка, що вчащав кожного дня.
5. В одній хаті житиме кіт, миш і собака. (Залісє).
В одній хаті мусять годитися з собою ріжні вдачі.
6. В свої хаті своя правда. (Наг.)
В своїй хаті кождий має право робити, що хоче. Пор. II, Haus 216 5 Celak. 374.
7. Вступи ми ся з хати. (ЮК.)
Випрошують немилого гостя або немилого члена родини.
8. В ті хаті, бачу, на сварню зарубано. (Бор.)
Народне вірування, що при будованю хати майстер може зарубати на добро або на нещастя. Пор. Житє і Слово т.ІІІ, ст. 71.
9. В хаті всього статком, лише жьити. (ЮК.)
Говорять про достатну хату.
10. В хаті дуже тісно. (Бар.)
Живе багато осіб.
11. В хаті не мир. (Ком.)
Панує незгода або ворожнеча між членами родини.
12. В хаті нічого не повинно йти за марне. (Терноп.)
Повинна панувати ощадність і оглядність.
13. В хаті тепло як в міхури. (Наг.)
Говорять про хату зимою натоплену і щільно позапирану.
14. В хаті штикульну, а на вулици просто йду. (Лучак.)
Говорить хрома дівка, що на вулиці силкується йти просто. 
15. В хаті як у загаті. (Ільк.)
Тепло і затишно.
16. В хаті як у люстрі. (Наг.) ...як у пуделочку. (Дрог.) ...як у раю. (Наг.)
Говорять про чисту, опрятну, веселу хату. Пор. Wand. II, Haus 569.
17. В хаті як у пеклі. (Наг.)
Говорять про хату, в якій раз у раз панує гризня і бійка.
18. Держит си хати, єк чобіт підлоги. (Ростоки).
Знач, не держиться хати, не дбає про домашнє життя.
19. Де хата не метена, там дівка не плетена. (Ільк., Мінч., Петр.)
Говорять про нехарну хату, в якій живуть нехарні люди.
20. Знає хата, що ґосподаря нема дома. (Лучак.)
Хата, в якій нема господаря, попадає в безладдя і занедбання.
21. З хати на двірь, відти до хати. (ЮК.)
Недалека дорога.
22. Ліпша своя хата, як чужа палата. (Лім.)
Варіант до Свій 14.
23. Моя хата з краю, нічого не знаю. (Наг.)
Я до сего діла не причасний. Пор. Osm. Spr. 77; Нос. ст. 386; Даль II, 135.
24. Навіть хату ділят, ни то загін. (ЮК.)
Говорять про наклін у молодих людей по селах ділитися не тілько полем, але також хатами.
25. Найліпша хата крита, а сукмана шита. (Луч.)
Невкрита хата не дає захисту, а невшита сукмана – саме сукно.
26. Найстарша хата то труна, бо віковічна. (Наг.)
Найстарша в значіню остатня, безвихідна.
27. Не виноси того з хати. (Наг.)
Не розпускай сплетень про хатні справи.
28. Не гаразд у хаті, де курка піє. (Наг.)
Народне вірування, що піяння курки віщує нещастя. Пор. Le Roux de L. I, 127.
29. Не до тої хати трафив. (Наг.)
Не дістав у ній нічого. Пор. Wand. II, Haus 607.
30. Не при хаті згадуючи. (Наг.)
Відворотна поговірка, коли в розмові згадують про злого духа.
31. Не шукай хати, іно доброго сусіда. (Гнідк.)
Добре сусідство – половина домашнього щастя. Пор. Wand. II, Haus 59; Wahl I, 83.
32. Нова хата – велика втрата. (Крех.)
На будову нової хати треба великих коштів.
33. Пішла хата крізь горло. (Наг.)
Говорять про чоловіка, що пропив свою хату. Пор. Wand. II, Haus 638.
34. Пішов на хати, на висідки. (Будз.)
Пішов на виселок, за село. 
35. Порожної хати і муха не держиться. (Гнідк.)
В пустках гніздяться хіба павуки.
36. Своя хата найліпша. (Льв.)
Досвід житєвої практики. Пор. Wand. II, Heus 83; Celak. 242.
37. Своя хата, своя правда. (Кольб.)
Варіант до ч. 6. Пор. Wand. II, Haus 216; Celak. 874.
38. Ставит хату на піску. (Наг.)
Будується на непевних рахунках. Пор. Wand. II, Haus 660.
39. Так моя добра хата, як твоя кімната. (Ільк.)
Говорив селянин до пана, що хотів вигнати його з його рідної хати.
40. То нечиста хата, в ній видиш зарубано на сварню та на клопіт. (Борис.)
Народне вірування, що бувають місця чисті, де можна будувати хати, а бувають також нечисті, де не годиться будувати нічого. Про зарубане пор. ч. 8.
41. У нього в хаті вічний шпиталь. (Отин.)
В хаті все хтось хворий.
42. У нього в хаті ціле пекло. (Наг.)
Все панує сварня або бійка.
43. Хата від хати: що там чувати? (Лучак.)
Жартують найближчі сусіди стрічаючися день у день і питаючи, що в них чувати ?
44. Хата глуха не варт ніц. (Ворохта).
Глуха хата – без пса.
45. Хата господарем стойит. (Наг.)
Без господаря в хаті нема ладу.
46. Хата не ліплена, жона не харена. (Гнідк.)
Давніше декуди зам. ліпити хати затикали шпари між делинами мохом. Такі хати називалися «імшені», та були мабуть у зимі занадто холодні і вимагали великих загат з надвору.
47. Хата чужая, як свекруха лихая. (Ільк.) ...чуджая... (Мінч.)
В чужій хаті завше невигідно і неприємно довше жити.
48. Хата широка як маштарні. (Наг.)
Говорять про простору хату. Машгарня – від німецького Marstall – велика стайня для коней і кобил з лошатами.
49. Хата як перстінь. (Сор.)
Говорять про малу, чистеньку хату.
50. Хати бим ни перейшла за світ. (ЮК.)
Говорить недужа жінка, що не може встати з постелі.
51. Хату і жінку завше покривати треба. (Мінч.)
Правило життєвої мудрості. Пор. Слав. І, 254
52. – Це моя хата! – Бери собі хату, а земля божа. (Берез.)
Говорив властитель грунту халупникові, що мав хату на його грунті.
53. Чим хата багата, тим рада. (Ільк.) 
Сими словами вітають любих гостей. Пор. Нос. ст. 465 ; Даль II. 363 Adalb, Chata 3.
54. Чим хата має, тим гостя приймає. (Ільк.)
Та сама думка, що в попереднім, висловлена іншими словами.
55. Чия хата, того правда. (Ільк., Лев., Петр.)
В чужій хаті не випадає говорити її господареві неприємну правду. Пор. Adalb. Chata 5.
56. Що хата, то пес, а що пес, то Лиско. (Наг.)
Жартливо говорять про село, у якім багато хат і багато псів.
57. Я все в хаті на похваті. (Наг.)
Кожний у хаті може мені розказувати.
58. Я тобі хати не спалив. (Наг.)
Я не зробив тобі кривди. Пор. Wand. II, Haus 637.
Хатка 
1. Де инча хатка, там инча гадка. (Лавочне).
В кожній хаті люди міркують по свойому.
2. Що хатка, то инча гадка. (Ільк.) ...йинча .. (Грин.)
Варіанти до попер, ч.
Хатча 
1. Хатча ги комарник. (Ю. Км.)
Комарник – стаєнка для телят. Говорять про малу хатину.
Хвала 
1. Божу хвалу за фіст тьигає. (Угрпн. гор.)
Говорять про дзвонаря, що при помочі шнура дзвонить у дзвони.
2. Велика ми хвала, що жінка мала. (Наг.)
В тім, що жінка мала, ще нема ані хвали, ні догани.
3. Вже по хвалі божій. (Наг.)
Вже скінчилося в церкві богослуження. Образово: вже діло скінчене. Пор. Libl. 210.
4. Лише хвали на три столи, а пожитку мало. (Наг.)
Говорять про бучну гостину, на якій скупо частували гостей.
5. Ні хвали, ні догани. (Наг.)
Говорять про байдужне діло, про яке не можна сказати, чи воно зле, чи добре. Пор. Wand. III, Loben 150.
6. Ту лиш хвали на три столи. (Наг.)
Говорять, коли сподівалися чогось більшого, а вийшло щось мале.
7. Хвала-похвала за пецом стояла, нич не робила, лем ся хвалила. (Стежн.)
Говорять про самохвалька.
Хвалите 
1. На хвалитех много, а славословіє малоє. (Гнідк.)
Д’яківська примівка, коли д’якові багато обіцяють, а мало дають. «Хвалите» – перше слово церковних приспівок, узятих із псалмів.
Хвалити 
1. В очи хвалит, по за очи пси вішьиє. (Наг.)
Говорять про облесного і клеветливого чоловіка. Пор. Wand. III, Loben 132.
2. За то ті не похвалю. (Наг.)
Се таке діло, за яке варто поганьбити. Пор. Wand. III, Loben 102.
3. Кожний свое хвалит. (Гнідк.)
Бо кожному свое миле. Пор. Дик. 1177; Adalb. Chwaliс 9. 
4. Лекше хвалити, як терпіти. (Ільк.)
Scil. терпіти догану.
5. Мушу сі сам похвалити, коли ніхто не хоче. (Наг.)
Жартливо примовляє чоловік, коли сам хоче сказати про себе щось добре. Пор. Wand. III, Loben 22, 88.
6. Нема ся чим хвалити, як нема що зварити. (Ст. Самб.)
Говорять про бідну хату, яка не може нічим похвалитися.
7. Нема ся чого хвалити, як нема чим запалити. (Пралк.)
Та сама думка, що в попереднім, вислівлена іншими словами.
8. Не хвалися, а Богу молися. (Тереб.)
Правило життєої скромності. Пор. Нос. ст. 377, 1706.
9. Не хвалися, але покажися. (Гнідк.)
Покажи ділом, що заслугуєш на похвалу.
10. Не хвалися мудрий мудростию, ані сильний силою. (Мінч.)
Правило життєї мудрості, взяте із т. зв. Премудрості Соломона.
11. Не хвали сі сам, най тебе сусіди похвальит. (Наг.)
Власна хвальба шпетить чоловіка. Пор. Wahl I, 42.
12. Не хвалюся, бо сама правда. (Луч.)
Говорить чоловік, коли йому закидають, що прибільшує в чімось свої заслуги.
13. Нима сі чим хвалити, як нима чим палити. (Розділовичі).
Говорять про бідну хату. Варіант до ч. 7.
14. Ни фали сі мудрий розумом, а дужий силов. (Кольб.)
Варіант до ч. 10.
15. Сам хвалиться, бо сусіди не дома. (Гнідк.)
Кепкують із чоловіка, що сам себе хвалить. Пор. Wand. III, Loben 22; Сelak. 102.
16. Себе не хваліт, других не гудіт. (Коб.)
Правило товариської чемності.
17. Хвали-дупа. (Дрог.)
Прозивають самохвалька, а також такого чоловіка, що любить усе хвалити.
18. Хвалили тай пересолили. (Наг.)
Говорять, коли щось хвалене не вдалося.
19. Хвали мене, а я тебе буду. (Наг.)
Говорять один одному добрі товариші або близькі сусіди. Пор. Wand. III, Loben 102.
20. Хвали мене писочку, бо тебе розідру. (Тереб.)
Кепкують із самохвалька.
21. Хвали мене роте, а ні, то тя роздеру. (Ільк.)
Варіант до попер, ч. Пор. Celak. 103; Слав. II, 189; Даль II, 296.
22. Хвали мні роте, буду ті пороти. (Стан.)
Варіант до попер, ч.
23. Хвали та не перехвалюй. (Наг.)
У похвалі чи в догані треба знати міру. Пор. Wand. III, Loben 64; Celak. 104. 
24. Хвалиться добром, як жидівський кінь. (Гнідк.)
Значення неясне.
25. Хвалиться, як жид пархами. (Стрий) ...гі жид... (Мик. н. Дн.)
Кепкують із чоловіка, що хвалиться якоюсь ледачою справою. Пор. Adalb. Chwaliс 6.
26. Хвалить ся, як циган своїми дітьми. (Ільк.)
Говорять про самохвалька.
27. Хвалить, як би медом мастив. (Ільк.)
Хвалить солодкими, приємними словами.
28. Хвали, шоби шо дали. (Сіл. Б.)
Говорять такі, що йдуть на випроси по хатах.
29. Хвали, щоби ще дали. (Григ.)
Варіант до попер. ч.
30. «Хвалят нас, мамуню». – «А хто?» – «Ви мене, а я вас». (Луч.)
Розмова між дочкою і матір’ю.
31. Хоць сі сам похвали, кой ті ніхто не хвалит. (Наг.)
Говорять чоловікові, якого ніхто не хвалить. Варіант до ч. 11, 15.
32. Хто ся сам хвалить, той злих сусід має. (Ільк., Петр.)
Кепкують із лихого чоловіка, про якого сусіди говорять лихо, а він уважає себе добрим. Пор. Гильф 1845; Wand. III, Loben 92, 109; Nachbar 11; Celak. 102; Libl. 192; Beb. 267.
33. Хто сьи сам фалит, той си сам кадит, а де сьи кадит, там слердит. (М. Гош.)
Хто сам себе хвалить, силкується укрити свої лихі сторони.
34. Що похвалити не можеш, сего не гудь. (Гнідк.)
Scil. коли воно не зле.
Хвальба 
1. Власна хвальба не платить. (Ільк.)
Самохвальство в життю веде часто до компромітації. Пор. Zatur. IV, 571.
2. Власна хвальба смердиn. (Наг.)
Хто сам себе хвалить, виявляє низького духа. Пор. Zatur. IV, 569; Wand. III, Lob 27; Libl. 83; Сelak. 101; Слав. II, 103; Schlei. 155; Adalb. Chwala 6; Brzoz. Chwala 5; латинське: Laus propria sordet.
3. Хвальба сорочки не дасть. (Ільк., Петр.)
Хвальба – дешеві слова, із яких нема ніякої користі. Пор. Wand. ІІІ, Lob 62; Сelak. 106; Wahl I, 158; Слав. II, 193.
4. Хвальби на два столи, а на єден нима що класти. (Жидач.)
Варіант до Хвала ч. 4.
5. Хвальби повні торби, а в ті торби хоть насери. (Неслухів).
Жартують із чоловіка, що хвалиться достатком, а жиє бідно.
Хвалько 
1. Хвалько сі хвалит, а будько буде. (Наг.) ...а живко жиє. (Мшан.)
Характеризують різницю між самохвалом і поважним чоловіком. Пор. Дик. 1425; Нос. ст. 265.
2. Хвалько ся нахвалить, а будько ся набуде. (Ільк., Петр.)
Варіант до попер, ч. 
3. Хвалько ся не нахвалит, буйко ся не набуде. (Терн.)
Варіант до попер, ч.
Хвататися 
1. Хватаєся, як попівна замуж. (Гол.) Хватаєт ся попівна... (Гнідк.)
Хвататися у значінню: хапатися, квапитися.
Хвиля 
1. В добру хвилю чекай злої. (Ільк.)
В людськім життю чергуються добрі хвилі з лихими.
2. В єдній хвилі щістє й нещістє. (Снят.)
Бувають випадки, що разом можуть уважатися щасливими і нещасливими. Мовив чоловік, у якого вродилася сьома дочка, а він ждав сина.
3. По добрій хвилі жди лихої. (Ільк.)
Мова про звичайну чергу людського життя.
4. Прийшов по хвилі, вже миски помили. (Ільк.)
Говорять про такого, що запізнився до обіду, або взагалі запізнився з якимось ділом.
5. Раз у рік така хвилейка, що й товарина бисідує з собов, а тобі замурувало рот до матері. (Ю. Км.)
Примовляла мати до сина, який увесь різдвяний вечір мовчав розсердившися чогось на неї. Народне вірування, що в різдвяний вечір воли та корови дістають дар промовляти людськими словами.
Хвіст 
1. А підеш! Протягнув-єсь хвіст, як тато весілля. (Гнідк.)
Зганяють пса із місця, що лежить простягнувши хвіст.
2. Де хвіст перед веде, там голова позаду йде. (Гнідк.)
В семейнім життю чоловік уважається головою, а жінка хвостом. Родина, в якій жінка веде перед, буває часто нещасливою. Пор. Adalb. Ogon 2; Celak 377; Zatur. VIII, 877.
3. Загнув фіст під себе тай сидит тихо. (Луч.)
Говорять про чоловіка, що засоромлений сидить мовчки.
4. Загнути хвіст під себе. (Гнідк.)
Втихомиритися, посмирніти. Вислів узятий із обсервації пса, що вдарений або коцнений загинав хвіст під себе.
5. За хвіст не вдержиш, коли-сь вухо пустив. (Гнідк.)
Мова про чоловіка, що зловив за хвіст зайця і випустив з рук.
6. За хвостом ходить. (Наг.)
Наслідувати когось невільничо, іти за чиїмось проводом без власної волі. Пор. Гильф. 3354.
7. Звинув фіст як лис. (Луч.)
Посмирнів, стишився, чигаючи на щось. Пор. Е. Rot. 695.
8. Звинув фіст, як пес опазолении. (Наг.)
Замовк, жахнувся потерпівши якусь прикрість.
9. З песьичого фоста не буде сита. (Луч.)
Волосся на песячім хвості звичайно зовсім не довге. Сита робили давніше із волосіння кінського хвоста, тепер роблять переважно з тонкого дроту.
10. Лиш фоста му бракує. (Ростоки).
То був би просто звір, а не чоловік. 
11. На хвіст кому нав’язувати. (Гнідк.)
Пускати про когось фальшиву поголоску, присуджувати йому діло, якого не зробив.
12. Не буде з псього хвоста сита. (Мінч.)
Варіант до ч. 9. Говорять про ледачого чоловіка, з якого не буде добрий господар.
13. Ни мав ани хвоста на обістю. (Ю. Км.)
«Ані хвоста» значить жодної худобини. Пор. Zatyr. XI, 520.
14. Під хвіст накрутити. (Гнідк.)
Зробити комусь якусь пакість. Збиточники накручують іноді коням під хвіст кропиви або бодяків, щоб брикалися.
15. Присів хвіст. (Стан.)
Присмирнів, замовк.
16. Причепи кобилі хвіст, а він і так довгий. (Гнідк.)
Говорять про непотрібну роботу.
17. Причіпи кобилі хвіст. (Мінч.)
Варіант до попер, ч. Говорять про чоловіка, що не може собі знайти відповідної роботи.
18. Фіст на бік! (Наг.)
Жартливо говорять, відсуваючи когось на бік.
Хиба 
1. Не велика хиба – з борщу єдна риба. (Гнідк.)
Одна суха риба заправляє борщ добре.
Хибити 
1. Щось ї дуже хибит. (ЮК.)
Вона чогось незадоволена, щось їй бракує.
Хижа 
1. До новой хижи пущают когута, штобы вшиткы дяблы выгнал. (Лос. ВЛ.)
Народне вірування, що піяння когута проганяє нечисту силу.
2. Не замітай чужої хижі, смотри, чи твоя заметена. (Ільк.)
Не набивайся в чуже діло не впоравши свойого.
3. При закладанню хижи кладут в угло зілля, скло кришталеве, пінязи, сыль, штоб ся добре вело. (Лос. ВЛ.)
Народний звичай.
Хима 
1. Говорити про Химині кури. (Гнідк.)
Говорити про щось байдужне або не варте уваги.
2. Їхала Хима до Єрусалима: візок скрегоче, Хима ся регоче. (Ільк.)
Жартлива поговірка.
3. Їхала Хима до Русалима, возок теркоче, кобила йти не хоче. Пішли до хати кія шукати, вовки прийшли, кобилу ззіли. (Наг.)
Жартлива поговірка.
4. Їхала Хима з Єрусалима, возок теркоче, Хима ся регоче. (Петр.)
Жартлива поговірка.
Химка 
1. Мої Химці по половинці. (Будзанів).
Дати їй по половинці з двох або більше речей.
2. Який дідько Химка, така його й жінка. (Ільк.)
Химка тут мужеське ім’я, здрібніле від Юхим, Евфимій. 
Хир 
1. Бодай тя хыр взяу! (Жег. ВЛ.)
Прокляття. Хир мабуть у значінню хвороба; пор. слово хиріти в значінню хворувати.
2. Нема хыру о нім. (ВЛ.) Ани... (ВЛ.)
Нема про нього ані слуху. Пор. Zatur. XV, 356.
Хиріти 
1. Бодай-єс хирів сім літ на єден бік! (Наг.)
Прокляття. Хиріти – хорувати.
Хирувати 
1. Не хырувати о нім. (ВЛ.)
Не чувати про нього.
Хитрий 
1. Хитрий як лисиці. (Кольб.)
Звичайне міжнародне порівняння. Лис являється скрізь символом хитрості. Пор. Wand. III, Liзtig 3; Adalb. Chytry 5.
Хитро 
1. Хитро, мудро не великим коштом. (Лев., Петр.)
Говорять про легку і дешеву роботу. Пор. Нос. ст. 452; Adalb. Chytro 1.
2. Хитро, мудро: як не даш, то ті видру. (Ільк.)
Домагається чоловік, що поза просьбою готов ужити насилля.
Хід 
1. Не трать ходу до поганого роду. (Коб.)
До поганого роду не варто ходити.
2. Тілько ходу, що з моста, та у воду. (Жидач.)
Говорить чоловік у безвихіднім положенню, якому не лишається нічого, хіба втопитися.
3. Три дни ходу, до полудня празнику. (Петр.)
Марикують собі із короткого празнику, на який прийшли з далека. Образово говорять про веяке діло, що по великім заході дає малу користь.
4. Шкода ходу до поганого роду. (Наг.)
Варіант до ч. 1. Говорить чоловік кривдуючи собі з лихого приняття у рідні.
Хідня 
1. Три дні хідні, а до обіда празнику. (Дар.)
Варіант до Хід ч. 3.
Хлапнути 
1. Хлапнув, як пес муху. (Ком.)
Вхопив ласо.
Хліб 
1. Аби хліб, зуби будут. (Лев.)
Коли є що, то знайдуться такі, що спотребують. Пор. Сим. 359; Adalb. Chleb 1.
2. А бодай вас хліб обсів! (Коб.)
Жартливе прокляття: щоб ви були в добрі!
3. Батьків хліб не навчит. (Луч.)
В ріднім домі чоловік звичайно не навчиться стілько розуму, що між чужими людьми.
4. Богацький хліб. (Буськ.)
Говорять про хліб із злежаної муки.
5. Бог би тибе побив хлібом! (Жидач.)
Жартливе прокляття.
6. Бодай ти мій хліб боком виліз! (Наг.)
Прокляття такому, що зробив комусь кривду. 
7. Бодай ти мій хліб кістьов у горлі став, а рогом у кишці! (Цен.)
Прокляття такому, що вкрав комусь хліб.
8. Бодай тя мій хліб побив! (Гнідк.)
Прокляття такому, що змарнував чиєсь добро. Пор. Нос. ст. 453.
9. Бохон хліба як точило. (Наг.)
Говорять про великий буханець хліба.
10. Буде хліба і солі при добрій волі. (Гнідк.)
Говорить батько численної сім’ї надіючися достарчити їй прожитку.
11. Вже го мій хліб у зуби коле. (Луч.)
Вже собі розбирає, гримасує на моїм хлібі, на моїм удержанню. Пор. Гильф. 2109; Adalb. Chleb 17.
12. Вже му мій хліб боки розпирає. (Луч.)
Товстіє на моїм хлібі.
13. Відданий то хліб. (Гнідк.)
Говорять позичаючи у сусіди хліб, який треба віддати, і взагалі про всяку річ, яку позичають на те, щоб віддати натурою, а не грішми.
14. Він собі всюди хліб найде. (Наг.)
Знайде собі заробіток і удержання. Пор. Wand. I, Brot 343.
15. Він уже на своїм хлібі. (Наг.)
Живе на своїм господарстві, заробляє сам на своє удержання.
16. Все йде за святим хлібом. (Лучак.)
Кожний шукає заробітку і виживлення. Пор. Adalb. Chleb 176.
 17. – «Дай хліба.» – «Не маю. Іди до міста, там є, тілько, що аж продают». (Кніг.)
Говорять відправляючи такого, що домагається даремного хліба.
18. Дали хліба, коли зубів не стало. (Гнідк.)
Прийшов чоловік до достатку тоді, коли не міг з нього користати. Пор Wand. I, Brot 32; Muka 769; Adalb. Chleb 53; Celak. 48; Brzoz. Chleb 1.
19. Де той хліб дівся, що-сьмо вчора з’їли! (Ільк.)
Говорять згадуючи про минулі приємності.
20. Де хліб і вода, там нема голода. (Лев.)
Говорять про звичайний мінімум екзістенції роботящого чоловіка. Пор. Hoc ст. 327; Schlei. 154; Adalb. Chleb 19.
21. Де хліб їдят, там дрібки дробйит. (Наг.)
Звичайна життєва обсервація. Пор. Wand. I, Brot 306.
22. Для нового хліба не теряй старого. (Гнідк.)
Осторога, щоб не хапатися до нового заробітку, покидаючи старий, уже випробований.
23. Добрий хліб, коли нема калача. (Ільк.)
Добре те, що добре, коли нема ліпшого. Пор. Zatur. X, 661; Celak. 189 Adalb. Kolacz 4.
24. До готового хліба знайдеся губа. (Ільк., Петр.)
На готове добро знайдуться такі, що забажають ним користуватися.
25. Дорогий хліб, коли грошей нема. (Гнідк.)
Бо нізащо його купити. Пор. Wurzbach 326; Adalb. Chleb 62. 
26. Єсть хліб, а зубів нема. (Луч.)
Говорять, коли є достаток, а нема можності користувати ся ним. Пор. Adalb. Chleb 53.
27. Жебраний хліб легкий. (Лучак.)
Але при тім не без прикрості.
28. Жорньиний хліб в зуби ті коле, питльованого забагаєш. (Дрог.)
Говорять такому, що нарікає на разовий, жорняний хліб. Пор. Adalb. Chleb 17.
29. З хлібом усе добре. (Яс. С.)
Маючи свій хліб чоловік може дбати спокійно про інші потреби.
30. І хліба шкода й за гостями банно. (Карлів).
Жартує чоловік прощаючися з любими гістьми, що все таки порядно об’їли його.
31. Коби бив Бог хліб не забрав, бив бим гадки не мав. (Мшан.)
Повідав газда по градобиттю 1908 р. (Аг. Зубр.)
32. Коби хліб, а зуби будут. (Петр.)
Варіант до ч. 1. Пор. Wand. I, Brot 242; Гильф. 235; Adalb. Chleb 64.
33. Коби хліб, а зуби найдутси. (Ростоки) ...знайдут сі. (Жидач.)
Варіанти до попер, ч. Пор. Даль I, 81; Adalb. Chleb 1.
34. Коби хліб та одежа, то їв би чоловік лежа. (Ільк.)
Мрія нероботящого чоловіка, що лінується встати до роботи.
35. Коли виймуть хліб із печи, то хоч недопечений, не можна завертати назад, бо будуть рої вертатися. (Лучак.)
Народне вірування.
36. Купований хліб борше сі минає. (Наг.)
Бо його звичайно купують не багато. Пор. Schlei. 154; Wand. I, Brot 142.
37. Лежаний хліб не ситит. (Наг.)
Говорять образово про лінивого чоловіка, що лежачи не заробить на хліб і терпить голод. Пор. Даль II, 7.
38. Лекше хліб їсти, як на хліб робити. (Наг.)
Хліборобська праця належить взагалі до найтяжших робіт. Пор. Wand. I, Brot 39.
39. Має хліб на хліб. (Наг.)
Не терпить ніколи браку хліба. Пор. Bebel 407; Даль І, 200.
40. Має хліб роги, а нужда ноги. (Луч.)
Достаток робить чоловіка гордим, а нужда заставляє мандрувати. Пор. Adalb. Chleb 123; Сelak. 167; Brzoz. Chleb 15.
41. Наївся мого хліба, тепер най ся випчихає. (Луч.)
Говорить чоловік позбувшися дармоїда, який не швидко найде собі подібну оказію.
42. Найсмачніший хліб від свого мозоля. (Гнідк.)
Найліпше життя з власного зарібку.
43. На хліб і сіль пам’ятати. (Гнідк.)
Дбати про щоденну поживу – се найперше старання кожного чоловіка.
44. Не буде він з того хліба їсти. (Наг.)
Се діло не дасть йому ніякого доходу. 
45. Не має хліб остипи, коли худі гостини. (Гнітк.)
Коли чоловік зголоднів, то не перебирає, чи хліб з вістяками, чи з чистої муки.
46. Нема то як хліб святий, а до хліба сир сухий, а до сира ґарнець пива і дівчипа чорнобрива. (Терн.)
Примовляв веселий, підпилий жебрак.
47. Нема хліба, нема Отченашу. (Тереб.)
Колись не заплатив, не буду робити.
48. Нема хліба, скачи діда. (Наг.)
Говорить мати дитині, що просить хліба, а його нема вдома.
49. Нема хліба, то не буде й Отченаш. (Ком.) ...нема й... (Доброс.)
Варіанти до ч. 47.
50. Не маю хліба ні обруса, а біда сіла як покуса. (Мик. н. Дн.)
Говорять про багачку, що зайшла в гостину до бідного чоловіка.
51. Не можна хліба руками лупити, бо на пальцях задирки поробляться. (Коб.)
Народне вірування, що хліб треба краяти, а не лупати.
52. Не хтів хліба їсти, пішов землю гризти. (Наг.) ...тай умер. (Луч.)
Говорять про помершого чоловіка.
53. Не хтів хліба їсти, тай пішов кози пасти. (Луч.)
Говорять про дармоїда, якого прогнано з дому.
54. Ов, ти сі вже до хліба береш! (Наг.)
Знач, ти вже зголоднів.
55. Пішов за прошеним хлібом. (Наг.)
Пішов на жебри.
56. Пішов хліба просити. (Наг.)
Пішов по жебрах.
57. Проїв му сі хліб. (Сор.)
Не хочеться йому хліба їсти, докучило йому якесь заняття.
58. Прошеним хлібом не дійдемо далеко. (Берез.)
Не жебраниною, але заробітком жиє чоловік безпечно.
59. Пустився на легкий хліб. (Ільк.)
Говорять про пройдисвіта, що пустився туманити людей.
60. Разовий хліб Іван, а питльований Ясьо. (Сор.)
Жартливо характеризують різницю між мужиком і паном.
61. Свій хліб їм, а не твій. (Наг.)
Говорить чоловік, якому безпідставно дорікають, що обідає когось іншого. Пор. Wand. I, Brot 358.
62. Старий хліб ліпший як новий. (Луч.)
Образово: старий досвід ліпший, як молодий розум.
63. Так ся хліб удав, щоб ся за шкіру кіт сховав. (Ільк.)
Говорять про закальцьоватий хліб, у якому шкіра відстала.
64. Ти на него хлібом, він на тебе каменем. (Ільк.) ...а він... (Петр.)
Загальна характеристика світової невдячності.
65. То буде відданий хліб. (Тростянець).
Се таке діло, за яке буде заплата або кара. Пор. Нос. ст. 393.
66. Тогди да їй хліба, як зубів не стало. (Ільк.)
Прийшов достаток, коли не стало можності уживання, пр. чоловік занедужав. Пор. Wand. І, Brot 338; V, Zahn 6, 67; Adalb. Chleb 8,59; Celak. 47, 48.
67. To гіркий кусень хліба. (Наг.)
Говорять про тяжкий заробіток. Пор. Wand. I, Brot 332; Adalb. Chleb 43.
68. To мньиткий хліб. (Наг.)
Говорять про мягкосердого, делікатного чоловіка.
69. То тьижкий хліб. (Наг.)
Говорять про тяжкий заробіток.
70. У вас хліба від нового до нового, а в мене що? (Ю. Км.)
Говорила бідна жінка до багатої.
71. У него хліба ніколи не доганяє. (Гнідк.)
Кожного року буває передновок, коли не стає хліба. Говорять про незаможного чоловіка.
72. Хліб і вода – бідного їда. (Ільк.)
Мінімум його екзістенції.
73. Хліб і вода – нема голода. (Ільк., Петр.) ...і вода... (Тереб.)
Маючи хліб і воду, чоловік чує себе забезпеченим від голоду. Пор. Adalb.
Chleb 19.
74. Хліба не много, а я до того. (Мінч., Ільк.)
Значить: я поможу його з'їсти.
75. Хліба ни маю, пироги їм. (Котуз.)
Жартливо характеризують багача, що відмовляє бідному хліба. Пор. Етн Зб. т. VI, 2.
76. Хліб в дорозі не затяжить. (Ільк.)
Бо його потрібніше ніж чого іншого. Пор. Adalb. Chleb 37; Celak. 287.
77. Хліб винятий із печі не мож дівці назад саджати в піч, коли не допечений, бо старости від неї будуть назад завертатися. (Берез.)
Народне вірування.
78. Хліб – дар божий. (Наг.) ...сьвйита річ. (Наг.)
Народний погляд на святість хліба, як головного удержання людського життя. Пор. Даль II, 402; Zatur. ХІІІ. 1; Brzoz. Chleb 3; Adalb. Chleb 34.
79. Хліб їж, а правду ріж. (Ільк.)
Незалежний чоловік, маючи своє удержання, не потребує нікому підхлібляти ані підбріхуватися. Пор. Нос. ст. 453; Сим. 2482; Даль I, 220.
80. Хліб капуста – хата не пуста. (Наг.)
Говорить сільська господиня про найскромнішу поживу. Пор. Сим. 2411.
81. Хліб має ноги й роги. (Кукиз.)
Жене чоловіка з місця і робить його гордим.
82. Хліб має роги і ноги. (Ільк., Петр.)
Варіант до попер, ч. Пор. Wand. I, Brot 63; Adalb. Chleb 22, 123. Сelak. 167.
83. Хліб – найстарша річ. (Коб.)
Хліб – основа людського поживлення. 
84. Хліб на хліб не шкодит, лише кій на кій. (Гнідк.)
Примовляють, коли хтось відмовлявся їсти, кажучи, що вже ситий. Пор. Нос. ст. 224.
85. Хлібови спір, а вам дай Боже здоровлє! (Доброс.)
Побожне бажання, щоб хліба спорилося, множилося. Дякує жебрак одержавши шматок хліба.
86. Хлібом не надаражьий сі. (Наг.)
Хлібом не гордуй.
87. Хліб погорів – не журися, не будеш го їв. (Ільк.)
Не весела потіха.
88. Хліб пухкий, як би мухи наносили. (Наг.)
Говорять про свіжий, пухкий хліб. Пор. Wand. I, Biene 51.
89. Хліб розпирає боки. (Гнідк.)
Від хліба чоловік товстіє.
90. Хліб, сіль та вода – молодецька їда. (Сіл. Б.)
Говорять про мінімум людської живности. Пор. Слав. II, 195.
91. Хліб собі пан. (Наг.)
Образово: достаток дає чоловікові самостійне становище в життю.
92. Хліб святий – дар божий, карай нас Боже ним до віка. (Ільк.)
Народний погляд на святість хліба, і бажання, щоб його не хибло ніколи.
93. Хліб такий удавсі, що лиш коники з нього ліпити. (Наг.)
Говорять про гливкий хліб.
94. Хліб такий як градобить. (Наг.)
Говорять про невдалий хліб із грубої муки.
95. Хліб убирає, хто його має. (Сушиця).
Убирати хліб значить спрятувати збіжжя з поля.
96. Хліб у сему пан. (Гнідк.)
Він піддержує людське життя.
97. Хліб як калач, як паска, як осух. (Наг.)
Говорять про гарний, добре випечений хліб. Осух – пшеничний хліб.
98. Ходи хлібе, зім ті. (Жидач.)
Жартують із лінивого чоловіка, що рад би хліб їсти, не робивши на нього. Пор. Zatyr. IV, 645; Гильф. 2645; Слав. І, 169; II, 5; Adalb. Chleb 152.
99. Хоть хліба не много, а чоловік усе до того. (Явор.)
Хоч хліба не много, чоловік усе потребує його їсти.
100. Хочеш хліба? Скачи діда. (Наг.)
Варіант до ч. 48. Говорять, коли нема хліба в хаті. Пор. Adalb. Chleb 10.
101. Хто з собов хліб носит, той їсти не просит. (Петр.) Хто хліб... (Ільк.)
Хто має свій засіб, не потребує просити в іншого. Пор. Adalb. Chleb 96.
102. Хто має хліб в торбі, той сєди си й на горбі. (Мик. н. Дн.)
Хто має чим поживитися, той поживиться де-будь.
103. Хто не вміє на хліб робити, той не вміє й хліба вкроїти. (Луч.)
Приповідка не зовсім вірна, бо хліб крають і такі люди, що не роблять на нього. 
104. Хто свій хліб має, той їсти не просит. (Дар.)
Хто може сам себе поживити, не просить у іншого.
105. Хто хліб шанує, того хліб шанує. (Печен.)
Хто вміє добре на хліб робити, в того хліб удається.
106. Чий хліб їси, того пісню співай. (Ільк.)
Чоловік, що жиє на удержанню іншого, мусить догоджати тому, хто його удержує. Пор. Wand. I, Brot 64, 91 – 5, 303; Даль II, 191; Adalb. Chleb 99; Zatur. VIII, 1042.
107. Що мені по хлібі, коли зубів нема? (Ільк.)
Говорив чоловік одержавши якесь добро, із якого не має можності користати. Пор. Adalb. Chleb 45.
108. Як баба хліб пече, то сє тілько не встече. (Глещ.)
Тоді вона дуже занята і сердиться чого будь. Пор. Adalb. Chleb 81.
109. Як є хліб в торбі, сідаю на горбі. (Орел.) ...у торбі, сьиду й... (Наг.)
Варіанти до ч. 102. Пор. Нос. ст. 329.
110. Як є хліб і вода то нема голода. (Наг.)
Говорять про мінімум людської поживи, при якім нема голоду. Пор. Adalb Chleb 19.
111. Як маю хліб у торбі, то си сєду і на горбі. (Мик. н. Дн.)
Варіант до ч. 109.
112. Як нема хліба, то нема й обіда. (Луч.)
Без хліба обід не ситить. Розуміється, що наші селяни м’ясо не зачисляють до нормального обіду, бо масний обід може бути ситий і без хліба.
113. Як сі хліб саджьиє, то не годитсі збризкувати тов водов, що ним хліб примащує, бо сі тими бризками біда закропит. (Наг.)
Народне вірування.
114. Я не хочу цілого хліба; переломи та дай мені одну букату, а потім другу. (Карлів).
Жартлива поговірка про чоловіка, що любить багато хліба їсти. Буката – з румунського значить шматок, часть.
Хлібець 
1. Дай Боже хлібцеві урожаю, а вам здоров’я! (Любша).
Виємок із жебрацької молитви.
2. На готовий хлібець зиайдеться їдець. (Ст. Богор.)
Говорять звичайно дітям даючи їм по шматкові хліба.
3. Послідец на хлібец, чоло на золото. (Карл.)
Бідніші селяни уживають для власного пожитку тілько послідь жита й пшениці, а чільне зерно продають на оплату податків і інших життєвих потреб.
4. Такий ми ся хлібець вдав, аж за шкірков котик грав. (Сороцко).
Коли хліб не вдасться, аж шкіра відстане.
5. Такий той сьвйитий хлібець, як глина. (Наг.)
Говорять про невдалий, гливкий хліб.
6. Так того хлібцьи тонко крає, що би крізь нього Дів увидів. (Наг.)
Говорять про скупого чоловіка, що вділює слугам скупо хліба.
7. Хитю, хитю, печу хлібец, Пану Богу на обідец. (Лучак.)
Примовляє жінка виробляючи хлібове тісто в обох долонях перед положенням на лопату.
8. Хлібець сьвйитий як сонце, Пан Біг би го їв. (Наг.)
Вислів народного віруваня про святість хліба.
Хлів 
1. На що ми сім хлівів на єдно порося? (Гнідк.)
Кепкують із чоловіка, що мав багато будинків, а мало худоби.
Хлівець 
1. Нема ані хлівця, ані що загнати. (Луч.)
Жалкує бідний чоловік. Пор. Krumb. 78.
Хліпати 
1. Хліпати очима. (Гнідк.)
Хліпати зам. кліпати.
Хлоп 
1. Без хлопа нема пана. (Наг.)
Пани жили колись із хлопської праці. Пор. Wand. I, Bauer 293.
2. Бодай з хлопа пана не бувало. (Бжоз.)
Папи з хлопів бувають найгіршими панами. Пор. Adalb. Chlop 89.
3. Бодай хлоп панував, а сили не мав! (Гнідк.)
Хлоп зробившися паном любить надуживати своєї сили на кривду інших.
4. Від хлопа відбився, а до панів не пристав. (Стан.)
Говорять про чоловіка, що вийшовши із мужицького стану не добився становища між панами і лишився ні в сих ні в тих.
5. Волієш з хлопом згубити, ніж з паном знайти. (М. Яцк.)
Бо з паном знайшовши своєї пайки нінк не дістанеш.
6. Гімно хлопу, не зиґарок, коли не знає, котра годииа. (Коб.)
Кепкують із неписьменного мужика, що не вміє відчитати, котра година.
7. Де коли хлоп з паном виграє справу! (Наг.)
В давніших часах, коли селяни були майже безправні, виграти справу з паном було неможливо.
8. Для хлопа бука і горівки порцію. (Снят.)
Характеристика панщизняної економії.
9. Єден хлоп ґадал, же він бы не хтіл быти бідным, хоц бы хто і тысяч реньских давал. (Р. ВЛ.)
Жартлива поговірка про багатого чоловіка.
10. Коби не хлоп, не вів, не було би панів. (Ільк.)
Заможність давніх панів стояла головно на роботі панщизняних хлопів і волів.
11. Лучше бути добрим хлопом, як злим попом. (Гол.) ...паном... (Гнідк.)
Говорить порядний господар про марнотратного пана або попа. Пор. Brzoz. Chlop 18.
12. Масти хлопа медом, а він смердит мазев. (Мик. н. Дн.) ...дьогтьом. (Мик. н. Дн.)
Згірдний вислів про хлопів, які не давали себе брати на панські солодкі слова. Пор. Wand. II, Honig 141; Adalb. Chlop 91.
13. Назви хлопа братом, а він хоче татом. (Гнідк.)
Вислов пана, який збратавшися з багатим мужиком, швидко почував, що він старшує над ним. 
14. На що хлоп робит? На жидівські діти. (Наг.)
Іронічний вислів про селянина, задовженого у жидів.
15. Не вір хлопу, най б’є копу. (Залісє).
Панська примівка, щоб не брати хлопа до поради з панами.
16. Не годит сі хлопа на пана класти. (Наг.)
Образове речення: не годиться по ліпшій страві гіршу їсти. Пор. Wand. II, Knecht 105; Adalb. Chlop 8; Сelak. 589.
17. Не дай Боже с хлопа пана. (Іванівці К.)
Побожне бажання селян, що терпіли від запанілого хлопа. Пор. Wand. I, Bauer 25; Hoc. ст. 364; Beb. 537; E. Bot. 69; Даль II, 270.
18. He дай Боже з хлопа пана, а з жебрака ґазди. (Дид.)
Ширший варіант до попер, ч.
19. Не рад хлоп, що дістав в лоб, ще ногою дриґає. (Ільк.)
Згірдний вислів пана про битого хлопа. Варіант до т. ІІ, Лях ч. 27, 28.
20. Не тот хлоп, що б’є, але тот, що видержит. (Тухля).
Вдарити не важко, але видержати нераз тяжко.
21. Не хочете з хлопами тримати. (Лемк.)
Говорять селяни до своїх попів.
22. Ни вір хлопови, аби вмирав. (ЮК.)
Панська поговірка про те, що селянам не можна довіряти.
23. Ніхто хлопа з хлопа не зкине. (Турка).
Селянин уважає себе найнижчою підставою суспільності, нижче котрої годі піти. Новіші часи показали, що з хлопа не тяжко стати пролетарієм.
24. Ніхто хлопу не брат. (Звиняч Гор.)
Говорять мужики про інтеліґенцію, якій загалом не довіряють.
25. Ого теньґий хлоп! (Наг.)
Говорять про сильного або заможного чоловіка.
26. Отто хлоп: лиш би голову втьити, то би з кадовба добрий срач був. (Дрог.)
Кепкують із товстопузого чоловіка.
27. Пішов хлоп до ліса. – А по що? – По кий. – А на що? – На локоть. (Малк.)
Значення неясне.
28. Поки хлоп ще може жменю клоча підняти, поти му не вір. (Отинев.)
Ще в найбільшім знеможенню може бути для свойого ворога небезпечним.
29. Смаруй хлопа лойом, а він смердит гнойом. (Ільк.) ...лоєм .. гноєм. (Петр.)
Панська згрдлива поговірка. Пор. Haller II, 13; Нос. ст. 346; Adalb. Chlop 91; Сelak. 328; Brzoz. Chlop 22.
30. То мині хлоп, як баба ним кувірує. (Вел. Очи).
Говорить іронічно про мужа, яким верховодить жінка. Кунірувати від німецького kujonieren, докучати.
31. То хлоп занека, з ним нічого не порадиш. (Луч.)
Говорять про впертого або твердохарактерного чоловіка, що завзято мститься за свою кривду. 
32. У хлопа тілько значит «бігме», що у жида «айвай». (Луч.)
Жартують із мужицького заклята «бігме».
33. Хлопа все кортит до того, чого ни треба. (ЮК.)
Він усе бажає якоїсь зміни на ліпше.
34. Хлопа кірцьом не міряють. (Ільк.) ...не мірят. (Петр.)
Вартість чоловіка не міриться його ростом. Пор. Wand. III, 466; Гильф. 1563; Zaur. VI, 27; Adalb. Chlop 5, 95; Celak. 268; Brzoz. Chlop 24.
35. Хлопа не бий, то він слабий. (Льв.)
Примовляли пани, трактуючи своїх підданих буками, наганяючи їх до роботи.
36. Хлоп і свиня, то єдно ім’я. (Гол.)
Панська та жидівська згірдна поговірка. Пор. Wand. I, Bauer 34.
37. Хлопа смаруй маслом, а він смердит дегтем. (Гнідк.)
Варіант до ч. 29.
38. Хлоп би сі бив до остатної дранки за кавалок окопа. (Цен.)
Характеризують захланність селян на землю, яку вони вважають своєю.
39. Хлоп багатий, пес косматий все в теплі. (Наг.)
Характеризують добрий стан багатого чоловіка. Пор. Libl. 107; Brzoz. Chlop 3.
40. Хлоп бодай панував, а сили не мав. (Ільк.)
Бо пануючи він любить надуживати своєї сили. Варіант до ч. 3.
41. Хлоп волит довгу ковбасу, як довгу науку. (Гнідк.)
Примовляли люди слухаючи довгої проповіди свого пан-отця.
42. Хлоп все на буки. (Будз.)
Значення не зовсім ясне; мабуть іронічно про панів, які підданим за їх працю платили ще буками.
43. Хлоп до дев’ятого покоління холошнями смердит. (Явор.)
Кепкують міщани із таких міщан, що походять від селян.
44. Хлоп жениться, коли біду змагає; пан, коли біда його змагає. (Гнідк.)
Селянин женячися звичайно поправляє свій маєтковий стан, а пани нераз женяться тоді, коли їм грозить банкротство.
45. Хлопи без бабів подуріли би. (ЮК.)
Примовляють жінки про потрібність жіночого пола.
46. Хлоп має дві душі: зимну і теплу. (Пужн.)
Завважив жид побачивши, як мужик зимою хухав у змерзлі пальці, а зараз потім дмухаючи студив горячий борщ. Пор. Етн. Зб. т. VI, ч. 31.
47. Хлопови все світ іде облудом. (Ю. Км.)
Говорить безталанний чоловік, якому не щастить у життю.
48. Хлоп має сім шкір: бий і бий, а він ще не чує. (Іван.)
Панська поговірка про витривалість мужика на бійку. Пор. Adalb. Chlop 33.
49. Хлоп – набздихолошні. (Дрог.)
Кепкують міщани із селянина, що зимою ходить у сукняних холошнях замість полотняних штанів.
50. Хлопови нима як із-за чого жити. (Ю. Км.)
Говорить бідний селянин.
51. Хлоп ни пес, ай божа дітина. (ЮК.)
Говорять, коли хтось знущається над селянином або називае його псом.
52. Хлопови пахне місто, а міщьининові село. (Купч.)
Мужика кортить до міста, а міщанина на село.
53. Хлопова срака до бука, а панська до крісла. (Будз.)
Панська примівка про суспільну нижчість мужиків.
54. Хлопови треба пів кватирки оковитки та добрих п’ять буків, то він тогди ліс гає рух і вже не дасть сьи ошукати. (Вихторів).
Примовляэ практичний економ, що буцімто добре знав хлопістику.
55. Хлоп робит плечми, руками, а пан головов. (Мик. н. Дн.)
Селянин занятий переважно фізичною, а інтелігент духовною працею.
56. Хлоп сивохуй, а ще би сі з дітьми в попелі бавив. (Наг.)
Говорять про чоловіка, що любить бавитися з дітьми в дитячі забави.
57. Хлоп тілько в продажі має ще вільність. (Ільк.)
Продаючи свій товар може класти ціну і не відступати від неї.
58. Хлоп тілько до дівки. (ЮК.)
Говорять про дорослого парубка.
59. Хлоп – хам, срака, вуши як лопата. (Снят.)
Згірдний вислів про хлопа.
60. Хлоп як дуб, а робити ані суди Боже. (Луч.)
Говорять про сильного а лінивого чоловіка.
61. Хлоп як дуб, а розум як жолудь. (Голг.)
Говорять про рослого, а малоумного чоловіка. Пор. Adalb. Chlop 20.
62. Хлоп як дуб, а яйці як жолудь (Явор.)
Жартують із чоловіка з малим природженням.
63. Хлоп як зьвйир, а робити му сі за пса не хоче. (Наг.)
Говорять про сильного а лінивого чоловіка.
64. Хлоп як лев, аж тєгне му сі землев. (Угринів гор.)
Жартують із чоловіка, що має довгого хуя.
65. Хлоп як мур, як опецьок. (Наг.)
Говорять про сильного, кремезного чоловіка.
66. Хлоп як пацьи за сороківцьи. (Наг.)
Говорять про малорослого, непоказного чоловіка.
67. Хлоп, як повдовіє, то оглупіє, а баба як повдовіє, то порозумніє. (Мшан.)
Вдовець по смерты жінки лишається безрадний, а вдова по смерті чоловіка, особливо бездітна, береться на всякі хитрості, щоб знайти собі нового чоловіка.
68. Чому хлопи постят? Бо Бог тілько за той піст хлопів держит на світі. Дид.)
Народне вірування про моральну вартість посту.
69. Що хлоп віщит, віп’є, з'їст і дранку вбере, тілько й єго. (Кнігин.)
Характеризують незаможного чоловіка-зарібника, якому ледве стає на найпростіше удержання.
70. Що хлоп на землю кидає, то пан у кишеню ховає. (Коб.)
Говорять про смаркотиння. Селянин висмаркується при помочи пальців і кидає смаркотиння на землю, а пан уживає хустки і з нею разом ховає смаркотиння до кишені.
71. Що хлоп, то війт, а що жид, то арендар. (Луч.)
Жартлива характеристика галицько-руського села, де кожний господар уважає себе кандидатом на війта, а кождого жида навивають арендарем. Пор. and. I, Bauer 230.
72. Що хлоп, то гадюка. (Богородч.)
Говорила розсерджена жінка про мужчин.
73. Що хлоп, то Іван, а що жид, то Мошко. (Кобаки).
Жартливо говорять про найзвичайніші імена селян і жидів. Пор. Етн. Зб. т. VI, 460.
74. Що хлоп, то свиня, а що жінка, то курка, а що пан то пес, а що жид, то парх. (Пужн.)
Жартливо зібрано звичайні згірдливі прозвища. Пор. Етн. Зб.. т. VI, ч. 13.
75. Що хлоп, то сила; що корч, то буля. (Мшан.)
Говорять про слабий урожай картоплі, коли під одним корчем тілько одна картоплина.
76. Як би не хлоп та не віл, то би лан не жив. (Орел.)
Варіант до ч. 10. Мова про панщизняні відносини, коли пани жили працею підданих і їх тягла.
77. Як би хлоп щодень мньисо їв, то би для панів не стало. (Наг.)
Так поясняють явище, що селяни звичайно їдять мало м’яса.
78. Як хлопи до пана йдут, то всі ся хвалят, а як від пана, то мовчат. (Луч.)
Ідучи до пана кожний надіється виграти справу, а вертають звичайно розчаровані або побиті. Розуміється, мова про панщизняні часи.
Хлопець 
1. А то хтопець шморганистий, хоть насраний, але чистий (Печен.)
Жартують із зуховатого хлопця.
2. Гей ви хлопці, ви шерпінці, дайте спокій моїй жінці! (Наг.)
Приспівка і примівка. Шерпінець – хват, зух.
3. Геть, хлопче, бо як кину меже попи, то й тебе з'їдять! (Коб.)
Мовила господиня до малого сина, несучи печену курку на стіл між попи запрошені на празник.
4. Далі хлопці, далі всі за дівчинов по вівсі! (Наг.)
Приспівка і примівка веселих парубків, що люблять ганятися за дівчатами.
5. Де хлопці гуляют, там не тра чорта. (Стан.)
Бо скачуть і вівкають з радості.
6. Жилавий хлопець, як відземок. (Наг.)
Говорять про здорового, коренастого хлопця.
7. Котрий хлопець має на тімю волосе звите в два кружки, той буде мати дві жінки. (Наг.)
Народне вірування. 
8. Малий хлопиц, али єго половина в холєвах є. (Будз.)
Говорять про хлопця, що має на ногах татові чоботи.
9. Нині соломйиний хлопець золоту дівку бере. (Наг.)
Говорили після війни, в якій погибло багато вояків, так що й плохіші парубки могли знайти гарних і посажних відданиць. Пор. Brzoz. Chlop 28.
10. Ни той хлопиц, жи дістав, али той, жи витримав. (Жидач.)
Не штука дістати, але штука витримати.
11. Соломйиний хлопець, а золота дівка, то собі рівні. (Сор.)
Вартість хлопця в родині цінять звичайно далеко вище від вартости дівки.
12. Так мні, мамко, хлопці любйи, шо аж за мнов каміньим фурьиют. (Кольб.)
Говорила до матері невродлива дівка, за якою парубки кидали камінням, звичайно, жартуючи. Пор. Нос. ст. 440; Доповн. 117.
13. Уродиться хлопиць, дайте му зараз перо в руки, буде з нього добрий писарь. На що зирне, що задумат, всьо спише. (Ю. Км.)
Народне вірування.
14. Хлопець воли гонить, а дівчина ще ся не вродить, а його догонить. (Ільк.)
Дівчата доростають звичайно швидше ніж хлопці.
15. Хлопець – око двадцьить. (Корч.)
Говорять про вдалого, веселого хлопця або парубка.
16. Хлопець як відземок. (Наг.)
Говорять про присадкуватого, здорового хлопця.
17. Хлопець як гусьиче повітрьи. (Наг.)
Говорять про слабовитого, марного хлопця.
18. Хлопець як живе срібло. (Ільк.)
Говорять про живого, дотепного хлопця. Пор. Brzoz. Chlopiec 2.
19. Хлопець як запорток. (Наг.)
Запорток – безплодне або гниле яйце. Згірдливе порівняння про невдалого, хоровитого хлопця.
20. Хлопець як опецьок. (Наг.) ...як горішок. (Наг.)
Говорять про гарного, здорового хлопця.
21. Хлопець як сметана, попід ніс як би батогом тріс. (Льв.)
Про сильного, вусатого парубка.
22. Хлопці бодайся на каменю родили. (Стежн.)
Вислів бажання родичів, що бажають мати більше хлопців, як дівчат.
23. Хлопці як воробці. (Наг.)
Говорять про веселих, балакучих хлопців.
24. Хлопічи, гімно те наздопчи. (Будз.)
Мудровання.
25. – Чий ти, хлопче? – Рибаків. – Чого-с прийшов? – Бураків. – З чим єс прийшов? – З Мазницев. – Чим заткаэш? – Гузицев. (Наг.)
Жартлива поговірка. 
26. Я був хлопець хоть неписьменний, а дітько був в мене тристенний. (Ворохта).
Оповідав про себе чоловік, що з малку був дуже цікавий або збиточний.
27. Як хлопець має на потилици «косу», то по нім сі вродит дівка. (Наг.)
Народне вірування.
Хлописко 
1. Такий хлописко, як кониско. (Жидач.)
Говорять про сильного чоловіка з троха згірдним відтінком.
Хлопка 
1. Як у хлопки, так у пані все таки відповіданьи: закоти льолю і валяйся на божу волю. (Льв.)
Жартлива характеристика життєвої практики. Льоля – сорочка.
Хлопське 
1. Таке наше хлопське: туди сі гни, куди ті нагинают. (Кол.)
Характеристика селянського життя за панщизняних часів, коли селянин мусів піддягати волі найрізнішої старшини.
Хлопський 
1. Нині хлопської правди нема, йино панська. (Крех.)
Говорили селяни в часі панщини.
2. Як хлопська шапка виси, то і хата веселійша. (Сор.)
У хаті, де є господар, все веселіше ніж там, де нема господаря.
Хлопчейко 
1. Днись хлопчейка мати – велике що. (ЮК.)
Говорить чоловік, що має сина, помічника в роботі.
Хмара 
1. Бодай тобов під хмари било! (Наг.)
Прокляття. Натяк на народне вірування, що чарами можна заставити чоловіка летіти аж попід хмари. Пор. Schlei. 189.
2. З великої хшари малий дощ. (Ільк., Петр.)
З великої погрози нераз мала небезпека, а з великих надій нераз мала користь. Пор. Гильф. 791; Нос. ст. 313; Libl. 222; Слав. I, 226; Schlei. 186; Тимош. 321; Adalb. Chmura 4; Сelak. 612.
3. 3 малої хмари великий дождж буває. (Тереб.)
Варіант до попер, ч. Пор. Adalb. Chmura 3.
4. Як вводяться хмари на небі, то курити на припічку свячені віночки і кістки, то розійдуться. (Папір.)
Народний звичай, оснований на вірі в силу диму із свяченого зілля.
Хмарник 
1. Хмарник, то такай вирід-куря, що вилізе з яйця і третого дня запіє. (Мшан.)
Народне вірування. Хмарником називають чоловіка, що має власть відганяти або насилати градові хмари.
Хміль 
1. Здибався хміль з цибулею; перше ся позневажали, потім ся повеличали. «Помагайбіг, гірка!» – «Бодай здоров, шалений!» – «Помагайбіг, смаковита!» – «Бодай здоров, веселий!» (Ільк.)
Жартлива народня характеристика хмелю і цибулі. Пор. Celak. 499.
Хованець 
1. Уникає як хованець. (Гнідк.)
Народне вірування про хованця. Вірять, що чоловік може із яйця-запортка виховати хованця, носячи те яйце 6 неділь під лівою пахою. Такий хованець сидить звичайно на поду і господар ставить йому від часу до часу трошки молочної їди без солі, або квасного молока з попелом із люльки. 
2. Ховаицьи має, що му грошей доносит. (Наг.)
Говорять про чоловіка, який збагатився невідомим способом.
Ховати 
1. Ховає гроші на біду. (Наг.)
Говорять про скупого чоловіка.
2. Ховай діти, а вони тобі потому на голові сьидут. (Наг.)
Говорить батько, яким сини починають верховодити.
Ховатися 
1. Він ся від людей ховат, а від свого сумліня то ніт. (Ю. Км.)
Говорять про злочинця, якого мучить власна совість.
2. Не ховают сі у нього діти. (Наг.)
Одно за одним умирають малими.
Ховшня 
1. Ховшні бити. (Лім.)
Залицятися, жартувати з дівками.
Ходак 
1. Він у мене не значит і за ходак. (Ю. Км.)
Згірдно говорять про малозначного чоловіка.
2. Най ся ходак находпт, нім ся чобіт нагодит. (Гнідк.) Най сі... поки сі... Богородч.)
Говорить чоловік, що задоволяється гіршою одежею, поки стягнеться на ліпшу.
3. Не до жупана ходакови. (Гнідк.)
Характеризують різницю станів багатшого і біднішого.
4. Не рівнайся ходак до чобота! (Луч.)
Говорить багач до бідного, що хоче брататися з ним.
5. Не тупне так ходак як чобіт. (Коб.) ...лупне... (Ільк.)
Інша характеристика різниці між багачем і бідним.
6. Ходак – отець ти лайдак. (Наг.)
Мудровання.
7. Ходак ся находить, ніж ся чобіт зробить. (Ільк.)
Варіант до ч. 2.
Ходити 
1. Абис ходив поперек сьвіта, то не знайдеш того. (Куропат.)
Говорять про рідку, дорогу річ.
2. А ходив бис дивний та цудний. (Будз.) ...та страшний. (Будз.) ...та вкола світа! (Будз.) ...та вкруги світа. (Будз.)
Проклинають або парубків, що занадто ходять по ночах, або жінки чоловіків, що ходять пити.
3. А щобисте ходили кругом світа! (Товсте).
Прокляття.
4. Бодас ходив рачки! (Жидач.)
Прокляття.
5. Бодай то ходити тай не поблудити! (Уриче).
Говорять до прохожих, що питають дороги.
6. Кожному ходит за собов. (Кос.)
Кожний дбає про свої діла. Досить ненатуральна конструкція.
7. Куди ходжу, то сиру, (Пужн.)
Жартлива гра слів: сиру від срати, і сиру, scil. їм, пр. цибулю або іншу річ. Пор. Етн. Зб. VI, 192. 
8. Куди ходит, то клине. (Наг.) ...то плаче. (Наг.)
Бувають такі люди, що все чують себе покривдженими і раз у раз кленуть або проплакують своїх дійсних чи мнимих ворогів.
9. Не ходи красно, не їдж смачно, збирай деньги, плати довги! (Луч.)
Правило життєвої мудрості, трохи старомодної, бо в наших часах, як казав один польський філософ «cywilizowany czlowiek nie placi dlugow.»
10. Не ходи поночи, не шукай немочи. (Гнідк.)
Остерігають парубка, що ходячи поночи нераз вертає побитий.
11. Помеже хати ходит. (Наг.)
Говорять про приблуду, що не любить ночувати в своїй хаті.
12. Так ходит, як мокри горит. (Жидач.)
Говорять про лінивсго, що ходить дуже помалу.
13. Ходжу по зарібках, як тота вода. (Ю. Км.)
Не можу ніде знайти постійного варібку.
14. Ходжу то гев, то там, сам не знаю, чого. (Лемк.)
Говорить чоловік, блукаючи безцільно.
15. Ходила три дні, виходила злидні. (Наг.)
Говорять про жінку, що ходила до далекого міста і там програла справу. Пор. Даль І, 38.
16. Ходит гі розбита качка. (Жидач.)
Говорять про жінку, що ходить хитаючися на оба боки. Пор. Adalb. Chodziс 14.
17. Ходит за мною, як гостець по костех. (Город.)
Говорять про уприкреного, ненависного чоловіка.
18. Ходит з лахом, як дід з онучою. (Підгірки).
Говорять про лихо убраного чоловіка.
19. Ходити не своїми ногами. (Гнідк.)
Ходити ліниво, неохітно.
20. Ходити як під обухом. (Гнідк.)
Говорять про чоловіка, що ходить пригноблений або зажурений.
21. Ходит на роздобенги. (Наг.)
Ходить за різними ділами спекулюючи на зиск.
22. Ходит на тих-ой чьисах. (Наг.)
Говорять про вагітну жінку близьку до породу.
23. Ходит по весільох і люштикує. (ВЛ.)
Говорять про музику, якого винаймають на весілля, а може також про спеціяліста-фігляра, якого також винаймають для забави в веселих товариствах. Се практикують особливо жиди. Люштикувати, з німецького Luststuck, веселий кавалок, веселе оповідання або співанка.
24. Ходит по навальнім. (Лучак.)
Говорять про жебрака. Навальне – значення неясне, чи не буде те саме, що українське льновальне, данина зо льну, яку давали колись селянки попаддям.
25. Ходит пустопаш. (Богор.)
Говорять про чоловіка, що ходить без діла. 
26. Ходит розлейбаний. (Наг.) ...як той Лейба. (Наг.)
Говорять про чоловіка, недбало убраного, неповащіпаного або непідперезаного.
27. Ходит тай спит. (Наг.)
Про чоловіка, що ходить мов сонний.
28. Ходит, як би му хто шило в сраку забив. (Наг.)
Говорять про чоловіка, що ходить неспокійно з місця на місце. Пор. Слав. II, 149.
29. Ходит, як би три дни хліба ни їв. (Будз.)
Про чоловіка, що ходить мляво, неохітно.
30. Ходит як біда. (Стан.)
Стрічаєш його, де й не надіявся.
31. Ходит як блудна вівцьи. (Наг.)
Про чоловіка, що ходить блудом. Пор. Libl. 199; Adalb. Chodziс 4.
32. Ходит, як бузько по болоті. (Наг.)
Про чоловіка, що ходить гордо ступаючи, міреним кроком.
33. Ходит як журавель. (Наг.)
Варіант до попер, ч. Пор. Wand. I, Gehen 266; Adalb. Chodziс 38; Wurzbach 106.
34. Ходит як засмута. (Будз.)
Ходить зажурений, понурий.
35. Ходит, як здріманий. (Наг.)
Ходить як півсонний, ліниво.
36. Ходит, як кіт коло сала. (Наг.)
Говорять про такого, що ласо крутиться коло якоїсь речі або особи. Пор. Wand. I, Gehen 239; Adalb. Chodziс 15.
37. Ходит як крива качка. (Наг.)
Говорять про кривоклубу, кульгаву жінку. Пор. Zrtur. XV, 11.
38. Ходит як немохід. (Наг.)
Ходить як сонний, як не при собі.
39. Ходит як не своїми ногами. (Наг.)
Ходить ліниво, постоюючи («поставкуючи»).
40. Ходит як нічвин. (Наг.)
Ходить як лунатик.
41. Ходит як оремус. (Бар.)
Значення неясне.
42. Ходит як пень. (Стан.)
Не ходить зовсім. Говорять іронічно про такого, що не може ходити.
43. Ходит як розламаний. (Наг.)
Говорять про чоловіка, що ходить хитаючися дуже з боку на бік. Пор. Adalb. Chodziс 32.
44. Ходит як сам не свій. (Наг.)
Ходить як непритомний, одурілий. Пор. Adalb. Chodziс 46.
45. Ходит як сліпий. (Наг.)
Ходить у потемках мацаючи руками. Пор. Слав. II, 196. 
46. Ходит як сновида. (Будз.)
Ходит як лунатик, непритомний.
47. Ходит, як тіло без душі. (Будз.)
Ходить як неживий, дуже ліниво.
48. Ходит як той з решетом за долев. (Наг.)
Ходить не знаючи куди і за чим.
49. Ходит як тур. (Гнідк.)
Ходить гордо. Пор. Adalb. Chodziс 34.
50. Ходить як по бритвах. (Ільк.)
Ходить обережно, помалу. Пор. Adalb. Chodziс 6.
51. Ходить, як теля за коровою. ( Ільк.)
Ходить слідом за кимось. Пор. Adalb. Chodziс 43.
52. Хто коло чого ходить, з того жиє. (Глещ.)
Хто чого пильнує, те дає йому дохід.
53. Хто ходить поночи, шукає букової помочи. (Ільк.)
Кепкують із таких, що люблять ходити поночі і часто зчиняють бійки, звичайно в п’янім стані.
54. Хто ходит по тім місци, де кінь качавсі, дістане свербйики. (Наг.)
Народне вірування, основане на дійсній практиці. Пор. Даль І, 594.
55. Як не свій ходить. (Ільк.)
Варіант до ч. 43. Пор. Adalb. Chodziс 46.
Холодно
 1. I холодно і голодно і до дому далеко. (Лев.)
Говорить гість у немилій гостині, ночуючи голодний в холоднім місці. Пор. Adalb. Chlodno 1.
Холява 
1. Сипле як з холяви. (Тереб.)
Сипле або ллє щедрою рукою. Сипати уживають декуди також про плини, пр. сип воду або горілку.
2. Хольиву з рота робити. (Наг.)
Образово замісь брехати. Пор. Wand. V, Wort 931; Adalb. Pysk 6.
Хома 
1. Біда тому селу, де Хома війтом. (Дар.)
Приказка основана мабуть на якімось спеціальнім випадку, в якій війт Хома дав себе в знаки людям.
2. Всравсі Хома, нема го дома. (Наг.) ...тай нема... (Підгірки).
Говорять, коли хтось зробить комусь збитка і сховається так, що не можна його знайти.
3. Коли схоче Хома, буде робив дома. (Залісє).
Не потребує шукати зарібку де інде.
4. Лус тріс Хому, тай по всьому. (Матіївці).
Жартували з якогось Хоми, що ні з сього, ні з того дістав по пиці.
5. То невірний Хома. (Гнідк.)
Приповідка взята із Апостольських діянь, де оповідається про апостола Тому, що не вірив у воскресеніє Христа.
6. Хома, сиди дома, роби веретінці! Буде тобі, буде мені, буде твоїй жіиці. (Підгірки). 
Примівка або приспівка до чоловіка, що любить байдикувати по сусідах за мість сидіти дома.
7. Як Хома до Бога, так Бог до Хоми. (Корч.)
Говорять образово про сусідську взаїмність. Пор. польське: Jak Kuba Bogu, tak Bog Kubie. Adalb. Jakob 1; Celak. 10.
Хопити 
1. Хопив го за боже пошитє. (Пустом).
Хопив за чуприну.
2. Ходили би ті кольки по під оба боки! (Наг.)
Прокляття.
3. Хопили сі за-волоси. (Наг.)
Говорять про таких двох, що від сварки переходять до бійки, хапаючи один другого за довге волосся.
Хопта 
1. І межи хоптою росте краспе зілє. (Гнідк.)
Хопта – бур’ян. Пор. вище Рожа ч. 3, 4.
2. Хопта в негоді множиться. (Гнідк.)
Бур’ян виростає густо в слотавих роках.
Хорий 
1. Він дуже хорий: має свинські сухоти. (Наг.)
Говорять іронічно про здорового чоловіка, що вдає хорого. Пор. Wand. II, Krank 31.
2. Він такий хорий: не нині – завтра. (Наг.)
Говорять про чоловіка близького смерті. Не нині – завтра, scil. умре.
3. Він такий хорий, як я здоровий. (Луч.)
Говорить хворий чоловік про такого, що вдав хорого.
4. Всі хорі, лиш кулявий Іван здоровий. (Кольб.)
Іронічно про здорових людей, які на хромого Івана спихують якусь роботу.
5. Для хорого більша година, як для здорового діла днина. (Пост.)
Хворий лежачи нудьгує, йому довжиться кожда година.
6. Хора я і то дуже хора: з вами буду їсти, і окремо мені дайте, і на потому лишіт. (Залісє).
Іронічно говорять про здорову жінку, що вдає хору.
7. Хоре – їсть тай поре. (Наг.)
Жартують із чоловіка, що вдаючи хворого їсть багато і сере багато.
8. Хоре коли не вмре, то розпеститься. (Ільк.)
Прибагае собі всячини.
9. Хорого питают, здоровому дают. (Коб.)
Хворого питають, чи буде що їсти, а здоровому дають не питаючи. Пор.
Wand. II, Kranke 24; Сelak. 48; Нос. ст. 450; Adalb. Chory 4.
10. Хорому все гирке. (Наг.)
Йому не мила жодна страва. Пор. Wand. II, Kranke 32; Е. Rot. 414; Adalb. Chory 11; Zatur. VI, 484.
11. Я забула, що я хора, як танцюй, так танцюй. (Ільк.)
Кепкували з жінки, що вимовившися хворобою пішла до сусідки на весілля і затанцювалася до пізньої ночи.
Хоріти 
1. Не хорів, не болів, як з лука спахло. (Дар.)
Говорять про чоловіка, що не хорувавши вмер нагло, мов застрілений. 
Хороба 
1. Добирає си хороби. (Наг.)
Говорять про чоловіка, що вдає хорого і придумує собі якусь незвичайву хворобу.
2. На гірку хоробу гіркий полин. (Жураки) ...лік. (Наг.)
Гірка хороба – лихорадка, на яку найкращий лік – гірка хініна.
3. Хороба не радість, смерть не весілє. (Луч.)
Обі речі важкі та неминучі в людському життю.
4. Хороба чоловіка не направит. (Зазул.)
Говорить чоловік, що перебувши тяжку хоробу виходить між люди помарнілий.
Хороший 
1. Як хороший, не жаль грошей, – як поганий, копну ногами. (Ільк.)
Говорить дівка про кавалера.
Хорт 
1. Говит сі як хорт. (Наг.)
Говорять про такого, що бігає швидко замісь ходити.
2. Не тогди хорта годують, коли на лови йдуть. (Ільк.) ...годувати ...йти. (Карл.)
Говорять загально в значінню, що всяке діло потребує приготування. Пор. т. II, Кінь ч. 82. Пор. Schlei. 187.
3. Тогди хорти годує, як на польованє їде. (Кольб.)
Говорять про чоловіка, що починає якесь діло без приготування.
Хорувати 
1. Будеш тогди хорувати, як три дни сьвйит буде. (Жидач.)
Говорять такому, що в робочий день хоче лежати від легкої хвороби.
2. Хорує від великого келішка. (Луч.)
Жартливо говорять про п’яницю, хворого від перепою.
Хосен 
1. З сего такив хосен, як з гівна батіг. (Іванівці К.)
Говорять про непотрібну річ.
2. З тебе такий хосен, як з тогідного снігу. (Кольб.)
Варіант до попер, ч.
3. Нема з нього хісна й за малу дітину. (Бор.)
Говорять про нероботящого або слабовитого чоловіка.
4. Ні хісна, ні післа. (Княж.)
Говорять піславши когось за якимось ділом і не можучи його дочекатися. Пор. т. ІІ, Посол ч. 13.
5. С того не є хісна. (ВЛ.)
Говорять про непожиточну річ.
6. Такий хосен, як нічого в торбі. (Гнідк.)
Говорять про непожиточну річ або безхосенне змагання.
7. Хосен ми з того! (Наг.)
Не маю з того ніякої користі.
Хотіти 
1. Аби хотіти, можна найти муки на руки. (Стриг.)
Працю чоловік найде завсіди, аби лише хотів робити.
2. Він уже не хтів, а вни ще били. (Лучак.)
Лихе діло потягає за собою наслідки, яких справець звичайно не бажає. 
3. Коли не хоч біди, лиши, не буди. (Бергом.)
Коли не хочеш напасти, не зачіпай нікого.
4. Коли схочу, тогди льижу; коли схочу, тогди встану. (Сор.)
Говорить про себе самостійний господар.
5. Коли ся не хоче, то гірше хороби. (Петр.) Як сі... гірш... (Сор.)
Нехіть гірша від немочи.
6. Коли ся не хоче, то гірше як не може. (Гол.)
Варіант до попер, ч.
7. Коли ся хоче, то й на гору вилізе, а як ся не хоче, то й з гори ся не зсуне. (Доброс.)
Думка та сама, як і в попередніх варіантах, тільки іншими словами.
8. Не хотіла жерти, та мусіла вмерти. (Підгірки).
Жартливо говорять про небіжку, що за життя була пажерлива.
9. Не хочу – дай сюда; не треба – здасться. (Ільк.)
Жартують із чоловіка нерішучого, який зразу не похочує, а потому все таки бере.
10. Не хочу – дайте. (Наг.)
Коротший варіант до попер, ч. Пор. Нос. ст. 475.
11. Не хочу каші й по воду не піду. (Карл.)
Не хочу ані робити ані їсти.
12. Не хочу си тобов рук паскудити. (Наг.)
Не хочу тебе бити, хоч варто би.
13. Оден хоче попа, другий попаді. (Ст. Богор.)
Один хоче того, другий чогось іншого.
14. Ти би хотів з єднов задницев на два празники! (Наг.)
Кепкують із чоловіка, що хотів би одним замахом зробити два діла.
15. Хоче чужим хуйом стерні молотити. (Льв.)
Кепкують із чоловіка, що хоче робити якусь прикру роботу чужими руками.
16. Хочеш, жибим ти вискочив на груди? (Будзан.)
Приговорюють в жарті: «Хочеш, абим тебе зловив за барки?»
17. Хочеш, не хочеш, коли пан війт хоче. (Гнідк.)
Примовляли до такого, якого війт засудив на 25 буків.
18. Хоче, як дідько за маму. (Підгірки).
Хоче дорого, править надмірну ціну.
19. Хочу опровадити динь як люди. (Ю. Км.)
Говорив чоловік, коли йому одного дня лучилася якась надзвичайна напасть, а він бажав відпекатися від неї.
20. «Хочу спати». – «Е, сратимеш завтра рано». (Підгірки).
Дразнять такого, хто вечером занадто вчасно хоче йти спати.
21. Хоць бим не хотіла, мушу бути файна. (Льв.)
Говорить про себе вродлива дівчина.
22. Хто не хоче, каже, що не може. (Наг.)
Звичайна вимівка таких, що не хочуть нікому зробити жадвої прислуги. Пор.
Слав. І, 227. 
23. Хто хотів, той вертів. (Старі Богор.)
Говорять про діло, до котрого кожний мішається.
24. Хто чого хотів, то й має. (Вел. Очи)
На що собі заслужив, те йому дістається.
25. Як не хоче, то ще гірше, як не вміє. (Сіт. Б.)
Варіант до ч. 6.
26. Як сі ни хочи, то ще гирши, як ни мож. (Жидач.)
Варіант до попер, ч.
27. Як схоче, то ї до гори потягне, а як не схоче, то сі з гори не стягне, (Луч.)
Варіант до ч. 7.
28. Як схочеш, і до гори скочиш, а як станеш, то й з гори не потягнеш. (Гнідк.)
Варіант до попер, ч.
29. Як схоч, так сокоч. (Дар.)
Жий, пильнуйся, як сам хочеш.
30. Як хто хоче, так по свої мамі плаче. (Ільк.) ... матері... (Стоян.) ...за своєв мамов... (Іванівці К.)
Як хто хоче, так поступає в своїм життю. Пор. Нос. ст. 482; Сим. 1282.
Хорота 
1. Ни дай Боже, прийде хорота до хати, промовляйте: «Болячнице, сестрице, ідиж ти на свое місце, там де ти била в материній утробі, обис ни боліла від днешного дне до судного». (Ю. Км.)
Народний звичай і примівка від болячки.
Храм 
1. Де храм, то і я там. (Ільк.)
Храм у значінню празник, храмове свято, се зн. того святого, на якого ім’я збудована церков. У такі дні до села звичайно прибувають люди з сусідніх сіл у гостину до знайомих.
Хрест 
1. Вже му лиш хрест та лопата, поможе. (Кольб.)
Говорять про дуже тяжко хворого чоловіка, якого смерті надіються леда день.
3. Він би з хреста зньив. (Жидач.)
Те, що повішено на хресті, пр. хустку або якусь іншу річ, не годиться здіймати.
4. До хресту держьити. (Наг.)
Бути за кума при хрещенню дитини.
5. До хресту носити. (Наг.)
Носити дитину до хрещення.
6. Жеби-сь і хрест гриз, то ти не віру. (Луч.)
Гризти хрест – форма твердої присяги.
7. При хресті м ти був. (Наг.)
Я далеко старший від тебе і був при тім, як тебе хрестили.
8. Хрест би ті божий побив! (Наг.)
Прокляття. Народна віра в силу хреста проти злих духів.
9. Хрест і мотика нас розлучит. (Бар.)
Говорить муж до жінки в значінню, що тілько смерть розлучить їх.
10. Як з хреста знятий. (Льв.)
Говорять про схорованого, змарнілого чоловіка.
Хрестини 
1. Господи допомагай, перше на хрестини, як на коровай! (Ільк.)
Жартують із покритки, яка має дитину перед шлюбом.
2. Де-де твої хрестини, коли вже навідний! (Ком.)
По хрестинах жінка уважається нечистою, доки не вийде до церкви до виводу. Тілько по виводі вона може відвідувати сусідок і свояків. Се мабуть і називається «навідини».
3. Не був на моїх хрестинах. (Наг.)
Говорить чоловік до молодшого від себе Пор. Слав. І, 312, 313; Adalb. Chrzciny 1.
4. О хрестинах не відала, на погріб прошена. (Луч.)
Говорила жінка, що фальшиво оповіщена прийшла з другого села до знайомої на похорон, а застала хрестини.
5. Справлю тобі хрестини з молитвинами. (Борис.)
Жартливо замісь: наб’ю тебе, що влізе.
6. Як сі трафит на хрестини такий, що поганий на вроки, то аби лишень подивити сі на повалу і на свої ніхті, то вже аби хтів уречи, то не врече. (Наг.)
Народний звичай відвороту від уроків.
Хрестити 
1. Мене хрестили, а тебе ще не молитвали. (Наг.)
Молитвини уважаються актом меншим від хрещення і не мають урядового значення. Вони називаються також «хрещенням з води», яке може доконати в разі потреби кождий хрещений чоловік або й жінка.
2. Ти його хрести, а він кричит: пусти. (Дар.)
Жартували із хлонця, якого хрещено в старшім віці.
3. Хрести сі, Йване, штирма ногами! (Торговиця).
Жартують із такого, що не вміє перехреститися.
4. Хрести сі тай лізь у болото! (Наг.)
Говорять у значінню: відчепися від мене.
5. Хрести сі тай мов Оченаш! (Наг.)
Говорять у звачінню: сам не знаєш, що говориш.
6. Хрестять люде, хоть ся ще не вродило. (Ільк.)
Говорять про діло, яке обговорюють перед його доконанням.
Хрещений 
1. Хрещений, а не молитваний. (Наг.)
Говорять про нечемного чоловіка.
2. Ще лише з води хрещений. (Цен.)
Ще не вповні хрещений. Пор. Хрестити ч. 1.
Хрещик 
1. Пішов з хрещиком по селіх колядуюче. (Турє).
Народній звичай у бойків.
Христіянин 
1. Жиби христінин був свою біду знав, був би ії ни чіпав. (Жидач.)
Чоловік нераз зачепить собі сам біду, з якої потім йому тяжко вибратися. 
2. Христиане, церков не пошита, воробці на престіл серут, а ви хочете в царстві бути ? А в гузици! (Туст.)
Уступ із гумористичної проповіді давнього попа.
3. Християне, чому ви до церкви не ходите, на боже не даете? Церков гола, ні кадила, ні кропила. Ци ви хочете, аби я хуйом дзвонив, а бздинами кадив? (Ходор.)
Уступ із гумористичної проповіди давнього попа.
4. Хрисьцянин шо уп’є, тото й його. (Тухля).
Гумористичний вислів чоловіка охочого до чарки.
Христос 
1. «А що зробив Христос, як мав дванацять літ? – питав ксьондз на катехізації. – «Пішов на відпуст до Підкаменя». (Підкамінь).
Гумористична леґенда.
2. Бодай тя Христос застрілив з ясної фузії! (Матків).
Гумористичне прокляття.
3. Він би Христа випер сі! (Сор.)
Говорять про віроломного чоловіка, що відпирався свого злого діла.
4. Туди Христос не ходив. (Гнідк.)
Говорить чоловік зайшовши в безвихідне місце.
5. Христи Спаси Ісуси, продав тато гуси. (Жидач.)
Мабуть мудровання.
6. Христовим іменьом го проси, ци послухає. (Наг.)
Говорять про непослушного чоловіка.
7. Христом Богом ті прошу. (Кол.)
Прошу тебе усильно, Христовим іменем.
8. Христос йому в грудьох грає. (Наг.)
Говорять про чоловіка, якому хрипить у грудях. Пор. Libl. 177.
9. Христос тобі очи засере. (Берез.)
Говорять у значінню: ти осліпнеш.
10. Христос тя скаре крім сьвятого пліша! мовила баба ксьондвови. (Коб.)
У латинських ксьондзів на тімени єсть місце виголене, що зветься тонзурою. В погляді тої жінки, що говорила сі слова, у того ксьондза все тіло було грішне крім того святого пліша.
Хрін 
1. Вже ми хріном в носі став. (Луч.)
Говорять про уприкреного чоловіка.
2. До хріну ми тебе потрібно. (Кол.)
Тебе мені зовсім не потрібно.
3. До хрону міні того тре. (Сор.)
Того міні не треба.
4. До хрону тебе потребую. (Стан.)
Ти мені непотрібний.
5. Мені тебе до хрону треба. (Сквар.)
Варіант до ч. 3. 
6. Хріном кому в горлі стати. (Гнідк.)
Уприкритися йому.
Хроб 
1. Аби ті хроби живого розточили! (Наг.)
Прокляття.
2. Бодай ті хроби шпали! (Наг.)
Прокляття.
Хробак 
1. Жию як хробак у хрени. (Наг.)
Говорить чоловік, що жиє в дуже тяжких обставинах.
2. Заліз хробак у хрін тай гадає, що нема нічого ліпшого. (Явор.)
Жартують із чоловіка, що жие в біді і не кривдуе собі. Пор. Wand. II, Wurm 12, 13; Сelak. 241.
3. І квасницю хробак гризе. (Ільк.)
Він не гордує ніяким яблоком. Образово: біда докучає і найбіднішому чоловікові. Пор. Adalb. Jablko 1.
4. І хробака наздопчи, то він борониться. (Луч.)
Кожний чоловік, навіть найслабший, борониться від напасти і кривди. Пор. Wand. V, Wurm 3; Adalb. Robak 1, 2; Сelak. 181.
5. Їдж хоть з хробаком! Хробак здохне, і тебе дідько возьме. (Цен.)
Жартливо говорять такому, що бридиться їсти хробачливе яблуко. Пор.
Adalb. Robak 5.
6. Кождий має свого хробака. (Льв.) ...що го точит. (Наг.)
Кождий мае свою гризоту. Пор. Wand. II, Jeder 6; Слав. II, 150; Zatur. XII, 263; Adalb. Robak 6.
7. Курної хати хробак не їсть. (Уриче).
Народній погляд на догідність курних хат, які не терплять від червоточини.
8. На тебе вже давно хробаки чекают. (Наг.)
Говорять про старого чоловіка, бажаючи йому скорої смерти.
9. Не той хробак страшний, що я його ззім, а той, що мене ззість. (Наг.)
Говорить чоловік, який не бридиться їсти хробачливий овоч. Пор. Даль II, 82; Adalb. Robak 7.
10. Розточили би го хробаки верх землі! (Наг.)
Прокляття.
11. Сидів хробак ціле жите у хрені, аж пиридо смертив уліз у морков, тай уздрів, що там ліпши. (Жидач.)
Казав чоловік, що до нічого не мішався, а раз довелося йому бути на вічу.
12. Сім літ хробак у хріні зимував, а смаку не зазнав. (Ільк.)
Обравово говорять про чоловіка, що привик бідувати.
13. Треба хробака залльити. (Наг.)
Обравово замісь: треба випити горілки.
14. Хробак гризе хрін, бо не знає за морков. (Луч.)
Говорять про чоловіка, що волить бідувати, ніж шукати собі ліпшого місця.
15. Як заліве хробак в хрін, то гадає, що лиш він. (Доброс.)
Жартують із бідного, та все таки гордого чоловіка. 
Хробачливий 
1. То хробачлива душа. (Кол.)
Говорять про хоровитого або здеморалізованого чоловіка.
Хробачне 
1. Вибачте, што сте їли хробачне. (Мо. ВЛ.)
Як хто сказав другому щось неприємне, але правдиве.
Хромий 
1. Хромого пса легко здогонити. (Ільк.)
Бо він не моше бігти так швидко, як здоровий.
Хруставець 
1. Від нього би хиба хату хруставцьом обсипати. (Наг.)
Народне вірування про те, що хату обсипану хруставцем, т. є. самосівним маком, не може навіджувати упир.
Хрустіти 
1. Хрустит, як фэрост. (Наг.)
Говорять про хліб, у якому є дрібні камінці із млинового каменя, які хрустять на зубах.
Хрущ 
1. І хрущ – м’ясо. Ільк. 
Жартують із людей, що люблять їсти маєві хрущі. Пор. Дикар. 1059.
2. Як купа хрущів на весні, то будут проса рісні. (Ком.)
Господарська ворожба. Пор. Adalb. Chrabaszcz 2.
Хтем 
1. На хтем сі забив. (Наг.) На хтем хтеменний... (Наг.)
Забився до разу або від разу.
Хто 
1. Що хто кому, то й Бог йому. (Бергом.)
Народня віра, що Бог платить добром за добро, а злом за зло.
Хтось 
1. Прийшов хтось тай взяв щось; пішов би-м за ним, та не знаю за ким. (Ільк.)
Говорять, коли щось пропало не знати куди й як.
Худий 
1. Така худа, лише шкіра тай лій. (Жураки).
Говорять про худу жінку або худу пікапу.
2. Худий пес не сказиться, ино ситий. (Ільк.)
Народне вірування. Образово також про те, що бідний чоловік не так легко здуріє, як багагий.
3. Худий як хорт. (Льв.) ...пес. (Льв.)
Говорять про худого чоловіка. Пор Adalb. Chudy 3, 19.
4. Худого до подтя солонини прив’язати, не згрубіє. (Буськ)
Чоловік з роду худий ніяким способом не потовстіє.
Худоба 
1. Відпас худобу, лиш батіг приніс. (Наг.)
Говорять про недбалого пастуха, що погубив худобу.
2. Вибідилася худоба того року. (Ю. Км.)
Говорять про лихий рік, в якім не було паші.
3. Де худоба, там і шкода. (Ільк., Снят.)
Худоба звичайно любить забігати у збіжжя або траву, призначену до кошення.
4. Дорога худоба заспіває іже Херувими. (Тлумачик).
Буде ричати, бо схоче багато їсти.
5. І худобу змаргав, і себе зментрожив, і дідька лисого заробив. (Наг.)
Говорить чоловік набідувавшися у якійсь неоплатній роботі.
6. Лука стає худоба під тьигаром. (Наг.)
Лука ставати – гнутися, вигинати хребет у гору. 
7. Ой, то ще худоба не загнана! (Наг.)
Говорять про непосидючою чоловіка.
8. Пішла худоба по царинах. (Наг.)
Докоряють недбалому пастухові, що пустив худобу в збіжжя або в некошену траву.
9. Пошануй худобу раз, а вона тебе десять раз пошанує. (Луч.)
Господарське правило, що зі скотиною треба поводитися як найкраще.
10. Хто ся худоби позбуває, той ся хліба позбуває. (Луч.)
Говорять про чоловіка, що легкомисно тратить худобу.
11. Хто худобу б’є, той потім без неї буде. (Бергом.)
Говорять про чоловіка, що знущається над своєю худобою.
12. Худа худоба свого хованя. (Ільк., Мінч.)
Говорить бідний чоловік про своїх худих дітей.
13. Худоба гладка як слимаки. (Наг.)
Говорять про добре випасену худобу.
14. Худоба – німина, що ї болит, не вміє сказати. (Голоб.)
Говорять остерігаючи перед тим, щоб не збиткувати я над худобою, яка не вміє пожалуватися.
15. Худоба – річ набута, а здоров’я ні. (Пост.)
Говорить чоловік у тяжкім припадку, коли йому радше позбутися худоби, як пошкодити свойому здоров’ю.
16. Худоба сі понапасала як пукавки. (Наг.)
Говорить пастух замічаючи, що час йому гнати худобу до дому.
Худобний 
1. Худобна жена все дудре, што не їла на полудне. (Грибів).
Лемківська приказка про бідну жінку, яка все марикує собі зі свойого життя.
Хусит 
1. Бородатий хусит бородою трусит. (Льв.)
Жартують із бородатого жида.
2. Ци хусит, ци не хусит, а єбати мусит. (Цен.)
Прикавка із життєвої практики.
Хуста 
1. Великої треба хуста, аби завйизати всім людям усти. (Явор.)
Всім людям уст не зав’яжеш, людського поговору не уйдеш.
Хутко 
1. Шо хутче, то прудче. (Кольб.)
Властиво тавтологія, бо «хутче» і «прудче» значить одно: скоріше.
Хух 
1. Ні хуху, ні духу. (Льв.)
Говорять про хорого на дихавицю чоловіка, у якого тіло холоне. Пор. Hoc. ст. 386; Даль II, 89; Adalb. Chuch 1.
Хухати 
1. Хухає отець-мати на малу дитину. (Наг.)
В значінню: люблять її дуже, пестять, пильнують.
2. Хухай в руки, коли-с змерз. (Наг.)
Говорять такому, що вмерз в руки.
Хухнути 
1. На тебе хухну тай буде по тобі. (Наг.)
Говорить сильний чоловік до слабосилого, що зачіпається з ним.
2. Хухни міні в шрубу. (Льв.)
Говорять замісь: поцілуй мене в сраку! 
                            Ц
Цабанити 
1. Цабанит, як за рідну маму. (Наг.)
Говорять, коди хтось за якусь річ жадав занадто високої ціни.
Цап 
1. Муркотит гей цап. (Лім.)
Цап мабуть не муркотить, а бекав.
2. Не буде з цапа вовни. (Льв.)
Цап має коротку, хоч мягку шерсть, а не вовну. Говорять образово про чоловіка, нездалого до роботи. Пор. Слав. II, 26; Schlei. 153.
3. Ото з тебе дурний цап! (Луч.)
Лають дурного, непорадного чоловіка.
Цапки 
1. Аби-с цапки став, то того не докажеш. (Наг.)
Цапки стати – стати на руках і ногах. Жартливо говорять про надсильне зусилля.
Цар 
1. До царя далеко. (Наг.)
Цар у сьому вислові як вираз найвищого виміру справедливості. Пор. Даль І, 89.
Цара 
1. Іде цара як хмара. (Снят.)
Говорять про велику громаду людей, яку тяжко оком окинути.
2. Проти цари не поривайся! (Снят.)
Цара – громада людей.
Царина 
1. Царина – сьвйита річ. (Наг.)
Царину, т. є. поле засіяне збіжжям, звичайно обгороджують плотами, щоб охоронити від полевої шкоди.
Царство 
1. Царство йому небесне. (Наг.)
Говорять про покійника. Пор. Даль І, 349.
2. Яке твоє царство, така й твоя сила. (Ільк.)
Говорять мабуть про Бога.
3. Я не в своїм царстві сіджу, ино в своїм капелюсі. (Наг.)
Вислів із народного оповідання про чоловіка, що не впущений до неба кинув у небо свій капелюх, засмолений пекельною смолою, а коли ніхто зі святих не міг того капелюха взяти і викинути, він впущений до неба сів у тім капелюсі і не хотів уступитися.
Цвинтар 
1. На цментари сходяться в другий день русаль. (ВЛ.)
Народній звичай справляти гостину на цвинтарі в другий день Зелених свят.
Цвисти 
1. Хиба би не цвила, аби не родила. (Наг.)
Говорять про деревину, а також про всяке діло, в якому добрий початок веде до неохибного успіху.
Цвіт 
1. Де цвіт, там мід. (Наг.)
Пчоли збирають мід із цвітів, найкращий з липових. Пор. Слав. І, 160,
2. Єдин цьвіт не робить вінка. (Ільк.)
Одна чеснота не творить ще цілого характеру. 
3. Є того цвіту по цілім світу. (Ільк.)
Говорять про дівчат-відданиць. Пор. Adalb. Kwiat 6.
4. На добрий цвіт пчола летит. (Наг.)
До доброго чоловіка горнуться інші. Пор. Даль II, 209.
5. Не раз з кропивою і красний цвіт зривают. (Гнідк.)
Красний цвіт родить часто шкідливе насіння пр. цвіт кукілю.
6. Сего цвіту по цілому світу. (Явор.)
Варіант до ч. 3. Пор. Нос. ст. 282; Zatur. XVI, 367.
7. Се тілько цьвіт, а ягідок пождіт. (Залісє).
Се лише початок діла, а на користь треба заждати.
8. Цвіти збирают, не вибирают. (Гнідк.)
Значення неясне, бо цвіти вбирають вибираючи.
Цвітень 
1. Цьвітень – переплітень, бо переплітає трохи зими, трохи літа. (Льв.)
Народний погляд на цвітневу погоду.
Цвітний 
1. Цвітна зимка впала. (Довгоп.)
Цвітна зимка – по гуцульська сніг.
Церегелитися 
1. Не церегельтеся. (ЮК.)
Не церемоньтеся, не вмагайтеся.
Церегелі 
1. На що такі церегелі? (Наг.)
Церегелі – зайві ваходи або формальності.
Церемонія 
1. Без церемонії взьив. (Наг.)
Взяв не питаючи і не просячи.
2. Не робіт церемонії. (Наг.)
Не унимайтеся. Говорять припрошуючи гостей, щоб їли.
Церков 
1. В церкві була, молиласі, хрестилаci. (Угрин.)
Жартують із богомільної, а при тім фіглярної дівчини.
2. В церкві і коршмі пана нема. (М. Гош.)
Перед Богом і арендарем усі рівні. Пор. Adalb. Kosciol. 86.
3. В церкві пан хлопови братом, а по за церквов гіреньким катом. (Гнідк.)
Перед Богом усі люди рівні, а в суспільності одні другим вороги. В друкованім оригіналі стоїть «татом», а не «катом», та се не дає ніякого смислу.
4. Де ся церков будує, там чорт коршму мурує. (Коб.)
Де чеснота, там і покуса. Пор. Adalb. Kosciol. 13; Celak. 9.
5. До церкви, як і до коршми, без грошей не йди. (Ясінє).
Життєва практика.
6. Знайшов єсь церков Богу ся молити. (Незаб.)
Говорять про чоловіка, що знайшов собі невідповідне діло або невідповідну інстанцію. Пор. Слав. І, 289; Brzoz. Cerkiew 1.
7. Люди в церкві, а вони творят паскуду. (ЮК.)
Говорять про п’яниць, що в часі богослуження гуляють у корчмі.
8. Наша церков, вільно в ні кождому пердіти. (Коб.)
Найвищий вираз сільської автономії.
9. Обдирати церков, а звіницю покривати. (Гнідк.)
Робити недоладне діло. Пор. Celak. 46.
10. Піду до церкви, але не буду молитися. (Ільк.) ...Богу ся молити. (Петр.)
Зроблю формальність, але не саме діло. Пор. Adalb. Kosciol. 6, 33.
11. Піду я, мамо, до церкви, але дідька ззіш, що ти сі буду Богу молити. (Наг.)
Жартливе речення про перекірного сина, що робить усе на перекір.
12. Піду я, мамо, до церкви, але як сі перехрещу, то аби ми кат руку втьив. (Наг.)
Варіант до попер, ч.
13. Прийшов до церкви свічки погасити. (Наг.)
Прийшов запізно. Пор. Adalb. Kosciol. 34.
14. Ходит до церкви но на витрішки. (Котуз.)
Ходить не молитися, а тільки оглядати людей.
15. Церква горить, а люде руки гріють. (Ільк.)
Кепкують із нерозумних людей. Пор. Гильф. 1112; т. II, Люди 54.
16. Церкву обдирає, а звіниицю побиває. (Ільк.)
Робить недоладне діло. Пор, Adalb. Kosciol. 19; Zatur. X, 178.
17. Церкву покрив, а звінницю обдер. (Ільк.)
Варіант до ч. 9, 16.
18. Церков обідри, а дзвінницю полатай. (Льв.) ...обдер ...пошив. (Петр.)
Варіанти до ч. 9, 16, 17. Пор. Le Roux de L. I, 35; Wahl ІІ, 76; Adalb. Kosciol. 19.
19. Чи в церкві, чи на дорозі, все треба мислити о Бозі. (Пост.)
Приказка побожного чоловіка.
20. Чого я піду до церкви? Ще би мі сьвйиті лижками побили. (Наг.)
Жартують із чоловіка, байдужного до церковного набоженства.
21. Я до церкви, а люди з церкви; я до млина тай на кіш; я до коршми, а мене в лице тріс. (Кольб.)
Кепкують із нещасливого «пізного Івана», якому все йде не в лад.
Церковця 
1. Знайшов церковцю Богу молитися. (Ільк.) Найшов .. мо литисі. (Наг.)
Варіанти до Церков ч. 6.
Цехмайстер 
1. Ото цехмайстир, що більшого ни треба. (Жид.)
Цехмайстер тут у значінню знавця або практика, що розуміється на життєвих ділах.
Ци 
1. Ци, ирщена! (Жабє) ...иршьина. (Кривор.)
Поганяють «шкапе». Оклик «ци» мабуть узатий із німецького ziehe, zieh.
2. Ци, иршьина, фіст би ти вгнив! (Кривор.) ...нехаре... (Явор. кос. пов.)
Примовляють до коняки (по гуцульськи називається шкапє) з добродушним прокляттям.
Цибуля 
1. Цибуля ся дивувала, що петрушка танцювала. (Гнідк.)
Примовляють жартливо, коли хтось плете нісенітниці. 
2. Я о цибулі, а він о часнику. (Ільк.)
Говорять один про одно, другий про друге. Пор. Adalb. Cebula 1.
Циган 
1. Бив циган циганку, що варила стиранку; вдарив її кулаком, що не була з молоком. (Наг.)
Жартлива поговірка, коли чоловік вередує, що стиранка без молока.
2. Будут ми сі цигани снити. (Наг.)
Ляжу голодний спати. Народне віруваняе, що коли чоловік ляже голодний спати, то йому сняться цигани. Пор. Brzoz. Cygan 2.
3. В цигаиа вдався, хоть по панськи вбрався. (Коб.)
Говорять про циганкуватого пана, пройдисвіта і дурисвіта.
4. Дався циган в товаристві і повісити. (Гнідк.)
Жартують із чоловіка, що вмішавшися непотрібно в якусь компанію, потерпів разом із нею.
5. Для кумпанії дався циган повісити. (Город.)
Варіант до попер, ч. Пор. WandV, Zigeuner 9; Lompa 11; Adalb. Kompania 1; Wurzbach 77.
6. Добре кажут циганові діти, що зим дві далиб за одно літо. (Кукиз.)
Циганові діти в зимі звичайно мерзнуть і для того літо буває їм у двоє приємнійше, бо завсіди ходять лихо вбрані.
7. Здався циган на свої діти. (Ільк., Лев.)
Спустився на них або покликається на них.
8. Знаєся, як циган на пасіці. (Збар.)
Цигани звичайно на пасічництві не знаються зовсім.
9. Кождий циган свої діти хвалить. (Ільк.) ...хвалит. (Цен.)
Жартливо говорять про батька, що хвалить свої зле виховані, збиточні діти. Пор. Wand. У, Zigeuner 11; Wurzbach 283.
10. Кождий циган свою дитину хвалить. (Бергом., Пужн.)
Варіант до попер, ч.
11. Кождий циган свою кобилу хвалит. (Наг.)
Циганські коні бувають звичайно дуже мізерні. Пор. Даль II, 296; Celak. 246; Adalb. Cygan 12; Zatyr. VIII, 26.
12. Крутит, як циган косою. (Городок).
Циган рідко коли вміє добре косити.
13. Крутит, як циган сонцьом. (Коб.)
Говорять про крутія. «Циган крутит сонцем» може мати таке значення, що циган в разі потреби схід навиває заходом, а захід сходом.
14. Нагадався циган у сім літ за матірйов плакати. (Лім.)
Жартують із такого, хто за пізно жалує свойого вчинку.
15. Надіявся циган на пироги, та борщу не їв. (Кобр., Петр.)
Ситуація противна до народного оповідання, в якім циган наївшися борщу не міг їсти пирогів.
16. Над Цигана нема пана: в него все Великдень. (Коб.)
Він звичайно не має своєї недвижимої власності і може собі кожного дня справити празник. 
17. Най тя циган судит! (Луч.)
Жартують із чоловіка, що домагається суду в дрібній справі.
18. На тото циган кліщі тримає, аби го в руки не пекло. (Грин.)
Циган звичайно коваль. Пор. т. II, Коваль ч. 13; Слав. ІІ, 201.
19. Не проповідує на себе, гей цигаи. (Карл.)
Цигани і циганки бувають також ворожбити, але ворожать завше тілько іншим, а не собі.
20. Плете, як цигаи до пасікн. (Луч.)
«Плести» тут у значінню: дибати, закрадатися. «Плетенєм» називають стрільці хід лиса; не кажуть «лис іде», тілько «лис плете».
21. Правду то циган казав: «Нема правди на сьвіті, іно в Бозі та в мині трошки.» (Коб.)
Жартлива поговірка про циганську правду. Пор. т. II, Правда 20.
22. При компанії дався циган повісити. (Ільк.)
Варіант до ч. 4. Пор. француське: «Par compagnie».
23. Про що циган кліщі держит? (Гнідк.)
Scil. аби його залізо не пекло. Пор. вище ч. 17.
24. Свідчиться циган своїми дітьми. (Ільк., Петр.) Свідчив сі... (Наг.)
Варіант до ч. 7. Пор. Wand. V, Zigeuner 10; Сelak. 473; Нос. ст. 463; Brzoz. Cygan 3; Adalb. Cygan 2.
25. То так як той циган казав: «Внали-сте зварити, а не чнали-сте дати.» (Ком.)
Натяк на народне оповідання про цигана, що в гостині у господаря наївшися борщу і не можучи потім їсти пирогів, сими словами дорікав господині.
26. То циган! (Льв.)
Циган у значінню крутаря, ошуканця. Пор. Wand. V, Zigeuner 26.
27. То цигани, то шатрові цигани. (Будз.)
Говорять маючи на думці дійсних циганів, а не циганкуватих людей.
28. У цигана віри, як на воді піни. (Мшан.)
Циганові ніколи не можна вірити.
29. Хвалиться циган своїми дітьми. (Петр.)
Варіант до ч. 7. Пор. Слав, 105.
30. Хто Цигана зловит? Хиба хорт або чорт. (Гол.)
Циган укравши щось уміє звичайно дуже зручно втекти. Пор. Етн. Зб. VI, 260.
31. Цигана ноги свербйит. (Наг.)
Він дуже охочий до мандрівки і не може довго всидіти на однім місці.
32. Циган ворожит, та босий ходит. (Яс. С.)
Ворожба не дуже оплачується йому.
33. Циган дві зими за єдно літо давав. (Гнідк.)
Любить ліпше літо ніж зиму.
34. «Цигане, якої ти віри?» – «Якої хочеш». (Ільк.)
Цигани мають свою національну віру, але серед християн признаються до кожного обряду, якого хто хоче. Пор. Zatyr. XVII, 39.
35. Циган за єдно літо дві зимі давав. (Цен.)
Варіант до ч. 33. 
36. Циган за солонину дав би дитину. (Луч.)
Жартують із захланності цигана на свинське м’ясо.
37. Циган з дуба падав тай кричав: «Соломи!» А а як упав, то каже: «Вже не треба!» (Пужн.)
Жартлива поговірка про цигана в небезпеці і після небезпеки. Пор. Етн. Зб. VI, 260.
38. Цигани будутся тобі снити. (Гнідк.)
Будеш голодний спати. Пор. вище ч. 1.
39. Цигаии лопату вкрали. (Наг.)
Образово говорить господиня, коли одного дня в хаті не стане хліба.
40. Цигани по кишках грають. (Будз.)
Говорять про голодного чоловіка.
41. Циган і лис, то оба браття. (Підгірки).
Циган як і лис жиє хитрощами.
42. Циган і сонцьом крутит. (Ком.)
Циган жив крутарством і потрафить про всяку річ брехати.
43. Циган казав, що дав би штири зими за одно літо. (Підпеч.)
Варіант до ч. 34.
44. Циган казав: «Я би ґаздував, але коби брав плуг так широко, як бире борона, а борона аби так брала, як ціла нива.» (Пужн.)
Жартують із циганської неохоти до хліборобського життя. Пор. Етн. Зб. VI, 647.
45. Циган меже двома хлібами з голоду вмер: старого не стало, а нового не діждав. (Ільк.)
Оповідають про Цигана, що вмер із голоду.
46. Що циган, то злодій. (Наг.)
У циганів крадіж не вважається гріхом. Пор. Zatur. V, 178.
47. Через одного цигана ярмарок буде. (Луч.)
«Через» тут у значінню «без».
Циганка 
1. Волю циганку з Коблянської Волі, ніж тебе. (ЮК.)
Говорив чоловік до нелюбої жінки.
Циганський 
1. Буде там того на циганський зуб. (Дрог.)
Говорять у значінню: буде там того досить. Цигана взагалі вважають пажерливим чоловіком. Пор. Wand. I, Genug 52.
2. He дітьом циганським колач марципанський. (Коб.)
Циганські діти живуть найпростішою стравою.
3. Циганська дитина як се народит, то в полонку кидают, аби се гартувало. (Пужн.)
Народне вірування про звичай циган. Пор. Етн. Зб. VI, 164.
4. Циганська кобила день біжить, а три дни лежить. (Ільк.)
Жартують із лінивої жінки, scil. ти така, як циганська кобила і т. д.
5. Циганським штихом сорочки шиє. (Наг.)
Чим різниться циганський штих від звичайного, не вмію сказати.
6. Циганські ґудзики і вночі світяться. (Коб.)
Богаті цигани носять одежу з блискучими гудзиками. 
7. Циганської дитини нічим не нагодуєш. (Городок).
Вона ненаситна так само, як її родичі, і так само часто терпить голод.
Цизорик 
1. Такий будеш як цизорик. (Будз.)
Цизорик – окладаний ножик у гладких черенцях. Говорять про чоловіка, що він посмирніє і буде згідливий.
Цимбаліста 
1. Казав цимбаліста, що бачив басіста, як кухар коштував тaL хвалив, що добре. (Дар.)
Кепкують із такого, що видає непевну або неправдоподібну річ за правдиву.
2. У цимбалісти нема на чім сісти, а у басісти нема що їсти. (Ільк.)
Характеризують злиденне життя музикантів.
Цит
1. Цит но, цит, і він буди біди свої сит. (Стеж.)
Говорять до чоловіка, що нарікав на свого кривдника потішаючи його тим, що й він не уйде біди.
2. Цит, цит, кожний свої біди сит. (Стежн.)
Говорять до чоловіка, що нарікає на свою біду, вказуючи йому на те, кожний має свою біду.
Цицька 
1. Вирвалася цицка в рота. (Тухолька).
Хтось утратив добру посаду, добру службу.
2. Відпала му від рота цицка. (Ільк.)
Варіант до попер, ч.
3. Мині цицьки висхли, нема дітям ні полики. (Ю. Км.)
Говорила жінка, у якої висох покорм у цицьках.
4. Не одну цицку ссав. (Тростянець).
Не глупий чоловік.
5. У ночьи мої цицьки мокрі: приходит дітина із цвинтаря ссати. (ЮК.)
Говорила жінка, у якої вмерла цицькова дитина. Народне вірування, що душа такої дитини приходить іще що ночи ссати цицьки матері.
6. Хто два рази цицку ссав, той злий на перехід. (Папір.)
Народне вірування.
7. Цицьки ти не дам. (Наг.)
Говорить мати до старшої дитини, яка просить чогось такого, чого в хаті нема.
Ціба 
1. А ціба від хліба! Засі від Івасі! (Луч.)
Окликом ла ціба! відганяють пса.
2. А ціба від хліба, марш до помий! (Кол.)
Проганяють пса.
3. А ціба, засє! (Наг.)
Проганяють пса.
4. А цібя, кожух! (Наг.)
Жартливий оклик до пса; натяк на оповідання про жида, що прийшовши до господаря, побачив на приспі пса і запитав господаря, чи той пес не кусає. Господар жартом відповів йому. «Та то не пес, то кожух». Коли ж пес кинувся до жида, то сей переляканий крикнув до нього «А ціба, кожух!» 
Ціва 
1. Як з ціви люнуло. (Лімна).
Говорять про рясний, наглий дощ.
Цівка 
1. Ллє як з цівки. (Наг.)
Говорять про навальний дощ.
Цідиля 
1. Як зробиться з цідиляти міх, то великий сміх. (Вислік Вел.)
Цідиля – бойківська здрібніла форма від «цідило», нагуївська здрібніла «цідильце» – прилад до цідження молока. Давніше робили такі прилади в дерев’яного луба, зігненого в формі козуба, а до вужчого кінця було прикріплене дерев’яним обручиком ситце з кінського волосіння. Тепер розповсюдилися більше бляшані цідила зі ситцем із бляшаного дроту.
Цікавий 
1. Не будь цікавий, бо хутко посивієш. (Сор.)
Остерігають занадто цікавого чоловіка. Пор. Ноет. ст. 361; Adalb. Ciekawy 10.
2. Таке цікаве, аж бульки з носа лізуть. (Ільк.)
Жартують із занадто цікавої дитини, що ще сама не вміє висякатися.
3. Цікавому язик тпут. (Сор.)
Остерігають занадто цікавого чоловіка.
Цілувати 
1. Не цілюй, Іване, не цілюй, бо чоловікові скажу! (Кол.)
Говорила п’яна баба лежачи в рові, коли її пес рот лизав.
2. Поцюлюй мі в хамайду, бо я з міста йду. (Дрог.)
Огризається жінка, коли чоловік зачіпає їі.
3. Поцюлюй мі десь – най ти не кажу, де! (Наг.)
Говорить делікатно чоловік другому замісь казати йому виравно: «Поцілуй мене в сраку!»
4. Поцюлюй мі там, де ми кусник скирки не стає. (Дрог.)
Образово замісь: «Поцілуй мене в сраку!» Пор. Wand. I, Buckel 25.
5. Цілюй, не цілюй – від сороківця не буде. (Ілинці).
П’яна циганка лежала при дорозі; пес надійшов і почав лизати їй губи. Вона крізь сон думала, що се один із їі конкурентів, і сказала псови ті слова. (Олекса Іванчук.)
Цілушка 
1. Ліпша цілушка, йік обіймушка. (Грин.)
Гуцульська гра слів: «цілушка» значить окраєць хліба з самого краю, але в сій приказці вначить поцілунок.
Ціляти
1. Цільив у ворону, трафив у корову. (Наг.)
Говорять про чоловіка, що намірившися зробити якесь діло, зробив зовсім щось інше, ніж хотів. Пор. Даль І, 46, 552; Сим. 1626.
Ціна 
1. Збив ми ціну. (Наг.) ...з ціни. (Наг.)
Зменшив ціну якоїсь речі.
2. Не знає сам собі ціні. (Наг.)
Говорять про чоловіка, що не доцінює сам себе, занадто скромно цінить себе.
3. Перебив ми ціну. (Наг.)
Дав за щось вищу ціну, ніж я давав.
4. Платит без ціни. (Наг.)
Платить не торгуючися. 
5. То в єдні ціні. (Наг.)
Говорять про два або більше подібних предметів.
6. То за мала ціна. (Наг.)
Се річ дорожча, ніж ти ціниш.
7. Тому й ціни нема. (Наг.)
Говорять про дуже дорогу річ.
8. Тому ціна гріш. (Наг.)
Се дуже дешева річ.
9. То не в ціні. (Наг.)
Се даю дармо в додатку.
10. Ціна в мішок не лізе. (Петр.) ...в мошонку... (Гнідк.)
Ціна буває звичайно вища, як звичайна заплата. Цінять дорожче, продають дешевше. Пор. Adalb. Cena Zatur. XI, 204, 205; Celak. 330.
11. Ціну забити. (Гнідк.) ...загнути. (Наг.) ...залупити. (Дрог.)
Зажадати занадто високу ціну.
Цінити 
1. Цінит як за маму. (Гнідк.) Зацінив... (Гнідк.)
Цінить дуже дорого. Пор. Brzoz. Ceniс 1.
2. Я не ціню, а правду кажу. (Наг.)
Не жадаю занадто високої ціни, тілько такої, як річ варта.
Ціп 
1. Вдарив би по ціпі, та міг би ще виразити твар другому. (Стара С.)
Ціп ударений по однім кінці може підскочити і вдарити чоловіка в голову.
2. Не вміє ціпа в руку взьити. (Наг.)
Говорять про недорослого або недоукого чоловіка, нездібного до сільського господарства.
3. Ти зо мнов ціпів не будеш в’язати. (Луч.)
Не будеш мати зі мною ніяких зносин.
4. Тобі лиш до ціпа та до коси. (Наг.)
Говорить учитель дорослому школяреві, що не хоче вчитися.
5. То не ціпом махати. (Наг.)
Говорять про розумну розмову, яку не так легко провадити, як ціпом махати.
6. Уни ще ціпами піб’ютсі. (Наг.)
Жартують із молодих хлопців, що беруться молотити.
Цмокати 
1. Єдно цмокат, друге сильоват. (ЮК.)
Один смакує, а другому те саме бридке.
Цнота 
1. Лучша цнота в болоті, як нецнота в золоті. (Ільк.)
Стародавня моральна апофтегма, взята мабуть із польського. Пор. Adalb. Cnota 76; Сelak. 23; Brzoz. Cnota 33.
2. Стрібую її цноти. (Наг.)
Попробую підмовляти дівку, чи дасть себе звести.
3. Цнота дорожча від злота. (Гнідк.)
Стародавня мораль, також мабуть взята із польського. Пор. Adalb. Cnota 74.
4. Цнота і покора не має місця у панського двора. (Ільк.)
Панські двори бували гніздом деморалізації для простих людей. Пор. Wurzbach 32. 
5. Цнота не держиться мура, іно плота. (Гнідк.)
Чеснота держиться більше в простих хатах, як у панських дворах.
6. Цнота сама ся хвалит. (Гнідк.)
Чеснота сама собою похвальна річ, бо дає чоловікові внутрішнє задоволення. Пор. Zatur. П, 88; Adalb. Cnota 32; Brzoz. Cnota 16.
Цомоґи 
1. Послідні з мене цомоґи тьигнут. (Наг.)
Висисають із мене всю силу, обдирають із усього добра. Значення слова «цо моги» plurale tantum) не ясне; звязок з польською фразою «Co moge» сумнівний, але все таки можливий.
Цуд 
1. Бог би го на цуд видав та на прислівйи! (Наг.)
Прокляття.
Цукор 
1. Він має цукор на язиці. (Снят.)
Говорять про облесного чоловіка.
Цундравий 
1. Цундравий ходит. (Наг.)
Говорять про обдертого чоловіка. «Цундравий» походить від «цундер», пор. російське «цугундеръ» і увагу Ягіча про се слово в Archiv fur Slaviзсhe Phil. т. I.
Цундря 
1. Цундрьи з тебе висит. (Наг.)
Цундря – шматки пороздираного полотна або сукна.
Цур 
1. Цур дурня та масла грудка. (Ільк.)
Примовляють дурневі, коли жадав чогось такого, чого нема, або говорить дурниці.
2. Цур поганим очом! (Висіцко Вижне).
Варіант до попер, ч.
3. Цур очам! (Гнідк.)
Відворотна формула проти поганих очей.
4. Цур тобі та пек! (Ільк.)
Відпекуються від поганого чоловіка. Пор. Даль І, 281.
Цураха 
1. А цураха би їй була, пек та осина! (Княж.)
Прокляття.
2. А цураха поганим очом ! (Княж.)
Відворотна формула проти поганих очей.
3. Цураха поганим очем! (Ільк.)
Варіант до попер, ч.
4. Цураха ти! (Лол.)
Говорять немилому чоловікові, або коли хто скаже образливе слово.
5. Цурахи дитині! (Гнідк.)
Відвертають від дитини вплив нечистої сили.
Цуцик 
1. То ще цуцик такий, що сі панови до ноги лестит. (Наг.)
Говорять про підлесливого чоловіка.
Цюр 
1. Хоть не цюр, то к-ш. (Гнідк.)
Говорять, коли замісь сподіваного много дістають хоч трохи. Пор. Слав. І, 18; Muka 2568.
Цюріти 
1. Аж цюрит з мене, так єм промок. (Наг.)
Говорить промоклий чоловік. 
2. Цюрит дощ, як вода з решета. (Наг.)
Говорять про густий, уливний дощ.
3. Цюрит із нього кров потоками. (Наг.)
Говорять про тяжко пораненого чоловіка.
Цюрок 
1. Цюрком сі з мене ллє, так єм промок. (Наг.)
Говорить промоклий чоловік.
Цюцька 
1. Як би не хотів цюцька, не вийшла би д ньому муцька. (Богородч.)
Жартують із парубка, що виваблює з хати дівку на постояне. «Цюцька» – песик, а «муцька» – сучка.
Цьвок 
1. Цьвок у голову забити. (Гнідк.)
Задати комусь тяжке діло або тяжку загадку.
Цьом 
1. Цьом біду під фіст! (Нижнів).
Значення неясне. Пор. т. І, Бозя 1.
Цьотка 
1. Чи ті цьотка напала? (Сор.)
Цьотка – горячка, лихорадка, пропасниця.
Чайка 
1. Здибав го, як чайку на гнізді. (Ільк.)
Заскочив його несподівано.
2. Пігі, пігі, чайка, де твої яйка? (Цен.)
Примовляють чуючи пігікання чайки або кивбіски.
Чарка 
1. Віпив чарку, віпив дві, зашуміло в голові. (Ворохта).
Говорить чоловік на «веселі», т. є. випивши пару чарок.
2. Наша чарка повна зеленого вина: як налив до краю, то пий до дна. (Залісє).
Примовляють частуючи гостя. Зелене вино – горілка, яку держать звичайно у фляшках із зеленкуватого скла.
Чарівниця 
1. Чарівниця два духи має. (Мшан.)
Народне вірування.
Чарувати 
1. Очарувала його, дала йому якесь любимене. (Борис.)
Говорять про дівку або жінку, до якої причепився якийсь чоловік із любовними афектами.
Час 
1. Аби лиш чьис до того прибрати. (Наг.)
Говорять про трудне або таке діло, що вимагає багато вільного часу, пр. сіть виплести.
2. Аби час провести. (Льв.)
Говорять люди проводячи вільний час у шинку або за грою в карти. 
3. А лихий чьис тебе знав! (Цен.)
Говорять до незнайомого чоловіка, що шукає собі напасти.
4. Без чьису сі вродив, без чьису виер. (Наг.)
Говорять про чоловіка, що бідував усе життя і згинув марно.
5. Був би чьис, був би й гріш. (Наг.)
Говорить чоловік, якому за звичайною роботою ніколи заробити зайвий гріш, пр. фірманкою.
6. Був на то чьис тай минув. (Наг.)
Говорять про запізнене діло.
7. Буде чьис красно ходити, коби в чім. (Наг.)
Відмовляв чоловік, якому закидують просте убрання. Пор. Сим. 2372.
8. В добрий чьис сказати, а в лихий замовчати. (Наг.)
Народна віра в добрі і злі хвилі або дні. Пор Даль І, 522.
9. В сам чьис! (Наг.)
Саме в пору, коли треба. Пор. Е, Rot. 555; Слав. II, 183.
10. Все добре в свій час. (Льв.)
Кожне діло треба робити в відповідну пору. Пор. Гильф. 2654.
11. Все до чесу. (Карл.)
Все минуще, триває лише якийсь час. Пор. Wand. V, Zeit 316; Adalb. Czas 70.
12. В часі всьо здасться. (Ком.)
Не здасться сьогодня, то здасться пізніше.
13. Дай Боже чьис добрий! (Наг.)
Формула привітання чоловіка, що застав інших при якімось ділі.
14. Дармо час гаяти. (Льв.)
Пустувати, проводити час за пустою розмовою.
15. Дасть Біг чьис, дасть і пораду. (Наг.)
І найтяжше лихо з часом промине, коли чоловік знайде на нього спосіб. Пор. Wand. V, Zeit 374.
16. Де він на тото всьо чьис бере? (Наг.)
Говорять про чоловіка, що багато робить.
17. Де ся тії часи діли, коли сами ковбаси до губи летіли? (Ільк.)
Жартують із тих людей, яким сняться золоті часи. Пор. Adalb. Czas 49; Сelak. 498.
18. Днись час хиб. (Мшан.)
Не платиться добре за роботу.
19. До часу збан воду носит. (Гнідк.)
До часу чоловік шкодить іншим, потім йому урвеся. Пор. Даль I, 270.
20. До чьису буїт, до чьису збуй. (Город.)
Значення неясне.
21. До чьису збанок воду носит, поки му сі вухо не ввірве. (Наг.) ...поки сі ...ви врве. (Іванівці К.)
Просторійші варіанти до ч. 12.
22. До якогось часу відводиться. (Тухля).
Про діло, що проволікається довший час. 
23. Є час на все, та не завше. (Гнідк.)
На кожне діло в час, але не в кожний час можва робити якесь діло.
24. За добрих часів, то й біда робитсі. (Колом.)
В добрі чоловік завсідя знаходить собі якусь біду.
25. На часом всьо приходит. (Петр.)
Час приносить із собою найрізніші події. Пор. Brzoz. Cias 50; Zatyr. IX, 85; XI, 97; Сelak. 262.
26. Іди в лихий чьис та в куцу годину! (Наг.)
Виправляють ненависного чоловіка з хати або з села.
27. Коли то на то чьис буде? (Наг.)
Говорять про якесь далеке, нелегке діло.
28. Красний чьис прожив. (Наг.)
Говорять про чоловіка, що прожив у достатку довгий вік. Пор. Wand. V, Zeit 819.
29. Ледви ци ми на то чьис позволит. (Наг.)
Говорить чоловік маючи під руками одне діло, коли йому насувається інше.
30. Мій час ни довгий. (Ю. Км.)
Мені вже не довго жити.
31. На все часу треба. (Льв.)
Жадне діло не зробиться в одній хвилі. Пор. Wand. V, Zeit 272; Adalb. Czas 47.
32. На всьо свій чьис. (Наг.)
Для всякого діла приходить відповідна пора. Пор. т. І, Всьо 65; Libl. 11; Wahl І, 78; Дик. 1139; Wand. I, Alles 4; Dmg 18; V, Zeit 6.
33. На всьо час прийде. (Льв.)	
На кожне діло прийде час.
34. Най з тимой чьисом іде. (Ніг.)
Говорять про всяку лиху пригоду.
35. На це треба часу немалого. (Снят.)
Се вимагає довгої праці.
36. Не в час даш хліба густо, коли зубів в губі пусто. (Ільк.)
Говорить старий батько до сина, якй доробившися годує його на старості літ.
37. Не знає, де свій чьис подіти. (Наг.)
Говорять про чоловіка, що нудьгує не знаючи, що з собою робити.
38. Не маю часу: як сиджу, то танцюю, а як стою, то їм. (Підгірка).
Жартують із жінки, що ніколи не має часу, хоч нічого пильного не робить.
39. Не трать часу, поки бритви голять. (Ільк.)
Не трать часу, поки є сила і нагода до роботи.
40. Не чьис стайню замикати, коли коні вкрали. (Наг.)
Говорять про чоловіка, мудрого по шкоді.
41. Нині такий чьис, що соломйиний парубок золоту дівку бере. (Наг.)
Такий час, що парубків мало, а дівок багато.
42. Ні на що му чьису не стає. (Наг.)
Все чимось занятий, нічого не може скінчити.
