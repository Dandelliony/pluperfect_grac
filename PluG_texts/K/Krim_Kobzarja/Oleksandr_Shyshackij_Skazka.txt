Сказка про бога Посвыстача 
Стариє люде кажуть, що колись були люде зовсім не таки, єк тепереньки; були, кажуть, і великіє та гонкі́є так, що одна нога, примірно сказать, нам по плече досягала, а в наших хата́х тепереньки їм і жить би не по мірі. Сказано, пора од пори усе маляться. – Колись, кажуть, – Бог то його знає, уже коли се буде, – зростуть такі люде, єк у нас мурашки́, да тогді уже, поговорують, і конець світу буде. Бач, кажуть стариє люде, да Бог-то його знає, видкуля вони сеє уже знають, – чи то їм уже такеньки прадіди розказали, чи інак як, Господь їх знає!.. Як-то воно буде таке, що люде так ізживуться, що єк комашки ті стануть! – Аже ж то, єк подиви́ться на теперешнього чоловіка, дак іще либонь не швидко таке мале переробиться, і світ іще замісь довго стоять буде. Не нам, бач, дождать сього, хіба вже діти наші чи внуки, або й далі!..
Да то сказано, що люде сі великіє були зовсім не те, що ми, християне; у їх і бога якось і́нак звали, – кажуть, Посви́стач єкись. Він, кажуть-то, установляв годину усюди, а більше нічого і не знав; об другім чім другіє знали і порядок свій давали…
Так-то було колись, про що вам стара Гу́йдиха верзякає… (При этом рассказчица улыбнулась.) Сказано: старому брехать – не ціпом махать…
Ото, кажуть, – слухайте ж, бо се вже справедна́ казка починається! – у сих великих людей старші́й єкись був Князь, да задумав він жениться, щоб по собі було кого на царстві зоставить. Став сей Князь людей своїх ззивать. Зійшлися усі стариє, розумни голови, що совіт давали свойму Князю; він їм і каже:
«Оце, слуги мої вірниє!
Нам треба знать,
Кого посля мене на царство зоставить,
Щоб вами,
Розумними головами,
Добре-предобре править,
Часом моєї смерти, щоб ви знали,
Кого царьовать поставить».
От, йому і кажуть:
«Ще ти, наш старшій Князю, наша голова народна,
Ще ти сам можеш добри[й] совіт дать
І своїм розумом помірковать,
А коли дозволиш, дак ми тобі от що скажем…
Не прикажи нас казнить і рубать,
А позволь нам тобі красную княгиню достать;
Позволь корабелі стругать,
Да на сине море виїжджать».
Тут старшій Князь усміхнувся…
Повелів кораблі знаряжать
І нові будовать;
А в кораблі війско насажувать
І кадки́ меду уставлять,
Щоб було з чим по синьому морю гулять
Да красную княгиню затримать
І шановать.
Єк зобрали ж да збудовали кораблі,
Тогді став Князь у волосяну́ да́ху одягаться
Да золотим череслом пудперя́зуваться,
Стали вірниє слуги його на майданах громадиться
Да свойму богу Посвистачу молиться,
Щоб він їм годину дав
Та моря не турбовав.
Стали за сим вони збираться
Да корабелі свої у море випускать;
Стали корабелі свої чайми пудимать;
Єк стадо лебедюв вони од берега одпливали,
По синьому морю єк бджоли сновали,
Що аж море собою, неначе хмарами тими,
Крийма-укривали.
Їде Князь старшій з своїм військом по круглому морю
До землі Християнської,
Щоб там у ляк своїми кораблями усіх постановити
І собі красную княгиню в замужжє достати.
Єк стали вони до Християнської землі доїжджати,
Стало старшого Князя удале серце недобре зачувати,
І каже він своїм радним слугам:
«Ей ви слуги мої,
Рати вірниї!
Щось моя душа недобре чує:
Що ні сон не йде, ні хліба із’їсти,
Ні води іспити, –
Коли б нам часом отут своїх душ не положити».
Тогді стари голови стали Князя резонити,
Що на синьому морю їм нічого боятись:
Бачь, вони свого бога Посвистача прохали моря не турбовати.
Єк тільки ж до берега Християнського вони стали допливать, –
Став чорни[й] орел над морем літать,
А літавши, став він голосом казать:
«Пхе, руська кость пахне!»
Став народ Християнськи[й] до моря зиходиться
Да Бога свого прохать,
Щоб він корабелі вражеські вітром розогнав
Чи водою потопив.
Став Бог Християнський буру пуднимати,
Да круглеє синє море із свого ложа вивертати,
Тогді кораблі по морю без ладу гуляли,
Чайми їх вітром ламало
Та по води розкидало;
Стало військо Князя старшого у морі потопать,
Став тогді старшій Князь своїм радним слугам казать:
«Ей ви, слуги мої вірниї!
Не єсть се бог наш Посвистач бог настоящи[й],
Що він сьоєї бурі не втиши́в
Да наші кораблі в такій сили потопив;
Десь наш бог Посвистач спав
Чи в Макоші гуляв…
Єсть-то Бог настоящи[й] –
Бог Християнськи[й]».
Тогді старші[й] Князь кораблі свої останні завертав
Да назад одпливав.
Єк приїхав Князь старші[й] у свою невірную землю,
Став він совіт старих людей ззивать,
Та збирать,
Та в Християньску землю посилать,
Щоб вони там віру займали
Да Християнського Бога і собі Богом зазнали.
Довго стари голови мовчали,
Одні свого старшого Князя од сьоєї думки одвертали,
Другіє сами собі нарекали,
А трейті стали старшого князя важить,
Щоб швидше човни бударажить
Да у Християньску землю одпливать…
Стали вони виїжджать,
Стали тогді усі пир пировать
Да кріпким медом дорогу поливать.
Не день і не два вони так гуляли,
Покуль аж посланці з старшим Князем назад повертались,
У дудки грали
І в брязкіти брязчали…
––––
Я там була,
Мед-вино пила,
По бороді текло,
Да в роті не було;
З барилечка горілочка буль, буль,
А нашим ворогам сім дуль.
