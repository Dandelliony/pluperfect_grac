
ПОВІДОМЛЕННЯ КОМІТЕТУ 
ЦЕНТРАЛЬНОЇ РАДИ
ПРО ОРГАНІЗАЦІЮ ГЕНЕРАЛЬНОГО СЕКРЕТАРІАТУ
Комітет Центральної Ради на останнім засіданні (15 іюня) ухвалив організувати Генеральний Секретаріат Української Центральної Ради, який має завідувати справами внутрішніми, фінансовими, продовольчими, земельними, хліборобськими, міжнаціональними і іншими в межах України і виконувати всі постанови Центральної Ради, які цих справ торкаються.
На цих же засіданнях було ухвалено призначити: головою Генерального Секретаріату і Генеральним Секретарем внутрішніх справ – В.К.Винниченка, Генеральним Писарем – П.Христюка, Генеральним Секретарем фінансових справ – Х.А.Барановського, міжнаціональних справ – С.О.Єфремова, продовольчих – М.М.Стасюка, земельних – Б.Мартоса, військових – С.В.Петлюру і судових справ – В.Садовського.
Вчора в Центральній Раді одбулося перше засідання Генерального Секретаріату Центральної Ради, на якому обговорювались питання, що торкаються організації роботи Секретаріату.
Чергове засідання Генерального секретаріату одбудеться сьогодні о 10-й год. ранку в Центральній Раді.