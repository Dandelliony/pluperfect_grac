
Закон
про Виділ Української Ради
4 січня 1919 року
Українська Національна Рада постановила:
§1. Українська Національна Рада вибирає з-посеред себе Виділ з 9 
членів, якому проводить, як десятий член, Президент Української 
Національної Ради, а на случай його перешкоди найстарший віком 
його заступник.
§2. До компетенції Виділу Української Національної Ради належить:
а) іменувати членів правительства;
б) приймати й уділяти їм димісії;
в) виконувати право амнестії й аболіції, а то на внесеннє Державного Секретаріяту судівництва. В справах військового судівництва може Виділ Української Національної Ради перенести право виконування амнестії на Раду Державних секретарів;
г) іменувати начальників верховних державних урядів цивільних і військових;
д) удостовіряти й оповіщувати закони.
§3. Виділ Української Національної Ради скликує в міру потреби Президент Української Національної Ради, а в случаю його перешкоди найстарший віком його заступник. Він репрезентує Виділ і підписує його письма.
§4. Виділ Української Національної Ради вибирається на час її каденції, а влада його гасне з хвилею вибору нового Виділу новою Радою.
§5. Рішення Виділу западають більшістю голосів, а в случаю рівности голосів стає рішеннєм те внесеннє, за котрим голосував президент.
До важности рішень треба присутности що-найменше шести членів Виділу.
§6. Отсей закон входить в силу з днем ухвалення. 
