
ЗАКОН ПРО ПОДІЛ УКРАЇНИ НА ЗЕМЛІ
[6 березня 1918 р.]
§1. Поділ України на губерні і уїзди скасується.
§2. Українська Народна Республіка розділяється на такі землі: 
1) Підляще, центр Боресть; 2) Волинь, центр Луцьк; 3) Погорина, центр Рівне; 4) Болохівська земля, центр Житомир; 5) Дреговська земля, центр Іскорость; 6) Дреговицька земля, центр Мозир; 7) Київ з околицею (приблизно на 20-30 верст); 8) Поросє, центр Біла Церква; 9) Черкащина, центр Черкаси; 10) Побожє, центр Умань; 11) Поділе, центр Камінець; 12) Брацлавщина, центр Вінниця; 13) Подністровє, центр Могилів; 14) Поморе, центр Миколаїв; 15) Одеса з околицею; 16) Низ, центр Єлизавет; 17) Січа, центр Катеринослав; 18) Запороже, центр Бердянськ; 19) Нове Запороже, центр Херсон; 20) Азовська земля, центр Маріуполь; 21) Сіверщина, центр Стародуб; 22) Чернигівщина, центр Чернигів; 23) Переяславщина, центр Прилука; 24) Посемє, центр Конотоп; 25) Посуліє, центр Ромен; 26) Самара, центр Кремінчук; 27) Полтавщина, центр Полтава; 28) Слобідщина, центр Суми; 29) Харків з околицями сумежними; 30) Донеччина, центр Славянськ; 31) Подонє, центр Острогожськ; 32) Половецька земля, центр Бахмут.
§3. Остаточним розмежованнєм Української Народньої Республики з сусідніми державами число земель може бути змінено.
§4. Про докладне розмежоване земель Раді Народніх Міністрів поручається внести осібний законопроект можливо ближчім часі.
§5. Про організацію самоврядування і влади адміністративної, судової і військової, згідно з зазначеним в §2 поділом на землі, Раді Народніх Міністрів доручається ввійти в наскорішім часі з осібним законопроектом.
§6. З заведением нових органів самоврядування і влади земель губернські і уїздні установи будуть скасовані, а діловодство і майно їх буде передано в порядку, який буде уставлений особним законом.
З орігіналом протоколу згідно.
Заступник Голови Української Центральної Ради Арк. Степаненко
Секретар Української Центральної Ради Мик. Чечель
Ствердив: в.о. Генерального Писаря Ів. Мірний