Розпорядок Диктатора ЗУНР в справі зорганізування Комісії кодифікаційної при Уряді Диктатора ЗУНР для справ внутрішніх, судівництва і комунікації 
Диктатор Західно-Української Народної Республіки
Розпорядок Диктатора ЗУНР з дня 30 серпня 1920
в справі зорганізування Комісії кодифікаційної при 
Уряді Диктатора ЗУНР для справ внутрішніх, судівництва і
комунікації
§ 1
Для підготування і розроблення матеріалів, потрібних для законодатної діяльності Уряду, утворюється при уряді Диктатора ЗУНР для справ внутрішніх, судівництва і комунікації постійну Комісію кодифікаційну, якої членів іменує і звільняє Диктатор ЗУНР на внесення Уповноваженого для справ внутрішніх і прч.
§ 2
Завданням сеї Комісії, яка стає під проводом Уповноваженого Диктатора для справ внутрішніх, судівництва і комунікації і якої діяльність обіймає усі області адміністрації, є:
1/ усталити, які закони і розпорядки видано на Західній Україні за часів української влади, та провірити їх форму і зміст,
2/ ствердити, які закони і розпорядки видано в часі, коли Всхідна Галичина була окупована через Польщу, та заопініювати, котрі з тих законів і розпорядків мусили б бути сейчас ухилені, котрі вимагають певних змін, а котрі можуть бути без змін рециповані,
3/ розслідити, які зміни в устрою держави, в законодавстві, адміністрації та організації урядів перевели по розпаді Австрії сукцесійні держави /Чех.[ія], Нім.[еччина], Австрія, Югославія/,
4/ уложити план обняття адміністрації на території Всхідної Галичини.
§ 3
Правильник для внутрішнього урядування Комісії кодифікаційної наданий буде розпорядком уповноваженого для справ внутрішніх, судівництва і комунікації.
§ 4
Розпорядок сей обов’язує з днем 30 серпня 1920.
§ 5
Виконання сего розпорядку доручу уповноваженому для справ внутрішніх, судівництва і комунікації.
Відень, дня 30 серпня 1920.
Диктатор ЗУНР: Петрушевич
