
ПОСТАНОВА НАРОДНИХ КОМІСАРІВ УСРР
186. Про ознаки куркульських господарств, до яких належить прикладати Кодекс законів про працю
РАДА НАРОДНИХ КОМІСАРІВ УСРР ПОСТАНОВИЛА:
І
1. Встановлюючи ознаки куркульських господарств, що в них належить прикладати до законів про працю із змінами й доповненнями, передбаченими у постанові Центрального Виконавчого Комітету і Ради Комісарів Союзу РСР з 20 лютого 1929 р. «Про порядок прикладання Кодексу законів про працю у куркульських господарствах» (Зб. Зак. СРСР 1929 р. № 14, арт. 117), визнати, що до куркульських господарств належать усі селянські господарства, що мають одну з таких ознак:
1) коли в господарстві систематично вживається найману працю для сільськогосподарських робіт, або в кустарних промислах та підприємствах у розмірах, що «причиняють позбавлення виборчих прав за арт. 4 постанови ВУЦВК і РНК УСРР з 3 жовтня 1928 р. «Про вибори до Рад» (36. Уз. УСРР за 1928 р. № 27, арт. 238);
2) коли в господарстві є: млин, олійня, круподерня, шеретовка, вовночесальня, шаповальня, терковий заклад, сушарня для картоплі, плодів або городини, гарбарня або цегельня чи інший промисловий заклад – якщо в цих підприємствах вживається живу рушійну силу або механічні двигуни, а так само коли в господарстві є водяний млин або вітряк з двома і більше осадами;
3) коли господарство систематично здає в найми складні сільськогосподарські машини з механічними двигунами;
4) коли господарство здає в найми постійно або на сезон окремі устатковані приміщення під житло або підприємство;
5) коли члени господарства торгують, живуть з лихварства, комерційного посередництва, є служителями культу або мають інші нетрудові прибутки, а так само, коли будь-хто з членів господарства вибирає реєстраційну посвідку на держання промислового підприємства де вживається найману працю.
2. Господарства, перелічені у п.п. 3 і 4 арт. 1, вважаються за куркульські в тому разі, коли підчас вирахування прибутку, оподатковуваного єдиним сільськогосподарським податком, до них прикладаються відсоткові надвишки і коли прибуток від здачі в найм[и] складних сільськогосподарських машин та приміщень протягом сезону перевищує 250 карбованців на місяць.
3. Селянські господарства, де нема ознак, перелічених у арт. 1, належать до куркульських, якщо до них прикладається індивідуальний порядок визначення прибутку, оподатковування єдиним сільськогосподарським податком.
4. Кодекс законів про працю повністю прикладається до тих господарств, що мають одну з ознак, зазначених в арт. 1, в яких розмір прибутку, вирахуваного підчас оподаткування єдиним сільськогосподарським податком, більший як 300 карбованців на їдця, але не менший як 1500 карбованців на господарство.
5. Провадити облік і складати списки господарств, зазначених в арт.арт. 1-4, покладається на сільські ради. Списки складаються окремо на господарства куркульського типу і на господарства підприємницького типу.
6. Доручити Раді Народних Комісарів АМСРР і округовим виконавчим комітетам вжити заходів, щоб негайно було запроваджено до життя цю постанову.
7. Доручити Народному Комісарові праці УСРР, порозумівшись із Всеукраїнською Радою професійних спілок і Народним Комісаріатом земельних справ УСРР, видати інструкцію па розвиток цієї постанови.
II
8. Цю постанову видано на підставі постанови РНК СРСР з 21 травня 1929 р. «Про ознаки глитайських господарств, до яких належить прикладати Кодекс законів про працю» (36. Зак. СРСР 1929 р. №34, арт. 301). [див. нижче]
9. З виданням цієї постанови касується постанову РНК УСРР з 19 червня 1928 р. «Про селянські господарства, що вживають найману працю, на які шириться правила Кодексу законів про працю» (36. Уз. УСРР 1928 р. №15, арт. 138).
Харків, 6 вересня 1929 р.
Заст. Голови Ради 
народних комісарів УСРР
СЕРБИЧЕНКО
Керівничий справ Ради 
народних коміссарів УСРР
Я.КАСЯН