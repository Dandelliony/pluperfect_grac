
НАКАЗ 
ДЕЛЕГАТАМ ДЕМОКРАТИЧНОЇ НАРАДИ 
ВІД ЦЕНТРАЛЬНОЇ РАДИ І 
РАДИ ВІЙСЬКОВИХ ДЕПУТАТІВ
[9 (22) вересня 1917 року]
Приймаючи запрошення на нараду російської демократії, Комітет Центральної Ради доручав своїм представникам обстоювати такі домагання:
1. Сформування однородного революційного і соціялістичного правительства, яке має одповідати перед демократією всіх народів Росії.
2. Передача всіх поміщицьких, монастирських та церковних земель, до Установчих Зборів в завідування земельних комітетів.
3. Встановлення державного та краевого контролю над виробом та поділом товарів.
4. Передача в завідування краевих органів власти найважніших галузів промисловости.
5. Оподаткування великого капіталу і майна та конфіскація воєнних прибутків на користь окремих країв та цілої держави.
6. Признання за всіма націями нічим необмеженого самовизнання.
7. Признання права, що кожна нація і край Росії, які того забажають, можуть скликати свої національно-краеві, суверенні (що мають незалежне од нікого право встановляти свій лад і видавати закони) - Установчі Збори.
8. Передача всій власти на Україні в руки Української Центральної Ради і її Генерального Секретаріяту, складеного на основі Статуту Центральної Ради з дня 16 іюля сього року.
9. Об'явлення, що таємні дипломатичні договори з другими державами недійсні.
10. Зроблення рішучих заходів до заключения миру і предложения союзникам одкрить переговори про мир.
11. Негайного скасовання смертної кари.
12. Розпуска Державної Думи та Ради.
13. Скликання Установчих Зборів в назначений час без дальшого одкладування.