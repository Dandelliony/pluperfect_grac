Одеський «Червоний Степ» додатком до газети видає журнал «Трактор».
Українською мовою, за окрему передплату — 13 коп. на місяць з надсилкою. Це все добре. Тільки одно не до ладу, що про трактора у «Тракторі» й словечка нема.
У числі 5-му, наприклад, тільки дві с.-г. замітки по 20 рядків кожна.
«Трактор» є «науковий і літературной журнал»… У науковому відділі є заміточка з малюнком про «Міцний людський волос», в який всебічно розглядається волосся на тілі людини…
…Як взяти «звиачйну жіночу косу, звичайно, причепивши її до чогось міцного, (радить редакція,) то можна почепити на неї 2 гармати (!?), що важуть обидві 620 пудів».
І тут ще й малюнок: на заплетених косах гармати почеплені.
«Наука» глибочезна. Замітка мабуть довго швандяла від відділу «усяких новин» американської бульварної газетки, її з повагою підібрав «Трактор».
А цього якраз було й не треба.
І не тільки через те, що по-між селянством ще й досі міцноту кіс у молодиці й без науки вміють пробувати, а ще й через те, що «наукові» відомості згаданого стилю взагалі нічого не варті і — що «Тракторові» більш личило-б добирати таких вімомостів, щоб вони були й наукові й селянинові корисні.
Далі від бульвару, ближче до «Трактора»!
