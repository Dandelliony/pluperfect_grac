Поки він навчить газету читати на досвітках, його скоріше привчать самогон тягнути.
Цих розмов, що тов. Котляренко подає чули ми. Він помиляється тому, що на досвітках не тільки тчуть і «самогон иноді буває» — ні, тов. Котляренку, самогон на досвітках то звичайна, а навіть необхідна штука. Які ж то будуть досвітки без самогону?
От чому ж не згадуєте, товаришу, про ночівки хлопців та дівчат разом? Чи ви не чули, що це вогнище поширення венеричних хвороб на селі? Чи не знаєте, що дівка часом вагітніє після таких розваг і мусить йти на аборт до баби, яка радить танцювати, взявши добру скриню, або порається шпилькою.
Одному, двом комсомольцям досвіток не розкласти. Діжка дьогтю не стане солодшою від ложки меду. А вже що хлопці пити мусять, бо инакше їх виженуть, а то під п’яну руку ще й наб’ють за те, що компанії не приймають, то це вже, напевне, буде.
Дописів про бешкетування комсомоли сільської є чимало. Зараза іде саме від досвітток і боротися проти них треба окремим фронтом. Не хата-читальня з самогоном вкупі, а або самогон, або читальня.
От як треба поставити справу. На селі вже досить є чесного й свідомого активу, щоб розпочати роботу освітню. Хай сьогодні буде п’ять, а на досвітки ходить 50, ми працюємо для майбутнього й коли видко буде, що діло посувається, до п’яти пристане більше.
Село що-день росте більше передплачує газет, більше стає до лав комсомольців і піонерів і звідти саме має йти робота проти досвіток, проти самогону, проти ночівок.
Натомісць оживити роботу читальні не тільки одною книжкою та лекцією, а й піснею, иноді й танцями, гулянками в садку коло хати-читальні. От як треба робити.
