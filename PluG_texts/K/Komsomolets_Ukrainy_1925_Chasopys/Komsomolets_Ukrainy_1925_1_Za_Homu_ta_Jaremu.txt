Которі комсомольці замісць того, щоб бути зразком для молоди, піячать та бешкетують прилюдно. (З допису).
Зразок-усе... Така уже в людей натура,
Що скільки-б ви і що не говорили — 
 — Брехня — казатиме слухач — давай нам діло,
Яка, мовляв, на ваших теревенях шкура!
Чи можна сшить кожуха з неї,
Чи теплий буде той кожух,
Чи ваше слово латане брехнею
І брехні ваші — хух и дух?!
Шукати прикладів не будемо десь в полі — 
Під носом їх у вас що-дня доволі.
Аж озирніться-но сюди-туди,
То, мо, й себе врятуєте з біди.
В селі, чи в місті, чи в заводі,
А взагалі однако, де — 
У свято, а, мо, в будень по свободі — 
Якось по вулиці Хома іде.
Піджак на опашки, розхрістана грудина,
Немов гніздо, на голові чуприна,
Червоний ніс, маленькі оченята,
А з рота лізуть — м-а-а-т-и-и!
А за Хомою ще й Ярема,
Грицько, Юхим, Павло, Панас,
Артем, Дмитро, Антін та Влас — 
Немов республіка якась окрема:
 — Отак чини, як я чиню — 
Пий горілку аби чию,
Чи в Дениса, чи в Матвія — 
Поки своя не поспіє.
До села, до села
Стала комсомолія — 
Маю собі добру звичку
З чаркою робити змичку!
Мало маю тепер часу
Розворушувати масу — 
Самогонку буду гнати,
Буду з хлопцями гуляти!
Аж пил іде, гудуть музики
Та репають од танців черевики,
Ревуть лицем до маси хлопці,
Немов ті радіо-голосномовці.
Попереду Ярема із Хомою:
 — А ну дівчат у комсомол втягати,
Дайош Варшаву, чи то-пак до дівчат за мною! — 
У крик та хто куди дівчата.
 — Ламай... Валяйте... Оживляй роботу! — 
Надає попереду Хома охоту.
Тріщать тини, ворота, халабуди — 
За троє гін минають хлопців люди.
 — Грай, музико, на дуду, на дуду — 
Я до клубу не піду, не піду!
Краще з хлопцями на волі — 
Ніж нудитись в комсомолі!
А люди чують та й кивають:
 — Хіба це комсомольці-гультіпаки!
Лякать людей та гвалтувать собаки
Тільки й знають! — 
А тут міліція наскочить ненароком,
До буцегарні цупить ще й до суду — 
І вилізлуть, мовляли, хлопцям гулі боком
На глум та на публіку люду.
Трапляється... Буває часом
Таке-о на селі, у місті, чи біля заводу...
Погані, вам скажу я, приклади для маси — 
І віри більше вам за це не дасть ніхто і з
віку й з роду!
