Холод. Стукаючи ногою об ногу, сидять на лаві селяни, що прийшли з близьких сел погуляти в садку і подивитися кіно-картину «В тилу у білих». І сад і картина подобалися селянам. Одне псувало вражіння — це поведінка молоди, що п’яною гурьбою вешталася по садку. Постійні одвідувачі садка до цього вже звикли, селянам же, що перший раз попали сюди, здавалося дуже дивним. Селянські хлопці несміливо ходили по садку, розглядаючи його.
Коли ось їх угледіли наші, городські. Раптом оточили їх. Почали насміхатися і викидати ріжні «жарти». Підбігли наприклад до одного селянського хлопця, накинули йому петлю на шию і почали тягти. Той проситься пустити, але прохання не помага — петля затягається тугіше. Хлопець, витріщавши очі, починає кликати на допомогу. В відповідь на це зо всіх боків роздається регіт.
Нарешті знущателі лишили свою жертву і пішли далі матюкаючись так, що далеко ті мудрі речі було чутно.
А ось з’явилися і «королі Амура».
Всі п’яні, як кажуть «в доску».
Гірко тому доведеться, хто хоть слово скаже «королям» про їх поведінку — «блин» зроблять з нього. В саду часто бувають кулачки.
Скаржаться робітники та селяни на порядок, що панує в садку. Розпорядники теж бояться цих гусей.
Правління клубу, встанови відповідні порядки — п’яних не слід пускати в садок.
