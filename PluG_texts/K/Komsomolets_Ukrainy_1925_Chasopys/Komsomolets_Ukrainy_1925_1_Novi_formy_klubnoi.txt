Наша клубна робота ще не дійшла належної височини. А як-раз тепер ця робота набуває особливої важливости, бо лави нашої спілки збільшилися мало не вдвоє, і серед їх треба провадити виховавчу роботу. В боротьбі з неорганізованими гулянками робітничої молоди клубна робота має велике значіння.
Недавно відбулася політосвітня нарада, що вирішила в основу клубної роботи серед молоди покласти роботу юнсекцій. Бюро комсомольських організацій повинне потурбуватися, щоб до бюра юнсекції ввійшли комсомольці, що раніш працювали в клубі й користувалися авторитетом. Одначе, треба твердо пам’ятати, що не садовити треба бюро, а його обирати.
Працю гуртків треба ставити так, щоб вони не були «клубом в клубі», щоб вони вели свою роботу під керовництвом правління клубу. Гуртки молоді відріжнятимуться од инших гуртків більшою зацікавленістю в їх роботі бюра юнсекції та методикою роботи.
Одмічено необхідність провести «день молоди», українізувати роботу, звязати її з правлінням клубу, притягти правління клубу до зміцнення юнсекції, то-що.
