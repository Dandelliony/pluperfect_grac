Так сказали комсомольці з Демків, Золотоношської округи. Прислали до нас з району секретаря. Прийшов він на село й зразу — до першого, що здибав:
 — Дай, каже, де «пошамать і чокнуть».
Той хлопець і повів. Через півгодини п’яний у клуб приходить:
«Мене прислано підняти у вас роботу».
 — Еге, кажемо, нічого парнішка, піднімати хоче, а з самого, як з куба, несе. Порадилися й закомандували:
«Намісці кругом, в райком, кроком руш».
А Райком просили, щоб нам висилали далі тверезих.
