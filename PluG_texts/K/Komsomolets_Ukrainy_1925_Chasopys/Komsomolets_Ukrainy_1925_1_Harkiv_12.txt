 — Лютують безсилі кати. Французький імперіялизм, що збанкротував в Локарно відносно Німеччини, в Мароко відносно рифів, тепер збанкротував відносно друзів в Сирії. Розгром Дамаску військом ген. Саррайля — це кривава росписка у власному безсильстві. Не можучи справитись з повстанським рухом, опікшись на «управлінні» Сірією (по мандатові Ліги Націй), Франція, скаженіючи від безсильства, показала справжнє обличча мандатної системи: нести «культурну опіку» над «відсталими» народами на кінці багнету та на гарматних бомбах. Раніш боротьба за колонії йшла між імперіялистами; тепер вона йде вже між колоніяльними народами та імперіялистами. Шанхайський розстріл, Дамаський погром та Мароканська війна — це нові сторінки в боротьбі за Схід, сторінки, що розпочинають нову історію колоніяльного визволення.
 — Рятуйте Ракоші! В полоні у Хортієвих катів мучать проводирів угорського робітничого руху. Ввесь світ кипить обуренням з приводу майбутнього польового суду над ними. Зо всіх кінців світу лунають голоси в оборону Ракоші та його товаришів. І в ці дні приїздить Макдональд до Будапешту брататись з угорським урядом та угорськими соц.-демократами. Промовляє про все, — але ні слова про Ракоші. Вони, Макдональди, не бачуть, не чують, вони глухі і сліпі до того, що обурює весь світ. Вони співають про «демократію», коли коло їхніх ніг лежить ця сама фальшива демократія, скована за рукі і ноги. Вони дивляться на небо, а хата їхня з краю — небесного престолу. Голосніше ж голос протесту, обурення, голосніше голоси проклонів зрадникам, голос ніше голос в оборону Ракоші. Угорських робітників треба врятувати!
 — Війна спекуляції. Видуруковано і оповіщено наказа тов. Дзержинського про боротьбу з спекуляцією на риночних цінах. В умовах товарного голоду та реалізації врожаю ця спекуляція носить характер не тільки злочинства, але й контрреволюційної погрози. Вона підточує змичку міста з селом, плутає плани господарчого розвитку, зриває соціялистичний розвиток. Уряд оповістив війну спекуляції. Ця війна повинна бути і буде такою самою переможною, як і всі наші війни за право будувати соціялізм. Боротьба з спекуляцією повинна спертись на поміч широкого радянського суспільства. Тільки за його допомогою можна буде замкнути ножиці і ними одрізати голову спекуляції. З фронту війни з спекуляцією не повинно бути дерезертирів.
 — «17-те жовтня». 30 (17) жовтня 1905 р. Микола Кривавий «всемилостиво» дав народові «конституцію». На цій конституції було скликано Державну Думу — російський парламент, за якого Столипин сказав: »У нас, Слава Богові, парламенту немає». Цими словами досить характеризується миколаївська конституція. Але те, що цар дав, хоч і куцу, конституцію свідчить, що самодержавіє почало тріщати. Під натиском першої революції самодержавіє затріщало. А констітуція була першим офіційним визнанням цеї революції, визнанням безсильства самодержавія перед лицем нових народніх сил — пролетаріяту та трудящого селянства.
