Передмова до українського видання 
І 
Перший том цього нового українського видання «Капіталу» З’являється саме до 50-ої річниці смерти К. Маркса, 65 років по тому, як уперше опубліковано цей твір. За цей час сталися величезні всесвітньо-історичного значення події, які на практиці, в боротьбі кляс, цілком і повнотою потвердили викладене в цьому творі революційне вчення Маркса. Незмірне історичне значення «Капіталу» саме в тому, що в ньому Маркс, творець матеріялістичної діялектики, застосовуючи її до суспільного життя, відкрив економічний закон руху капіталізму, його виникнення, розвитку й загибелі, розкрив усі суперечності і клясові антагонізми капіталістичного суспільства, показав справжнє становище пролетаріяту в цілому устрої капіталізму, обґрунтував його всесвітньо-історичну ролю, довів історичну доконечність пролетарської революції та диктатури пролетаріяту і тим самим дав до рук пролетаріяту могутню зброю в його революційній боротьбі за знищення капіталістичного устрою і побудову безклясового соціалістичного суспільства. «Велика всесвітньо-історична заслуга Маркса й Енґельса полягає в тому, що вони науковою аналізою довели неминучість краху капіталізму і переходу його до комунізму, в якому не буде більше експлуатації людини людиною. Велика всесвітньо-історична заслуга Маркса й Енґельса полягає в тому, що вони вказали пролетарям усіх країн їхню ролю, їхнє завдання, їхнє покликання: встати першими до революційної боротьби проти капіталу, об’єднати навколо себе в цій боротьбі всіх трудящих і експлуатованих» ( Ленин , Сочинения, т. XXIII, стор. 276). «Капітал» є головний твір Маркса. В ньому Маркс виклав своє економічне вчення — головний зміст своєї революційної теорії. В «Капіталі» Маркс простежив історичний розвиток капіталізму «від перших зародків товарового господарства, від простого обміну... до його вищих форм, до великого виробництва» (Ленин, Сочинения, т. ХУІ, стор. 352). Маркс показав, що просте товарове господарство в наслідок внутрішньої діялектики свого розвитку неминуче перетворюється на капіталізм. З усією силою матеріялістичної діялектики Маркс розкриває в «Капіталі» специфічну історичну суть капіталістичної формації, її внутрішні, іманентні суперечності й клясові антагонізми. З надзвичайною ясністю і простотою Маркс показує в «Капіталі », що єдиною метою капіталістичної продукції є продукція додаткової вартости, видушування з найманого робітника якомога більше додаткового продукту, додаткової неоплаченоїпраці. Продукція додаткової вартости є основа капіталістичної продукції, її рушійний чинник і мотив. Засоби продукції тут інакше не функціонують, як лише засіб висмоктувати з найманого робітника додаткову працю. Вони протистоять йому як чужа власність, що панує над ним, пригнічує його, вимагає від нього напруженої, надмірної праці, отже, протистоять йому як капітал. «Вчення про додаткову вартість є наріжний камінь економічної теорії Маркса»( Ленин , Сочинения, т. ХУІ, стор. 351). В ньому Маркс розкриває суть капіталістичної експлуатації, показує економічну основу клясового антагонізму між буржуазією і пролетаріятом, полярність їхніх клясових інтересів. У вченні про додаткову вартість Маркс оголив експлуататорську природу капіталістичної продукції і показав, що капіталістична експлуатація своєю силою і натиском на безпосередніх продуцентів перевищує всі інші способи експлуатації, які тільки знала людська історія до капіталізму (див. «Капітал», т. І, розд. 8, § 2). Яким жалюгідним, пласким і апологетичним виступає в світлі Марксового вчення про додаткову вартість мудрування сучасних теоретиків II Інтернаціоналу про «господарчу демократію» і спільність інтересів капіталістів і робітників. Як низько треба впасти в своїй службі капіталові, щоб, прикриваючись ім’ям Маркса, закликати робітничу клясу до співробітництва з буржуазією й лікування капіталізму. В «Капіталі» у своєму вченні про методи продукції додаткової вартости Маркс показує, що «за капіталістичної продукції розвиток продуктивної сили праці має на меті скоротити ту частину робочого дня, протягом якої робітник мусить працювати для себе самого, щоб саме цим здовжити другу частину робочого дня, протягом якої він може працювати задурно на капіталіста» (стор. 257 цього українського видання). Отже, розвиток продуктивної сили праці за капіталізму (кооперація, мануфактура, велике машинове виробництво) є лише засіб збільшення продукції додаткової вартости, лише засіб дедалі більшої експлуатації робітничої кляси. Усупереч всім апологетам капіталу, Маркс показав, що машина за капіталізму не тільки не полегшує праці робітника, а веде до ще більших мук праці, здовжує робочий день, до крайніх меж посилює інтенсивність праці, втягує в процес експлуатації в масовому маштабі жінок і дітей. «Виснажуючи до крайности нервову систему, машинова праця пригнічує багатобічну гру мускулів і відбирає всяку змогу вільної фізичної і інтелектуальної діяльности. Навіть полегшення праці робиться засобом тортур, бо машина не визволяє робітника від праці, а відбирає його праці зміст» (стор. 350 цього українського видання). Ці жахливі наслідки капіталістичного машинового ви-робництва ще в більшій мірі виявилися в післявоєнний період розвитку капіталізму при так званій капіталістичній раціоналізації. Відзначна риса капіталістичної раціоналізації є в тому, що вона виникла в період імперіялізму, до того ж у тій стадії його розвитку, коли особливо позначилося загнивання капіталізму. Тому в капіталістичній раціоналізації основою є не зміни й удосконалення в знаряддях праці, хоч і ці моменти безумовно є, а шалена інтенсифікація праці. «Капіталістична раціоналізація у власному значенні слова, — кашетов. Куусінен, — означає, отже, натиск з метою досягти якомога більшої інтенсивности праці кожного поодинокого робітника через реорганізацію трудового процесу за конвеєрною системою або принципово схожою системою автоматичного підганяння (АпІгеіЬищ?) і контролю над інтенсивністю праці» (Промова на X пленумі ВККІ). Тільки зрадники робітничої кляси, соціяль-фашисти, могли боронити і боронять цей звірячий спосіб експлуатації робітничої кляси і видавати його як єдиний порятунок для неї. Блискучою аналізою діялектики процесу і геніяльною про-гнозою є Марксове вчення про процес капіталістичної репродукції. Маркс тут показав усі основні характеристичні риси капіталістичної репродукції, її суперечності, і визначив її історичні тенденції, напрям її історичного руху. Розкриваючи основні закономірності і специфічні риси капіталістичної репродукції Маркс показав те жахливе становище пролетаріяту, яке доконечно обумовлене історичним перебігом капіталістичної репродукції. Разом з тим він обґрунтував і ті великі клясові завдання, які ставить перед пролетаріятом історичний перебіг цієї капіталістичної репродукції. Аналізуючи в «Капіталі» процес капіталістичної репродукції, Маркс відкрив закони концентрації і централізації капіталу. На основі цих законів він показав суперечності капіталістичного процесу усуспільнення продукції, знищення дрібних продуцентів і розвиток лише найміцніших і технічно високо озброєних підприємств. Межі централізації Маркс визначив так: «У кожній даній галузі підприємства централізація досягла б своєї крайньої межі, коли б усі вкладені в неї капітали злилися в один-одним капітал. У кожному даному суспільстві цієї межі було б досягнуто лише в той момент, коли цілий суспільний капітал було б сполучено або в руках одного окремого капіталіста, або в руках одним-одного товариства капіталістів» (стор. 538 цього українського видання). Цим Маркс геніяльно передбачив розвиток капіталізму в напрямі капіталістичних монополій. Розвиток капіталізму на прикінці XIX і на початку XX століття цілком потвердив цю Марксову прогнозу. Ленін у своїй праці «Імперіялізм як найвища стадія капіталізму» заналізував дальший розвиток капіталізму і показав, що процеси концентрації і централізації капіталу справді привели до капіталістичних монополій, що капіталізм вступив у свою найвищу, останню стадію розвитку, в стадію монополістичного капіталізму, або імперіалізму. Народження капіталістичних монополій означає гігантський процес усуспільнення виробництва. «Капіталізм у його імперіалістичній стадії щільно підводить до найвсебічнішого усуспільнення продукції, він втягує, так би мовити, капіталістів, проти їх волі і свідомости, у якийсь новий суспільний порядок, у переходовий від повної свободи конкуренції до повного усуспільнення. Продукція стає суспільною, а привласнення залишається приватним». «Монополії, виростаючи із вільної конкуренції, не усувають її, а існують над нею і поруч з нею, породжуючи цим ряд особливо гострих і великих суперечностей, тертів, конфліктів». (Ленін, Твори, т. XIX, стор. 75, 125). Цим Ленін показує, що імперіялізм не усуває суперечностей капіталізму, а, навпаки, спричиняє нечуване загострення і поглиблення всіх його суперечностей. Імперіялізм доводить до крайньої межі класову експлуатацію й класове пригноблення пролетаріату і всіх трудящих мас, з усією силою пригнічує і експлуатує колоніальні народи, посилює ще в більших розмірах, ніж за пе-редмонополістинного капіталізму, конкурентну боротьбу між капіталістами і групами капіталістів, загострює до виняткового напруження боротьбу між капіталістичними країнами і неминуче веде до імперіалістичних воєн світового маштабу. Ленін довів, що капіталістична монополія є найглибша економічна основа імперіалізму і що вона неминуче породжує тенденції до застою й загнивання. Аналізуючи процес капіталістичної репродукції, Маркс у «Капіталі» показав, як впливає розвиток продуктивних сил на становище робітничої кляси в перебігу капіталістичної репродукції. В розділі «Загальний закон капіталістичної акумуляції» Маркс відкриває закон руху органічної будови капіталу в перебігу капіталістичної акумуляції і доводить доконечність резервної армії пролетаріяту за капіталізму. Маркс показує, що з розвитком капіталістичної акумуляції резервна армія пролетаріяту (безробіття) мусить зростати, при чому — в такій мірі і з такою енергією, як зростає акумуляція капіталу. Маркс так формулює свої висновки щодо становища робітничої кляси в розвитку капіталістичної акумуляції: «... в міру того, як акумулюється капітал, становище робітника мусить гіршати, хоч яка була б його плата — висока чи низька... Отже, акумуляція багатства на одному полюсі є разом з тим акумуляція злиднів, мук праці, рабства, неуцтва, здичавіння й моральної деградації на протилежному полюсі, тобто на боці тієї кляси, що продукує свій власний продукт як капітал» (стор. 555 цього українського видання). Отже, абсолютне зубожіння, акумуляція злиднів, мук праці — отака доля робітничої кляси в розвитку капіталістичної акумуляції. Це саме Маркс показав ще в одній із своїх ранніх праць, у конспективному нарисі теорії заробітної плати, що його ми тут подаємо у відділі додатків. «Самий мінімум заробітної плати, — каже Маркс, — має історичний рух і дедалі більше знижується до абсолютно найнижчого рівня... Отже, в перебігу розвитку заробітна плата спадає двояко: поперше, відносно, порівняно з розвитком загального багатства, подруге, абсолютно, бо кількість товарів, що їх робітник одержує в обмін, дедалі меншає». І далі: «Він мусить продукувати в дедалі важчих умовах, тобто за дедалі меншу плату і при більшій праці, за дедалі дешевші витрати продукції. Таким чином, самий мінімум дедалі більше сходить на більше напруження сил при мінімумі насолоди життям» (стор. 725, 729 цього українського видання). Правильність цих слів потверджує ввесь перебіг історичного розвитку капіталістичного способу продукції. Це відзначив Ленін ще 1912 р. Навівши офіційні дані про рух заробітної плати в Німеччині за ЗО-річний період — в останній чверті XIX віку і на початку XX віку] — Ленін каже: «Робітник убожіє абсолютно, тобто стає просто таки бідніший, ніж перше, змушений жити гірше, харчуватися мізерніше, більше недоїдати, тулитись по підвалах та горищах. Ще наочніше, однак, відносне зубожіння робітників, тобто зменшення їхньої частки в суспільному доході. Порівняльна частка робітників у капіталістичному суспільстві, що швидко багатіє, стає дедалі менша, бо чимраз швидше багатіють мільйонери» (Сочинения, т. XVI, стор. 212). З особливою силою процес абсолютного зубожіння позначився в період післявоєнного капіталізму і в найбільшій мірі підчас сучасної світової економічної кризи. Ці основані на самій конкретній капіталістичній дійсності твердження основоположників марксизму з незаперечною очевидністю показують увесь фалш псевдо-марксистів, соціяль-фашистів і буржуазних реформістів, що, апологетично прислужуючись капіталістичному ладові, або просто заперечують закон зубожіння робітничої кляси, або, як, наприклад, ренеґат Кавтський і інші теоретики соціяль-фашизму, приховуючи своє заперечення цього закону, визнавали лише відносне зубожіння робітничої кляси і в такому ж дусі тлумачили Марксові твердження. Тепер соціяль-фашизм (Кавтський і інші) і в цьому питанні, як відомо, цілковито відмогився від Марксового вчення. Теорія «політичної заробітної плати» Гільфзрдінґа, Массара, Тарнова, Бравнталя і інших соціяль-зрадників заперечує чинність закону вартости робочої сили за сучасного капіталізму і твердить про можливість безмежного поліпшення становища робітничої кляси за капіталізму. Це означає заперечення так абсолютного, як і відносного зубожіння робітничої кляси за капіталізму. Факти капіталістичної дійсности, що з незаперечною наочністю свідчать про процес абсолютного зубожіння робітничої - кляси за капіталізму, з не меншою силою б’ють і по всіх тих, що, визнаючи на словах абсолютне зубожіння робітничої кляси, на ділі, — як це робили, наприклад, т. Варґа і т. Бухарін, — ревізують марксо-ленінське вчення, відсуваючи абсолютне зубожіння робітничої кляси в колоніяльні і напівколоніяльні країни. Визволення робітничої кляси від мук капіталістичної акумуляції підготовлюється в надрах самого капіталізму. Цей процес підготови, як це показав «Маркс» у «Капіталі», іде двома лініями. З одного боку, швидкими темпами відбувається процес концентрації і централізації капіталу, зростання великого виробництва, перетворення великої маси людности на пролетарів. Цей процес разом з тим є також процес згуртовання робітничої кляси і її концентрації на найбільших капіталістичних підприємствах. З другого боку, розвиток капіталістичної акумуляції ввесь час посилює і загострює всі суперечності капіталізму, революціонізує робітничі маси і штовхає їх на шлях революції. Процес концентрації і централізації приводить розвиток продуктивних сил до таких розмірів, що вони не можуть більше рухатися у вузьких рамках капіталістичних продукційних відносин, ці останні перетворюються на пута їхнього розвитку, Маркс каже: «Разом з постійним меншанням числа маґнатів капіталу, що узурпують і монополізують усі вигоди цього процесу перевороту, зростає маса злиднів, пригноблення, рабства, виродження, експлуатації, але разом з тим і обурення робітничої кляси, щораз більшої й більшої числом, що її навчає, об’єднує й організує механізм самого процесу капіталістичної продукції. Монополія капіталу стає путами того способу продукції, що зріс за неї і під нею. Централізація засобів продукції та усуспільнення праці досягають такого пункту, коли вони стають несполучні з їхньою капіталістичною оболонкою. Її розривається. Б’є остання година капіталістичної приватної власности. Експропріяторів експропріюють » (стор. 658 цього українського видання). Імперіялізм є та стадія розвитку капіталізму, за якої централізація і усуспільнення засобів продукції досягають того рівня, коли вони вже несполучні з їхньою капіталістичною оболонкою. Монополія капіталу стає путами дальшого розвитку продуктивних сил. Капіталізм у цілому розвивається вже по низхідній лінії. Тому монополістична форма капіталу розвиває дедалі більшою мірою елементи паразитарного переродження, загнивання, занепаду капіталізму. Імперіялізм — це капіталізм, що загниває і вмирає. Він — останній етап капіталістичного розвитку взагалі. Він — передодень світової революції. Отже, пролетарська революція й диктатура пролетаріяту підготовлюються самим розвитком капіталізму. Маркс і Енгельс показали це робітничій клясі і вказали їй той шлях, яким вона мусить піти, щоб підготувати себе до цієї великої історичної місії. Це — шлях самостійних класових організацій, згуртування навколо себе трудящих і експлуатованих мас, шлях упертої клясової боротьби, революційного повстання і завоювання диктатури пролетаріяту як «переходу до знищення всяких кляс і встановлення устрою, в якому не буде поділу на кляси» (Маркс). Нині цей шлях став перевіреним на історичному досвіді, на досвіді клясової боротьби, шляхом багатомільйонних трудящих мас, що разом з пролетаріатом, під керівництвом його передового загону — комуністичних партій — штурмують твердині капіталу, а на одній шостій частині земної кулі вже переможно будують соціялізм. 1917 року сталася в Росії Жовтнева революція. Ця переможна революція «повалила панування буржуазії... експропріювала експропріаторів, одібрала в буржуазії та поміщиків засоби продукції, вперше в людській історії утворила і зміцнила диктатуру пролетаріяту у величезній країні, здійснила новий радянський тип держави і поклала початок міжнародній революції пролетаріяту» (Програма Комінтерну). Жовтнева революція розколола світ на дві протилежні, смертельно ворожі системи: систему капіталізму, що вмирає, і систему соціялізму, що зростає і розквітає. Світова історія вступила в нову смугу свого розвитку, боротьба пролетаріяту проти буржуазії піднеслася на новий , вищий ступінь. В історичній боротьбі цих двох систем перемога на боці СРСР. В СРСР — нечувані темпи розвитку народнього господарства, вивершення фундаменту соціалістичної економіки, розв’язання питання «хто — кого» на користь соціялізму і в місті і на селі, остаточне уґрунтування країни на соційлістичному шляху, перетворення країни з аґрарної і немічної на могутню і незалежну індустріальну країну, утворення найкрупнішого в світі сільського господарства, закінчення в основному колективізації в основних зернових районах, розгром куркульні як кляси, цієї останньої підпори капіталізму, знищення самої можливости розшарування селянства на експлуатованих-бідняків і на експлуататорів-куркулів, ліквідація безробіття, знищення злиднів і павперизму на селі, ентузіазм робітничої кляси й мільйонних трудящих мас на соціалістичному будівництві, перетворення праці із підневільного ярма на справу чести, доблести й геройства, ростущий добробут і культурний рівень робітничої кляси й трудящих мас взагалі, — отже успішне виконання першої п’ятирічки і перехід до виконання програми другої п’ятирічки, програми побудови безкласового соціалістичного суспільства. Ці досягнення СРСР мають безперечне міжнародне значення. «В них світовий пролетаріат старається почерпнути і справді черпає... новий арґумент за революцію проти буржуазії цілого світу ( Сталін , Промова на січневому 1933 року пленумі ЦК і ЦКК ВКП(б)). В країнах капіталізму — на базі загальної кризи капіталістичної системи, нечувана світова економічна криза, що дедалі більше загострюється, катастрофічне скорочення продукції, руйнація продуктивних сил, дедалі більше зростання безробіття, жахливе зубожіння робітничої кляси й селянства, масові самогубства, голод і холод, здичавіння, муки праці, надзвичайне загострення класової боротьби між пролетаріатом і буржуазією, загострення боротьби колоніальних народів проти імперіалістів, гарячкове озброєння, шалене готування до нової імперіалістичної війни і, насамперед, інтервенції проти СРСР, жахливий терор проти робітничої кляси, і, як підсумок, — кінець капіталістичної стабілізації й вистигання революційної кризи в ряді вирішальних країн. Капіталістичний світ наближається «до нового туру великих сутичок між класами й між державами, до нового туру революцій і воєн» (тези XII пленуму ВККІ). Перемога пролетарської революції, створення радянської системи і успішне будування соціалізму в СРСР були б цілком неможливі, коли б не було загартованої у класових боях і озброєної революційною теорією марксизму-ленінізму більшовицької партії. Так само успіхи революційної боротьби робітничої кляси в країнах капіталізму були б неможливі без утворення, зростання й зміцнення в них більшовицьких комуністичних партій, без об’єднання їх у єдиний штаб світової революції — в Комуністичний Інтернаціонал. Об’єднання передової частини робітничої кляси в свою самостійну революційну партію, послідовна класово-пролетарська лінія цієї партії, нещадна боротьба її за чистоту революційної теорії проти всякого опортунізму і зради — є доконечна умова перемоги пролетаріяту над буржуазією. Маркс перший довів це своїм ученням і своєю революційною практикою. Він перший разом з Енґельсом збудував самостійну партію пролетаріяту, написав маніфест-програму цієї партії і зорганізув перше Міжнародне об’єднання революційних пролетарів — І Інтернаціонал. Маркс показав, що для перемоги пролетарської революції треба світовому фронтові буржуазії протиставити світовий фронт пролетаріяту і фронт колоніяльного визвольного руху. В цьому його величезна невмируща заслуга перед робітничою клясою. Після смерти Маркса й Енґельса у керма революційної боротьби світового пролетаріяту став Ленін. Ленін, керуючи революційною боротьбою пролетаріяту, далі розробив Марксову революційну теорію. Ленін є геніяльний продовжувач марксизму, він сконкретизував і розвинув далі Марксове вчення стосовно до нових умов розвитку капіталізму, підніс це вчення на новий, вищий щабель. Ленінова праця «Імперіалізм як найвища стадія капіталізму», як і інші його праці, є безпосереднє продовження робіт Маркса й Енґельса, особливо Марксового «Капіталу». В своїх економічних працях Ленін, базуючись на Марксовій теорії, відкрив закони розвитку капіталізму на його останній стадії, показав, що імперіалізм є передодень пролетарської революції, розробив стратегію й тактику революційної боротьби пролетаріяту в умовах імперіалізму і, базуючись на законі нерівномірного розвитку капіталізму, розробив свою теорію пролетарської революції, в якій довів про цілковиту можливість перемоги соціалізму «спочатку в небагатьох або навіть в одній, окремо взятій, (Капіталістичній країні». Разом з тим Ленін розробив науку про переходовий період, період диктатури пролетаріяту, і розвинув далі Марксове вчення про економіку соціалізму. Ленін у своїй теоретичній роботі, застосовуючи і розвиваючи далі матеріалістичну діалектику, з усією силою свого генія показував, що «вона ні перед чим не вклоняється і самою суттю своєю є критична і революційна». Ленін провадив нещадну боротьбу як проти буржуазної науки, так і проти всякої ревізії, всякої вульґаризації, перекручення і «виправлення» марксизму. Розкриваючи клясовий експлуатоторський зміст буржуазної науки й буржуазної критики Марксового вчення, Ленін разом з тим нещадно викривав буржуазну експлуататорську суть, сповзання з клясових пролетарських позицій, дрібнобуржуазний і буржуазний опортунізм ревізіоністів усяких ґатунків і псевдо-ортодоксів із II Інтернаціоналу. Ленін провадив нещадну боротьбу з міжнароднім опортунізмом, зокрема, з російським опортунізмом-меншовизмом і його різновидністю троцькізмом, що тепер перетворився на передовий загін контрреволюційної буржуазії, і показав, що офіціальні проводирі II Інтернаціоналу зраджують пролетаріят і справу пролетарської революції. Історія показала всю правоту цих тверджень Леніна. Проводирі II Інтернаціоналу (Кавтський, Гільфердінґ, О. Бауер, Вандервельде й інші) проробили досить яскраву еволюцію — від опортунізму до со-ціяль-фашизму, до цілковитого відречення від Марксового вчення, від боротьби за диктатуру пролетаріату й пролетарську революцію, отже, до повного співробітництва кляс, оборони буржуазії й капіталізму, до теорії «організованого капіталізму »і «мирного вростання капіталізму в соціялізм », до кривавих розправ з революційним рухом робітничої кляси і колоніальних народів, до пропаґанди й підготови інтервенції проти СРСР, до перетворення партій II Інтернаціоналу, сучасної соціяль-демократії, на головну соціяльну підпору буржуазії в робітничій клясі. Усупереч офіціальним проводирям II Інтернаціоналу, Ленін ніколи не розглядав марксизм як застигле догматичне вчення. Навпаки, підкреслюючи, що «революційна теорія не є догма», що «вона складається остаточно тільки в щільному зв’язку з практикою справді масового і справді революційного руху», бо «теорія мусить відповідати на питання, що їх висуває практика», Ленін завжди обстоював творчий марксизм, марксизм, що розвивається, відповідає на революційну практику і сам збагачується цією революційною практикою. «Ми зовсім, — каже Ленін, — не дивимося на теорію Маркса як на щось закінчене й недоторкане; ми переконані, навпаки, що вона поклала тільки наріжні камені тієї науки, яку соція-лісти повинні рухати далі в усіх напрямах, якщо вони не хочуть відстати від життя» (Твори, т. II, стор. 448). Цю творчу суть марксизму-ленінізму, його конкретизацію й дальший розвиток стосовно до нових умов розвитку капіталізму, його післявоєнного періоду і нових умов революційної класової боротьби світового пролетаріяту, стосовно до боротьби двох систем: мрущого капіталізму і висхідного соціялізму, а також стосовно до нових умов і завдань соціялістичного будівництва в СРСР розвинув далі тов. Сталін. Його праці є безпосереднє геніяльне продовження марксизму-ленінізму, найкращі зразки того, як треба рухати марксизм-ленінізм уперед, як треба збагачувати революційну теорію революційною практикою і озброюватися в революційній практиці революційною теорією. Саме тому «в свідомості нашої партії ім’я т. Сталіна стоїть в рядах імен великих основоположників соціялізму». (Стецький, «Ленін і Соціялістичний плян», «Правда» з 2/ІІ 1933 р.). За керівництвом тов. Сталіна, спираючись на все те нове, що він вніс і вносить у скарбницю марксизму-ленінізму, ВКП(б) розтрощила контрреволюційний троцькізм з його контрреволюційною теорією «перманентної революції» і неможливости збудувати соціялізм в одній країні, в СРСР, а також правий опортунізм, що є головна небезпека на сучасному етапі, з його теорією згасання клясової боротьби в період диктатури проле-таріяту і соціялістичного будівництва, з його теорією «само-пливу», «мирного вростання куркуля в соціялізм», рівняння на вузькі місця тощо, розбила «лівий» опортунізм як теорію і практику переплигування через ще неперейдені етапи. Всі ці теорії однаково вели до реставрації капіталізму в СРСР. Невичерпним джерелом дальшого розвитку марксизму-ленінізму є рішення Комінтерну, ВКП(б) і її ленінського ЦК. Якщо в країнах капіталізму ідеї «Капіталу », вчення Маркса — Леніна — Сталіна служать за директиву до основної і центральної там дії — до завоювання диктатури пролетаріяту, до розгортання світової пролетарської революції, то в СРСР, де вже завойовано диктатуру пролетаріяту, вони служать за теоретичну базу зміцнення її і побудови безкласового соціялістичного суспільства. Маркс в «Капіталі» яскраво показав, що єдиною матеріальною основою соціялістичного суспільства є велика машинова промисловість і велике механізоване сільське господарство, які зливаються в єдиний плановий народньогосподарський організм і своєю продуктивною силою далеко перевищують той рівень, що його вони досягай за капіталізму. Маркс показав, що сам капіталізм розвиває до велетенських розмірів машинову промисловість і через неї революціонізує сільське господарство, хоч умови капіталізму засуджують сільське господарство на 8начне відставання від темпів розвитку промисловости. Маркс виразно підкреслив керівну ролю капіталістичної промисловости в розвитку капіталістичного сільського господарства й одночасно розкрив ті суперечності й клясові антагонізми, що їх породжує капіталістичний шлях розвитку сільського господарства. Маркс каже: «У сфері рільництва велика промисловість діє якнайбільш революційно в тому розумінні, що вона нищить твердиню старого суспільства — «селянина» і висуває на його місце найманого робітника. Таким чином потреби соціяльного перевороту й соціяльні противенства на селі доходять такого ж рівня, як і в місті» (стор. 423 цього українського видання). Марксові засади про матеріальну основу соціялістичного суспільства сконкретизував і розвинув далі Ленін у своєму вченні про будівництво соціялізму. Він неустанно повторював і доводив, що єдиний порятунок для нас, країни пролетарської диктатури, це — розвиток великої промисловости і насамперед важкої промисловости. Ленін каже: «єдиною матеріяльною основою соціялізму може бути велика машинова промисловість, здатна реорганізувати і рільництво». І в іншому місці: «дійсна і єдина база для зміцнення ресурсів, для створення соціялістич-ного суспільства є одна і тільки одна — це велика промисловість » (Сочинения, том XXVI, стор. 434, 390). При чому Ленін ясно показував, що для будівництва соціялізму треба, розвиваючи промисловість, починати з того найвищого рівня техніки, якого вона досягла за капіталізму, пам’ятаючи, що цей рівень мусить «бути значно перевищений. Ленін каже: «Відповідна до рівня найновішої техніки і здатна зреорганізувати рільництво велика індустрія є електрифікація всієї країни» (там же, стор. 434). В іншому місці: «Без високо розвиненої великої промисловости не може бути й мови про соціялізм взагалі, і ще менше може бути мова про нього щодо країни селянської, а ми в Росії знаємо це значно конкретніше, ніж раніш, і замість невизначеної або абстрактної форми відбудови великої промисловости, ми кажемо тепер, про певний, точно розрахований, конкретний плян електрифікації» (там же, стор. 390). І ще в іншому місці: «Поки ми живемо в дрібноселянській країні, для капіталізму в Росії є міцніша економічна база,ніж для комунізму.Це треба запам’ятати. Кожний, хто уважно стежив за життям села порівняно з життям міста, знає, що ми коренів капіталізму не вирвали і фундамент, основу у внутрішнього ворога не підірвали. Він тримається на дрібному господарстві, і, щоб підірвати його, є один засіб — перевести господарство країни, серед того і рільництво на нову технічну базу, на технічну базу сучасного великого виробництва. Такою базою є тільки електрика. Комунізм це є радянська влада плюс електрифікація всієї країни» (там же, стор. 46). Цю основну і вирішальну проблему будівництва соціялізму в СРСР далі розробив тов. Сталін. Його праці і промови є блискучі зразки ленінської розробки і дальшого розвитку цієї основної проблеми нашого соціялістичного будівництва — проблеми індустріялізації СРСР. Під керівництвом тов. Сталіна партія більшовиків мобілізувала робітничу клясу і трудящі маси Союзу на боротьбу за соціялістичну індустріялізацію країни. Тепер ми, розтрощивши контрреволюційну теорію троцькізму про неможливість збудувати соціялізм в одній країні, а також правий опортунізм з його програмою «мирного вростання куркуля в соціялізм», досягай таких величезних наслідків у розвитку нашої соціялістичної промисловости і соціялістичного сільського господарства, що ними ми справді можемо пишатися на ввесь світ. Найважча проблема після завоювання і зміцнення диктатури пролетаріату — це, безперечно, проблема соціялістичної переробки дрібного сільського продуцента, переведення його на соціялістичний шлях розвитку, особливо в країні, де він становить переважну більшість, як це було в СРСР. У «Капіталі» Маркс показав, що дрібне товарове виробництво взагалі є база розвитку капіталізму, що воно, за іманентними йому законами розвитку, неминуче породжує капіталізм, що воно становить коріння капіталізму. Разом з тим Маркс і Енґельс відзначили і двоїсту природу дрібного товаропродуцента, який, з одного боку, є власник і як такий прагне стати капіталістом, а з другого боку — працівник і як такий є близький до пролетаріяту. Ленін, спираючись на це вчення Маркса і Енґельса, розвинув його далі і на конкретному історичному розвитку Росії (див. «Розвиток капіталізму в Росії») показав, як із простих товарових відносин неминуче виникає і розвивається капіталізм, зокрема, як із середовища дрібних сільських товарових продуцентів на одному полюсі з’являється буржуазія, а на другому — сільський пролетаріат. Ленін майстерно показав капіталістичний шлях розвитку сільського господарства — шлях руйнації і зубоження, політичного безправ’я десятків мільйонів селян і збагачення купки куркулів. В умовах диктатури пролетаріяту, при переході до нової економічної політики, Ленін ввесь час підкреслював, що допущення вільної торговлі, хоч і при регулюючій ролі пролетарської держави, неминуче мусить породжувати із надр простого товарового виробництва капіталістичне виробництво, капіталізм. Ленін казав: «Коли є дрібне господарство, коли є свобода обміну — з’являється капіталізм» (там же, стор. 306). «Товарообмін і свобода торговлі означають неминучу появу капіталістів і капіталістичних відносин » (там же, стор. 370). Разом з тим Ленін завжди підкреслював двоїсту природу дрібного товаропродуцента і показував, що при правильній політиці пролетаріяту щодо дрібного продуцента, зачепившись за його трудову душу, на основі союзу з ним, можна перевести його на соціялістичний шлях розвитку. Розробленням шляху соціялістичної переробки дрібного продуцента, переведення його на рейки великого соціялістичного сільського господарства, є ленінський кооперативний плян. Дальше опрацювання цього ленінського кооперативного пляну належить тов. Сталінові. Тов. Сталін сконкретизував цей ленінський плян і повів партію до здійснення його. Тов. Сталін з усією силою підкреслював, що основою здійснення кооперативного пляну Леніна є розвиток соціялістичної промисловости і провід селянством з боку робітничої кляси. Тов. Сталін поставив перед партією і робітничою клясою проблему масової колективізації селянства на базі досягнення певного рівня соціялістичної ідустріялізації. Він показав, що основною формою, яка забезпечує масовий перехід бідняцько-середняцьких мас на колективні форми господарювання, є артіль, і що, досягнувши певного рівня суцільної колективізації, треба перейти, спираючись на колгоспні маси, від політики витиснення й обмеження куркуля до нової політики — до-ліквідації його як кляси. Розвинення цього пляну тов. Сталіном і його провід забезпечили те, що ми вже на кінець першої п’ятирічки в основному закінчили суцільну колективізацію селянства і на цій базі ліквідацію куркулів як кляси у вирішальніших районах Союзу. Розв’язання проблеми переведення дрібного товарового господарства на рейки великого соціялістичного господарства, на базі соціалістичної індустріялізації країни, підводить щільно до практичного розв’язання проблеми ліквідації протилежности між містом і селом. Поставу цієї проблеми ми так само находимо в «Капіталі». Маркс розкриває історичні умови виникнення цієї протилежности, з’ясовує її клясову основу, показує її розвиток з розвитком капіталізму, але разом з тим відзначає й те, як розвиток капіталізму підготовлює нові елементи для ліквідації цієї протилежности. Маркс каже: «Основою всякого розвиненого та обміном товарів упосереднюваного поділу праці є відокремлення міста від села. Можна сказати, що ціла економічна історія суспільства резюмується в русі цієї протилежности...» (стор. 286 цього українського видання). І в іншому місці: «Капіталістичний спосіб продукції завершує розрив того первісного* родинного зв’язку рільництва з мануфактурою, який об’єднував дитинячі, нерозвинуті форми одного й другої. Але разом із цим цей спосіб продукції утворює матеріальні передумови нової, вищої синтези, а саме спілки рільництва і промисловости, на основі їхніх антагоністично розвинених форм» (там же, стор. 423). Само собою зрозуміло, що капіталізм може тільки підготувати матеріяльні передумови нового зв’язку між містом і селом, але зліквідувати цієї протилежности він не може; навпаки, ця протилежність з розвитком капіталізму дедалі більше зростає. Дальша підготова умов і сама ліквідація протилежности між містом і селом може відбуватися лише за диктатури пролетаріяту. «Повна колективізація сільського господарства, зростання великих державних сільськогосподарських підприємств і озброєння радгоспів та колгоспів передовою машиновою технікою, що на ділі перетворює сільськогосподарську працю на відміну індустріяльної праці, і значне зміцнення транспортного зв’язку та товарообігу між промисловістю й сільським господарством створюють умови для цілковитого усунення протилежности між містом і селом» (ХУІІ конференція ВКП(б), резолюції). Ліквідація протилежности між містом і селом — це завдання величезної трудности і величезної історичної ваги. Процес ліквідації протилежности між містом і селом набрав у нас на базі переможного соціялістичного будівництва великого маштабу і посувається значними кроками вперед. ---Показавши цей розрив мізк фізичною й розумовою працею, Маркс разом з тим показує і другий бік справи, а саме те, що розвиток капіталістичної продукції утворює зародок для вищої синтези цих двох видів людської праці: «Із фабричної системи, — каже він, — як можна простежити в деталях у Роберта Овена, виріс зародок виховання майбутности, яке для всіх дітей певного віку сполучатиме продуктивну працю з навчанням і гімнастикою, і не тільки як методу піднесення суспільної продукції, але й як єдину методу творити всебічно розвинутих людей» (там же, стор. 406 — 407). Процес об’єднання фізичної і розумової праці може початися лише за диктатури пролетаріяту, тільки на основі соціялістичного будівництва є змога зробити серйозні кроки в цьому напрямі. «...Не підлягає ніякому сумнівові, — каже Маркс у «Капіталі», — що неминуче завоювання політичної влади робітничою клясою завоює також відповідне місце в робітничих школах і для технологічної освіти, теоретичної і практичної» (там же, стор. 409). Це Марксове передбачення Ленін сконкретизував у своїх настановах про політехнізацію освіти. Настанови Леніна, розвинені нашою партією, стали директивою для організації народньої освіти в СРСР. СРСР в цьому напрямі має вже чималі досягнення. Маркс у «Капіталі» з’ясував також і питання еволюції родини за капіталізму і показав, як розвиток капіталізму руйнує старий родинний лад і утворює умови нових родинних і статевих відносин. Маркс каже: «...велика промисловість, призначаючи жінкам, підліткам і дітям обох статей вирішальну ролю в суспільно організованому процесі продукції, поза сферою хатнього господарства, створює нову економічну основу для вищої форми родини і відносин поміж обома статями. Певна річ, однаково абсурдно вважати за абсолютну форму родини її християнсько-германську форму, як і староримську, або старо-грецьку, або східню, які, зрештою, становлять історичний ряд розвитку. Так само ясно, що склад комбінованого робітничого персоналу із індивідів обох статей і найрізнішого віку, хоч він у своїй грубій, стихійно виниклій капіталістичній формі, де робітник існує для процесу продукції, а не процес продукції для робітника, є отруйне джерело морального зіпсуття й рабства, — за відповідних умов мусить, навпаки, перетворитися на джерело гуманного розвитку» (там же, стор. 411). Те, що тут передбачив Маркс, за диктатури пролетаріяту стало дійсністю. В «Капіталі» Маркс показав, що капіталізм неминуче породжує національне гнобительство і національну нерівність. Особливо велетенських розмірів національне і колоніальне гнобительство набирає за імперіялізму. Маркс, Ленін, Сталін із безперечною силою довели, що за капіталізму не можна розв’язати національного питання, що його можна розв’язати «тільки в зв’язку і на ґрунті пролетарської революції», що тільки диктатура пролетаріяту може покласти край національному і колоніяльному гнобленню, що тільки пролетарська революція може утворити умови для братерської спілки між різними націями на ґрунті спільного будівництва соціялізму, що тільки диктатура пролетаріяту може забезпечити розквіт культур, національних формою і соціялістичних змістом, як засобу до злиття в майбутньому всіх культур у єдину загальнолюдську культуру. «Треба, — каже т. Сталін, — дати національним культурам розвинутися й розгорнутися, виявити всі свої потенції, щоб створити умови для злиття їх в одну спільну культуру, з однією спільною мовою. Розквіт національних формою і соціялістичних змістом культур в умовах диктатури пролетаріяту в одній країні для злиття їх в одну спільну соціялістичну (і формою і змістом) культуру з однією спільною мовою, коли пролетаріят переможе в усьому світі й соціялізм увійде в побут, — саме в цьому і полягає діялектичність ленінської постави питання про національну культуру». («Питання ленінізму», Партвидав 1932, стор. 515). Велетенський ірторичний зразок розв’язання національної проблеми являє собою СРСР. Жовтнева революція, скинувши поміщицько-буржуазну владу і встановивши диктатуру пролетаріяту, цим самим поклала край соціяльному поневоленню трудящих мас. Разом з тим вона визволила від національного гноблення невеликоруські нації і створила таким чином засновки для ліквідації їхньої економічної і культурної відсталости. Замість «тюрми народів», чим була царська Росія, постав Союз Радянських Соціялістичних Республік — вільний братерський союз вільних націй. Успіхи соці-ялістичного будівництва і дійсно ленінська національна політика комуністичної партії забезпечили швидке економічне та культурне відродження і розквіт колишніх поневолених націй. Разом з економічним піднесенням — небувалий культурний зріст і велетенські досягнення національнокультурного будівництва. Національні культури народів СРСР, національні своєю формою і соціялістичні своїм змістом, на базі переможного соціалістичного будівництва, швидкими темпами йдуть уперед. Жовтнева революція збудила величезні духовні потенції трудящих мас і спрямувала їх у річище культурної революції, доконечної умови збудування повного соціялістичного суспільства. У зв’язку з цим, ми хочемо відзначити вагу виходу друком «Капіталу» українською мовою, рідною мовою народу, що лише через Жовтневу революцію визволився з ярма соціяльного і колоніяльного поневолення і частина якого по той бік радянських кордонів, ще й досі перебуває в стані соціяльного і національного пригноблення. В умовах соціяльного й національного пригноблення, коли царат давив, душив невеликоруські національні культури, коли навіть самі мови національних меншостей були загнані в підпілля, трудящі маси України могли тільки мріяти про те, щоб мати твори основоположників марксизму своєю рідною мовою. Інша річ після Жовтневої революції. Зараз ми вже маємо всі основні твори Маркса, Енґельса, Леніна і Сталіна українською мовою і серед них «Капітал», що його перший том зараз виходить новим виданням. На черзі нове видання повного зібрання творів Леніна і видання зібрання творів Маркса-Енгельса. Величезне історичне і політичне значення цих фактів незмірне. Видання творів основоположників марксизму рідною мовою, зрозумілою широким трудящим масам, — це справді величезна історична подія і один з основних засобів заглиблення в широкі трудящі маси марксо-денінського вчення, озброєння їх марксо-ленінською теорією, піднесення їхньої клясової пролетарської самосвідомости, їхньої волі й певности в боротьбі за соціялізм. II Перше німецьке видання першого тому «Капіталу» з’явилося 1867 р., друге перероблене німецьке видання вийшло друком 1873 р. Одночасно Маркс редаґує французьке видання, в якому він дає доповнення і подекуди популяризує виклад. Це видання виходило друком окремими випусками протягом 1873 — 1875 рр. 1866 року вийшло англійське видання за редакцією Енґельса. 1883 року вже після смерти Маркса виходить третє німецьке видання і 1890 року — четверте німецьке видання за редакцією Енґельса. В цих останніх двох виданнях Енґельс поробив усі ті зміни, що їх гадав був зробити сам Маркс у новому німецькому виданні. Отже, за остаточний текст першого тому «Капіталу» треба вважати впорядковане Енґельсом четверте видання — останнє видання, що вийшло за його життя. В питанні про остаточний текст першого тому «Капіталу» ніяк не можна погодитися з тим, що свого часу писав редактор російського видання «Капіталу» І. Стєпанов у своїй передмові до російського перекладу так званого «популярного видання» Кавтського. Характеризуючи зміни, які проробив К. Кавтський у своєму виданні першого тому «Капіталу» (вийшло вперше друком 1914 року), Стєпанов каже таке: «Деякі з них (вставки і доповнення, що їх поробив Кавтський у своєму виданні. — Д. Р. і С. Т.) настільки істотні і вносять такі зміни у відомий за попередніми російськими перекладами характер викладу, що по суті лише тепер остаточно встановлюється текст першого тому «Капіталу»». Детальне порівняння «популярного» видання Кавтського з текстами Марксових і Енґельсових видань «Капіталу» показує, що це видання аж ніяк не є «остаточним встановленням» Марксового тексту. Цілком навпаки. Це видання дає ненадійний текст, а подекуди просто перекручує його. Робиться це, звичайна, під виглядом «популяризації», «виправлень» і «доповнень». Наведімо тут кілька найразючіших прикладів того, як Кавтський «популяризує» Маркса. На стор. 266 за IV' німецьким виданням (стор. 239 цього українського видання), кінець 8 розділу, примітка 201, Маркс наводить англійською мовою цитату із звітів англійських фабричних інспекторів, у якій сказано: «Зробивши робітників хазяїнами їхнього власного часу, вони (фабричні закони) дали їм моральну силу, яка приведе їх однієї днини до захоплення політичної влади» ---. Отже, як бачимо, тут ясно говориться про «оволодіння робітниками політичною владою» ---. Зовсім інше читаємо тут у виданні Кавтського (стор. 250). У нього ця сама цитата подана так: «Через те, що вони (фабричні закони) зробили їх (робітників) хазяїнами їхнього власного часу, вони надали їм моральної сили, яка підготовляє їх до можливого використання політичних прав » ---. У чому ж тут річ ? Звідки така велика ріжниця ? Річ просто в тому, що Кавтський, замість правильно перекласти англійські слова «роззезіоп о£ роІШсаІ ролуег» словами «оволодіння політичною владою» або «захоплення політичної влади», переклав їх словами «використання політичних прав» і тим самим цілком перекрутив цитату. Далі ще один зразок «популяризації». На стор. 564 свого видання Кавтський, по-шахрайському пересмикуючи, намагається підсунути Енґельсові свій антимарксистський соціяль-фашистський погляд «організованого капіталізму». Для цього він Ен-ґельсову примітку 66 (стор. 591 — 592 четвертого німецького видання, стор. 538 цього українського видання), в якій сказано, що «найновіші англійські й американські «трести » прагнуть уже цієї мети (тобто крайньої межі централізації в кожній даній галузі підприємства. — Д. Р. і С. Т.), силкуючись з’єднати принаймні всі великі підприємства певної галузі промисловости в одне велике акційне товариство із практичною монополією», — примітку, що її Енґельс дає до Марксового речення: «У кожній даній галузі підприємства централізація досягла б своєї крайньої межі, коли б усі вкладені в неї капітали злилися в один-одним капітал», — пересуває на три рядки нижче, відносячи її до дальшого Марксового речення: «У кожному даному суспільстві цієї межі •було б досягнуто лише в той момент, коли цілий суспільний капітал було б сполучено або в руках одного окремого капіталіста або в руках одним-одного товариства капіталістів». Таким чином Кавтський, пересунувши Енґельсову примітку, приписує Енґельсові, що він, кажучи: «найновіші англійські й американські трести прагнуть вже цієї мети », має на увазі крайню межу централізації в цілому суспільстві, тоді як Енґельс, даючи свою примітку до першого Марксового речення, ясна річ, має на увазі лише крайню межу централізації в окремих галузях продукції. Отакі от методи «популяризації» Маркса соціяль-інтервентом К. Кавтським. Не менш неприпустимі усі інші «поліпшення», що їх Нантський поробив у Марксовому тексті: довільна, безпідставна заміна заголовків, розділів і підрозділів, часте пересування Марксових приміток, пошматування Марксових речень і конструювання нових з уривків речень з різних видань, довільна заміна окремих місць з німецького видання місцями з французького видання, особливо в першому і в другому відділах, чим він порушив прямі вказівки Маркса щодо меж використання французького видання,* і т. д. Явно соціяль-фашистський характер «популяризації» марксизму Кавтським виявляється й у його передмові до так званого «популярного видання» II тому Капіталу. Тут Кавтський прямо заявляє про спільність інтересів робітників і капіталістів у сфері циркуляції. Цю думку він підкреслює тут не раз. Спочатку він говорить, що-у сфері циркуляції «робітник і капіталісти до деякої міри мають ті самі інтереси» («Цаз Каріїаі», В. II. Уо1кзаиз§аЬе, Ьезог§1; уоп К. Каиізку, стор. XXX), а потім у кінці передмови заявляє вже прямо, що «в сфері циркуляції робітник має ті самі інтереси, що й капіталісти, оскільки і той і другі в одаковій мірі заінтересовані в безперешкодному перебігу процесу циркуляції» (там же, стор. XXX). Розвиваючи цю думку, Кавтський малює картину великих страждань, що їх зазнає робітнича кляса в наслідок порушень капіталістичного процесу циркуляції, і робить звідси висновок, що «робітники так само заінтересовані у розумній господарській політиці щодо циркуляції, як і щодо продукції» (там же, стор. XX). Нарешті, підсумовуючи, він говорить, що «пролетаріят дедалі більше опиняється в такому дивному становищі, коли його завданням є не лише перебороти капіталістичний спосіб продукції і замінити його соціялістичним, але також і боронити закони цього способу продукції проти насилування їх монополістами великого капіталу, що зв’язані з великими аграріями, генералами, бюрократами, професорами і т. д.» (там же, стор. XXX). Як бачимо Кавтський тут прямо закликає робітничу клясу боронити капіталістичний спосіб продукції. Що він разом з цим говорить і про завдання перебороти капіталістичний спосіб продукції, це, звичайно, лише для прикриття цілковитого відречення його від учення Маркса і повної зради справи пролетаріяту. В «дивному становищі» тут опиняється не пролетаріят, а Кавтський, що саму справу видання Марксових творів перетворює на справу фальсифікації і зради марксизму. Факт залишається той, що Кавтський, замість боротьби за повалення капіталізму, закликає робітничу клясу лікувати капіталізм, допомогти йому подолати післявоєнну загальну кризу. Що одним із засобів лікування капіталізму в арсеналі Кавтського є воєнна інтервенція проти СРСР — це річ загальновідома. Все це цілком незаперечно доводить, що видання Кавтського треба відкинути геть, як видання, що засмічують і фальсифікують Марксове вчення. % Єдине видання, що дійсно встановлює остаточний текст Марксового «Капіталу», є четверте німецьке видання Енгельса. З цього четвертого німецького видання і зроблено український переклад. Щоб забезпечити найбільшу точність перекладу, ми звірили німецький текст четвертого видання з текстом французького і англійського видань. Це давало нам можливість в усіх сумнівних випадках правильно розв’язувати питання про те, в якому саме значенні у Маркса вжито той чи інший вираз. Ці видання показували нам також приклад того, як треба перекладати на чужу мову німецькі вирази, для яких знайти безпосередньо відповідні вирази українською мовою було дуже важко. В усіх цих випадках ми користувалися з французького і англійського видань. Французьке видання ми використовували ще і в тому напрямі, що подекуди, там, де у французькому виданні дано популярніший виклад, ми в українському виданні, поруч з перекладом з німецького тексту, даємо у виносках паралельний переклад з французького тексту. Крім того ми використали французьке видання і з того боку, що взяли звідти як доповнення деякі місця, що їх немає в німецьких виданнях. Усі доповнення ми здебільша даємо у виносках, а в окремих випадках у прямих дужках в самому тексті, зазначаючи про це у виносках. Щодо використання французького видання ми діяли за прямими вказівками Маркса щодо перекладу «Капіталу». В листі до перекладача першого російського видання «Капіталу» Дапієльсона з 15 листопада 1878 року Маркс пише: «Щодо другого видання «Капіталу», то я прошу вас мати на увазі:... 2) що перекладач повинен ввесь час старанно порівнювати друге німецьке видання з французьким, бо останнє містить у собі багато значних змін і доповнень (хоч я — це правда — іноді був змушений, особливо в першому розділі, спростити хід думок у перекладі на французьку мову)». У такому ж напрямі ми використовували також перше і друге німецьке видання. В усіх тих випадках, коли тексти першого і другого німецького видань давали дещо важливе, що полегшувало розуміння проблеми, ми використовували ці місця, подаючи їх здебільша у виносках, а в окремих випадках у прямих дужках в самому тексті, зазначаючи про це у виносках. Перше й друге німецьке видання, поруч з англійським і французьким виданнями, ми використовували також і для виправлення окремих друкарських помилок, що трапились у четвертому німецькому виданні. Порівняти текст четвертого німецького видання із текстом популярного німецького видання Інституту Маркса — Енґельса — Леніна, яке щойно вийшло друком, ми мали можливість лише при читанні ревізійної коректи українського перекладу. Але й це видання ми використали, вмістивши в цьому українському виданні передмову з нього, показники — літератури, імені пред-метовий та виправивши за ним деяку кількість друкарських помилок, головне в Марксових цитатах з чужоземних авторів і •позначенні джерел цих цитат. Крім основного тексту «Капіталу» і всіх передмов Маркса і Енгельса до різних видань його, подаємо як вступ до «Капіталу» статтю Леніна «Карл Маркс» і промову Енґельса при гробі Маркса, а в кінці книги даємо відділ додатків, у якому вміщуємо окремі праці Маркса з рукописної спадщини його, що стосуються безпосередньо до проблем першого тому, крім того додаток про форми вартости з першого німецького видання і уривок із § III, 25 розділу французького видання. Далі в цьому відділі ми вміщуємо рецензії Енґельса на «До критики політичної економії» і одну з його рецензій на «Капітал». У цьому ж відділі ми подаємо і листи Маркса й Енґельса, що висвітлюють окремі питання з проблем першого тому «Капіталу». До всього тому в цілому, за винятком відділу додатків, ми подаємо показник літератури, імен і коротенький предметовий показник, які цілком запозичено з популярного німецького видання «Капіталу» Інституту Маркса — Енґельса — Леніна. Численні цитати із чужоземних авторів, наведені в Маркса у виносках чужоземними мовами, ми перкладаємо на українську мову і подаємо їх разом з тим у круглих дужках мовою оригіналу. Чужоземні цитати в самому Марксовому тексті ми перекладаємо на українську мову в самому тексті, а у виносках подаємо ці цитати мовою оригіналу. Окремі чужоземні вирази і слова, що часто трапляються в Марксовому тексті, ми залишаємо в тексті мовою оригіналу, а у виносках подаємо переклад їх або пояснення. Посилання на назви цитованої і згадуваної в Маркса літератури ми залишаємо мовою оригіналу, за винятком літератури, перекладеної на українську мову. В цих випадках ми поруч з назвами праць мовою оригіналу подаємо в круглих дужках їхню назву українською мовою і зазначаємо відповідні сторінки за українськими виданнями, проте наведені в Маркса цитати ми сами перекладаємо на українську мову,] тому можлива деяка термінологічна розбіжність. Щодо самого перекладу, то ми, беручися до роботи, мали вже перед собою переклад основного тексту першого тому за редакцією А. Річицького і В. Щербаненка. Завдання наше мало полягати в тому, щоб звірити цей переклад з німецьким текстом і наново зредаґувати його. Але в процесі роботи виявилося, що цей старий переклад має таку велику кількість помилок, пропусків і перекручень Марксового тексту, серед того і перекручень політичного характеру, що обмежитися самою тільки новою редакцією цього перекладу було ніяк неможливо. За такого стану треба було або зовсім відмовитися від старого перекладу, або ґрунтовно його переробити. Звичайно, найкраще було б піти першим шляхом, але тому, що ми, не сподіваючись такого стану перекладу, проробили вже значну роботу у напрямі виправлення його, то довелося обмежитися тим, щоб ще раз звірити його з німецьким текстом і ґрунтовно його переробити. Отже український текст цього нового видання не є просто нова редакція старого перекладу. Цілий цей переклад ґрунтовно наново перероблено. Щождо доповнень з першого та другого німецьких видань, а також відділу додатків, то тут, звичайно, переклад цілком новий. Усе це вперше з’являється українською мовою за винятком двох робіт з рукописної спадщини Маркса: «Критичні уваги на книгу Ваґнера» і «Заробітна плата», що вже вийшли друком 1932 р. Сказавши про перекручення Марксового тексту в старому перекладі, особливо про перекручення політичного характеру, ми не можемо не навести хоч кількох прикладів цього. Насамперед впадає в око, що там, де, в Маркса мовиться про перевороти в суспільних відносинах і про знищення старого способу продукції, редактори старого перекладу подають це в еволюційному соціяль-фашистському дусі, замінюючи слова «переворот» словом «переформування», а слово «знищення» словами «сходити нанівець». Так, наприклад, на сторінці 297 старого українського видання «Капіталу» читаємо таке: «Разом із матеріальними умовами і суспільною комбінацією процесу продукції воно (загальне поширення фабричного законодавства. — Д. Р. і С. Т.) доводить до зрілости суперечності і антагонізми капіталістичної форми цього процесу, а разом елемети творення нового й моменти переформування (підкреслення наше. — Д. Р. і С. Т.) старого суспільства». Зовсім інше читаємо тут у Маркса (стор. 422 цього українського видання, стор. 468 четвертого німецького видання): «Разом із матеріальними умовами й суспільною комбінацією процесу продукції воно призводить до зрілости суперечності й антагонізми капіталістичної форми цього процесу, а тому одночасно й елементи творення нового й моменти перевороту (підкреслення наше. — Д. Р. і С. Т.) старого суспільства» ---. Отже, як бачимо, редактори старого українського видання подають Маркса так, ніби в нього мовиться про творення моментів переформування старого суспільства, в той час, як він говорить про «творення моментів перевороту старого суспільства». Алеж від «переформуваннястарого суспільства» до «перевороту старого суспільства» така ж велика дистанція, як від революційного повалення капіталізму до соціяль-фашистського «мирного вростання капіталізму в соціялізм» шляхом реформ. Далі, там, де Маркс виразно говорить про те, що старий спосіб продукції «мусить бути знищений, І ЙОГО знищується» ---(стор. 657 цього українського видання, стор. 727 четвертого німецького видання), редактори старого українського видання кажуть: «Він мусить перетворитись нанівець — і перетворюється» (стор. 462). Далі, в одному місці, де Маркс говорить, що «неминуче завоювання політичної влади робітничою кля-сою завоює також і відповідне місце в робітничих школах для технологічної освіти, теоретичної і практичної ---(стор. 409 цього українського видання, стор. 453 четвертого німецького видання), редактори старого перекладу кажуть: «коли здобуде політичну владу робітнича кляса, то буде відповідне місце в робітничих школах і для технологічної освіти і т. д.» (стор. 289). Отже, крім взагалі вільного перекладу, вони тут викидають слово «неминуче» щодо завоювання робітниками політичної влади. Нарешті, ще один приклад. На стор. 205 свого видання редактори старого перекладу так подають Маркса, що накидають йому богданівсько-бухарінськерозуміння рівноваги. На цій сторінці читаємо: «Правда, різні сфери продукції раз-у-раз силкуються зберегти рівновагу (підкреслення наше. — Д. Р. і С. Т.), бо, з одного боку, кожний товаропродуцент мусить виробляти споживну вартість, отже задовольняти осібну суспільну потребу і т. д...» І далі там таки: «Але ця постійна тенденція різних сфер продукції зберегти рівновагу (підкреслення наше) виявляється на-зверх лише як реакція проти постійного порушування цієї рівноваги ». Отже редактори старого перекладу подають тут Маркса так, ніби рівновага у нього є вихідний основний пункт, а рух є лише порушування рівноваги. Чи ж справді Маркс говорить таке? Нічого подібного. У Маркса ми читаємо: «Правда, різні сфери продукції постійно намагаються дійти рівноваги а не зберегти рівновагу. — Д. Р. і С. Г.), бо, з одного боку, кожний товаропродуцент і т. д.» ---. І далі: «Але ця постійна тенденція різних сфер продукції дійти рівноваги (а не зберегти рівновагу. — Д. Р. і С. Т.) виявляється лише як реакція проти постійного нищення (а не порушування. — Д. Р. і С. Т.) цієї рівноваги» ---(стор. 289 цього українського видання; стор. 320 — 321 четвертого німецького видання). Отже, як бачимо, ніякої мови про збереження рівноваги у Маркса немає, так само в нього говориться не про порушування рівноваги, а про нищення її (АиіЬеЬипд). Поруч цього майже на кожній сторінці трапляються випадки неправильного перекладу окремих слів. Досить взяти. хоча б декілька сторінок. На стор. X маємо: «безталанний» замість «повний надій», «природний закон» замість «суспільний природний закон», на ст. XIV: «замасковувала» замість «прославляла». На стор. 4 тричі та сама помилка: вартість замість «мінова вартість». На стор. 5: «вартарівно стільки» замість «мають таку саму мінову вартість». На стор. 6 «виявляється» замість «функціонує», «міра» замість «маса», «придатністю» замість «дієздатністю» і т. д. і т. ін. Немає ніякої можливосте подати тут хоча б найнезначнішу частину всіх помилок цього видання. Для цього треба було б згадати майже про кожну сторінку книги. Ми не зупиняємось тут також на численних прикладах цілком вільного і дуже далекого від німецького тексту перекладу, що лише приблизно подає думку автора, так само як і на «неточностях» перекладу, що іноді зовсім перекручують зміст тексту, пропусках, сплутуванні різних понять, як от Ргосіикіетуегі; (вартість продукту) і ХУегІргойикІ; (новоспродукована вартість) і т. д. Низька якість старого перекладу вимагала від нас якнайпильнішої звірки його з оригіналом і ґрунтовного перероблення його. Ми пильно стежили, щоб переклад точно відповідав Марксовому текстові, зовсім не дозволяли собі вільного перекладу, іноді, коли доводилося вибирати між стилем і точністю, жертвували стилем на користь точності. Однак, не зважаючи на всі великі і малі хиби попереднього українського перекладу, що роблять його по суті непридатним для вжитку, не можна не відзначити ваги його як першого українського перекладу «Капіталу», що проклав шлях для дальших видань. Причина низької якости цього перекладу безперечно в кустарних методах роботи над ним. Переклад цей був самостійною справою редакторів, без участи наукових інституцій. Цей переклад наочно показав, що до перекладів творів основоположників марксизму-ленінізму треба підходити з максимальною дбайливістю і пильністю, що ці переклади треба робити з участю марксо-ленінських науково-дослідних інституцій. Нове видання «Капіталу» опрацьовано за безпосередньою участю науково-дослідного Інституту економіки ВУАМЛІН. При Інституті створено комісію в справі видання українською мовою економічних праць основоположників марксизму-ленінізму. У цій великій і важкій роботи ми мали товариську допомогу від тт. С. Вікула, І. Гуревича та І. Осадчого, членів постійної комісії в справі видання українською мовою економічних праць Маркса й Енґельса при Інституті Економіки ВУАМЛІН. Своєчасний вихід книги друком є наслідок ударної роботи робітників книжкової фабрики й виробничого відділу Партвидаву. Д. Рабінович. С. Трикоз 1 березня 1933 року 
