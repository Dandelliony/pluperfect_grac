 Передмова до видання інституту Маркса - Енгельса - Леніна І Популярне німецьке видання «Капіталу» з’являється незадовго перед 50 річницею смерти Карла Маркса, за 65 років по тому, як з’явився І том. Ніколи всесвітньо історичне значення цього твору не виступало ясніше, як тепер. Історія цього півстоліття показала, з якою непереможною силою здійснюються відкриті Марксом закони руху капіталістичного способу продукції. „Півстоліття тому, коли Маркс писав свій «Капітал», переважній більшості економістів вільна конкуренція здавалася «законом природи». Офіціяльна наука намагалася шляхом змови мовчання вбити твір Маркса, який теоретичною та історичною аналізою капіталізму довів, що вільна конкуренція породжує концентрацію продукції, а ця концентрація на-певному ступені свого розвитку веде до монополії. Тепер монополія стала фактом. Економісти пишуть купи книжок, в яких вони змальовують окремі прояви монополії, одностайно проголошуючи, як і раніш, що «марксизм спростовано»". Оці Ленінові слова від року 1916 цілком стосуються і до відкритого Марксом загального закону капіталістичної акумуляції. Не тільки офіціяльна наука й ревізіоністи, але й так звані «ортодоксальні марксисти» II Інтернаціоналу — не кажучи вже про теоретиків сучасного соціяль - фашизму — заперечували Марксове твердження, що «в міру акумуляції капіталу, становище робітника, хоч яка була б його заробітна плата, висока чи низька, мусить погіршуватись». Проте факти, навіть матеріяли офіціяльної буржуазної статистики, ствердили цю тезу, з особливою ясністю — навіть і по найбагатших імперіялістичних країнах — від кінця дев’яностих років, із знищувальною силою за післявоєнної епохи, епохи загальної кризи капіталізму, і за сучасної глибокої кризи світового господарства. «Монополія капіталу стає путами того способу продукції, що зріс за неї і під нею. Централізація засобів продукції й усуспільнення праці досягають такого пункту, коли вони'стають несполучні з їхньою капіталістичною оболонкою. Її розривається». Цього пункту, що його Маркс пророкував півстоліття тому, досягнуто •приблизно наприкінці століття, коли імперіялізм в Европі, Америці та Азії цілком вистиг. «Імперіялізм, — каже Ленін у вище цитованій праці, — є капіталізм на тій стадії розвитку, коли склалося панування монополій і фінансового капіталу, набув видатного значення вивіз капіталу, почався поділ світу інтернаціональними трестами і закінчився поділ усієї території землі між найбільшими капіталістичними країнами». Імперіялізм є паразитарний і мрущий капіталізм. Проти опортуністів, які твердять, що він усуває або пом’якшує суперечності капіталізму, Ленін підкреслює, що «монополії, виростаючи з вільної конкуренції, не усувають її, а існують над нею і поруч неї, породжуючи цим ряд особливо гострих і крутих суперечностей, тертів і конфліктів ».(Твори, т.ХІХ.стор. 125, українське видання). Маркс писав за епохи вільної конкуренції, підчас панування промислового капіталу. Він не дожив до епохи монополії, епохи панування фінансового капіталу. Але він її передбачив. Він відкрив і розвинув основні закони руху капіталу і цим показав тенденції, що привели до сучасного імперіалізму; він провістив деякі з його найважливіших явищ. Приміром, Маркс говорив у «Капіталі» про нову ролю банківського капіталу і сконстатував загнійний і паразитарний характер монополії. На прикладі Англії, що посідала промислову монополію, він простежив вплив паразитизму на робітничу клясу, створення робітничої аристократії, розкол робітничого руху й викрив економічні коріння новітнього опортунізму. Шляхом аналізи суперечности нової тоді форми акційного товариства Маркс подав блискуче оповіщення про народження сучасного фінансового капіталу і схарактеризував монополію, як мрущий капіталізм, як «доконечний переходовий етап до зворотного перетворення капіталу на власність продуцентів ».  Після смерти Маркса Енґельс, видаючи III том «Капіталу», і в четвертому виданні «Розвитку соціялізму від утопії до науки », а також у своїй критиці проекту Ерфуртської програми встановив деякі конкретні форми монополістичного капіталізму на першій стадії їхнього розвитку: картелі і трести, інтернаціональні картелі. Маркс і Енґельс передбачили розвиток. Та лише Ленін зміг дати марксівську аналізу нової стадії капіталізму, «капіталізму мрущого». В низпі своїх ґрунтовних економічних праць, починаючи від праці «Розвиток капіталізму в Росії» (1897), «Аґрарне питання і критики Маркса» (1901) і до праці «Нові дані про закони розвитку капіталізму в сільському господарстві» (1914/15), Ленін перейняв роботу і продовжив її саме там, де Маркс-мусив був перервати свої, викладені в «Капіталі», дослідження. Від початку століття, а особливо після революції 1905 — 1907 рр. він аналізує у великому числі статтей і брошур явища монополістичного капіталізму й нарешті подає в книзі «Імперіалізм, як найвища стадія капіталізму» та в просторих, підготовчих до неї працях теорію імперіалізму. Тут Ленін — як і всією своєю діяльністю — відбудовує Марксову теорію, очищає її від перекручень і фалшувань ревізіоністів і центристів II Інтернаціоналу, конкретизує її і розвиває її далі, застосовуючи її з вивершеною майстерністю до нової історичної епохи, «Ленінізм — за відомими словами Сталіна — є марксизм епохи імперіалізму і пролетарської революції. Точніше кажучи: ленінізм є теорія й тактика пролетарської революції взагалі, теорія й тактика диктатури пролетаріяту особливо». Але не лише теоретично виконав Ленін Марксову духівницю, продовжив Марксів «Капітал». Закони руху капіталістичного способу продукції є разом з тим закони його загибелі. Але вони здійснюються не автоматично, не поза живими людьми й понад їхніми головами. Вони здійснюються пролетаріятом, через класову боротьбу, через «обурення дедалі численнішої робітничої кляси, що її навчає, об’єднує й організує механізм самого капіталістичного процесу продукції». Напередодні революцій 1848-49 рр. Маркс у «Маніфесті Комуністичної Партії» оголосив за завдання пролетаріяту: «повалення панування буржуазії, завоювання політичної влади пролетаріятом» як засіб до «насильного знищення старих продукційних відносин, умов існування клясових суперечностей і тим самим кляс взагалі», як засіб до здійснення комунізму. Тих саме років, коли Маркс писав свій «Капітал», він провадив велетенську роботу коло заснування І Інтернаціоналу й керівництва ним, поклавши цим самим основу для інтернаціональної організації революційного пролетаріяту. На основі Паризької Комуни, першої переможної — хоч і на короткий лише час — пролетарської революції, Маркс конкретно розвинув далі програму диктатури пролетаріяту. Але кінець капіталізмові ще не цілком вистиг, ще «пролетарська революція не була безпосередньою, практичною неминучістю» (Сталін). Це настало лише в епоху імпе- ріялізму. Тепер по всіх розвинених капіталістичних країнах, — як то пророкував Комуністичний Маніфест — «більш - менш прихована громадянська війна всередині існуючого суспільства розвивається до того пункту, коли вона вибухає в одверту революцію і пролетаріят уґрунтовує своє панування через насильне повалення буржуазії». Центр ваги інтернаціонального робітничого руху пересунувся до Росії. Ланцюг капіталізму розривається тут, у його найслабшому місці. Після історичної «генеральної проби» 1905р. і повалення царату в лютому російський пролетаріят в Жовтні 1917 р., під проводом більшовиків, під проводом Леніна повалив буржуазію, встановив диктатуру пролетаріяту і «експропріював експропріяторів». Нині земна куля поділяється на дві частини панування двох способів продукції, на два світи, що в запеклій боротьбі протистоять один одному: старий світ капіталізму, що занепадає, і новий світ висхідного соціалізму в Радянському Союзі. В той час, як криза, що є найглибша і найспустошливіша проти усіх попередніх криз, трусить капіталістичний світ, в той час, як мільйонну армію безробітних віддано на голод, пролетаріат Радянського Союзу, як передовий боєць робітників усіх країн, будує соціалізм. В той час, як у капіталістичному світі під ударами класової боротьби розвалилася часткова, відносна стабілізація і наближається новий ряд воєн і революцій, пролетаріат Радянського Союзу вивершив фундамент соціалістичної економіки. Спираючись на допомогу революційних робітників капіталістичних країн, робітників, що захищають країну соціалізму від загрозливої небезпеки імперіалістичної інтервенції, пролетаріат Радянського Союзу переходить до другого п’ятирічного пляну, що йому XVII партійна конференція Комуністичної Партії Радянського Союзу поставила всесвітньо - історичне завдання: «Остаточно зліквідувати капіталістичні елементи і класи взагалі, цілком знищити причини, що породжують класові відміни і експлуатацію, і подолати пережитки капіталізму в економіці та свідомості людей, перетворити всю трудящу людність країни на свідомих і активних будівників безкласового соціалістичного суспільства». У цьому — не зважаючи на всі труднощі, а іноді і поразки — переможному розвитку класової боротьби міжнароднього пролетаріату за останнє півстоліття «Капітал» відігравав величезну, чим далі більшу ролю. У передмові до англійського видання Енґельс малює його вплив на європейський робітничий рух. Розвинена в «Капіталі» теорія тепер незаперечно опанувала революційний робітничий рух цілого світу. «Капітал» є не лише основна праця для пропаґанди марксизму, це є найгостріша теоретична зброя революційної боротьби за диктатуру пролетаріату, підвалина програми Комуністичного Інтернаціоналу, могутнє знаряддя побудови соціалізму в шостій частині заселеної землі. II Щойно закінчивши коректу І тому, Маркс у листі до Енгельса від 24 серпня 1867 року так визначив наукове значення «Капіталу», насамперед І тому: «Найкраще в моїй книзі (на ньому ґрунтується есе розуміння і'асі.5 [фактів]), це 1) підкреслений уже в першому розділі двоїстий характер праці залежно від того, чи виражається вона в споживній вартості чи в міновій вартості; 2) дослідження додаткової вартости незалежно від її осібних форм: зиску, процента, земельної ренти тощо». Кілька місяців по тому він з приводу Дюрінґової рецензії на І том, який щойно з’явився, розвиває цю думку далі й називає третім з «трьох ґрунтовно нових елементів книги» те, що «вперше показано заробітну плату як іраціональну форму виявлення відношення, що криється за нею, і це показано саме на обох формах заробітної плати: почасової плати і відштучної плати. (Лист до Енґельса від 8 січня 1868). Докладне резюме вирішальних наукових Марксових відкрить у галузі політичної економії подав Енґельс 1885 р. у передмові до II тому, полемізуючи проти смішних обвинувачень від німецьких вульґарних економістів, обвинувачень, ніби Маркс учинив пляґіят у Родбертуса. «Маркс... дослідив працю щодо її властивости утворювати вартість, — пише Енґельс, — і перший встановив, яка праця, чому та як утворює вартість, встановив, що вартість взагалі є не що інше, як скристалізована праця цього роду, — пункт, що його до останнього дня не розумів Родбертус. Маркс досліджував потім відношення між товаром і грішми й довів, як і чому — в наслідок іманентної йому властивости вартости — товар і товаровий обмін повинні породжувати протилежність між товаром і грішми; його, на цьому побудована, теорія грошей є перша вичерпна теорія грошей, і тепер до неї мовчазно пристають усі. Він досліджував перетворення грошей на капітал і довів, що воно ґрунтується на купівлі й продажу робочої сили. Поставивши тут робочу силу, властивість утворювати вартість на місце праці, він одним ударом розв’язав дещо з тих труднощів, що на них врахувала школа Рікарда: неможливість узгодити взаємний обмін капіталу і праці з Рікардовим законом визначення вартости працею. Встановивши поділ капіталу на сталий і змінний, він перший дійшов того, що змалював до подробиць і разом з тим пояснив процес утворення додаткової вартости в його справжньому перебігу, — а цього не зробив ніхто з його попередників; отже, він констатував у самому капіталі відмінності, що з ними дати собі раду зовсім не могли ні Родбертус, ні буржуазні економісти, — відмінності, які дають ключ до розв’язання найза- плутаніших економічних проблем, — і найкращий доказ цього знову є книга II, а ще більше книга III, як це виявиться далі. Далі він досліджував і саму додаткову вартість і виявив обидві її форми: абсолютну й відносну додаткову вартість, і показав ту різну, але і в тому й у другому разі вирішальну ролю, яку відігравала вона в історичному розвитку капіталістичної продукції. На основі додаткової вартости він розвинув першу раціональну теорію заробітної плати, яку ми маємо, і вперше висвітлив основні риси історії капіталістичної акумуляції та виклав її історичні тенденції». Нарешті слід вказати на блискучий виклад - резюме змісту твору Маркса так само, як і окремих питань політичної економії, даний у листувані — особливо за 1868 р. Надто важливий є лист до Куґельмана, від 11 липня 1868 р. (поданий у додатках до І тому цього видання). 1907 р. Ленін писав про цей лист у передмові до російського видання Марксових листів до Куґельмана таке: «Видатний інтерес, з погляду повнішого й глибшого засвоєння марксизму, становить лист з 11 липня 1868 року. Маркс викладає тут,у формі полемічних зауважень проти вульґарних економістів, надзвичайно чітко своє розуміння так званої «трудової» теорії вартости. Саме ті заперечення проти теорії вартосте Маркса, які найприродніше виникають у найменш підготованих читачів «Капіталу» і які тому якнайстаранніше підхоплюють рядові (дюжиннне) представники «професорської» буржуазної «науки», — Маркс розібрав тут коротко, просто, на диво ясно. Маркс показує тут, яким шляхом він ішов і яким шляхом треба йти до пояснення закону вартости. Він учить нас, на прикладі якнайбуденніших заперечень, своєї методи. Він висвітлює зв’язок такого суто (здавалось би) теоретичного і абстрактного питання, як теорія вартости, з «інтересами панівних кляс», що вимагають «увічнення плутанини». Лишається побажати, щоб кожний, хто починає вивчати Маркса й читати «Капітал », читав і перечитував названий нами лист одночасно з студіюванням перших і найважчих розділів «Капіталу». ( К. Магх: «Вгіеіе ап Ки§е1шапп», Вегііп 1927, 8. 6). Ленін вказує тут на ролю клясової боротьби в політичній економії і на вирішальну основну рису марксизму. Революційне значення «Капіталу» полягає не лише в тому, що він висвітлює закони капіталістичного способу продукції глибше, повніше, правильніше за клясичну політичну економію. Маркс вивершив клясичну економію, перемігши її, він протиставив політичній економії буржуазії політичну економію пролетаріяту. Маркс виступає на полі політичної економії як клясовий боєць, як революціонер, як автор «Маніфесту Комуністичної Партії», що його він цитує в багатьох місцях «Капіталу», що його основні думки тут поглиблено і науково розвинуто далі. «Капітал» є не лише найглибша і найповніша наукова праця, — це ще й праця, написана для партії, для партії пролетаріяту. У своїй рецензії на «Критику політичної економії» (1859) Енґельс відзначає, що виступ німецької пролетарської партії був нерозривно зв’язаний з переворотом у політичній економії, що його зробив Маркс. «Все і її теоретичне буття постало з вивчення політичної економії» («Баз Уоїк», 6 серпня 1859, № 14, етор. 3). А сам Маркс 11 жовтня 1867 р., коли з’явився перший том, писав Куґельманові, що метою його при опрацюванні «Капіталу» було «якомога вище піднести партію і способом викладу обеззброїти навіть вульґарщину». Буржуазні економісти, що удають, ніби вони діють «об’єктивно» та «безсторонньо», обвинувачують через це Маркса в «тенденційності», в партійності. Вони не розуміють — чи удають, що не розуміють, — що політична економія завжди була партійною, що вона — доки є кляси — і залишиться партійною і що саме партійність за інтереси (РагіеіпаЬте Шг) революційної кляси є «передумова прогресу цієї науки. Бувши за своєї молодости зброєю висхідної буржуазії проти абсолютизму, політична економія стала кінець - кінцем зброєю проти революційного пролетаріяту, на захист експлутації, для боротьби проти соціалізму. Але разом з цим це було й смертю буржуазної економії як науки. У післямові до другого видання І тому Маркс подав блискучий нарис цього розвитку й висловив думку, що критика буржуазної економії можлива була лише через партійність за інтереси (РагЬеіпаЬте їііг) тієї кляси, «що її історичне покликання полягає в поваленні капіталістичного способу продукції і остаточному знищенні кляс» — за інтереси пролетаріяту. Червоною ниткою проходить крізь «Капітал» класова боротьба на теоретичному фронті, що її веде Маркс як представник пролетаріяту проти буржуазної економії. Не можна цілком зрозуміти цю працю й справді застосувати Марксову теорію як знаряддя в класовій боротьбі, не вивчаючи уважно становища на цьому фронті (що його Маркс зокрема малює в примітках до І тому), не знаючи теоретичних позицій різних кляс, не стежачи за ходом боротьби. При цьому виявиться, що Марксова боротьба проти старих економістів і тепер є цілком актуальна, бо погляди їхні відповідали інтересам певних кляс і прошарувань і тепер знову відживають у новій формі. Ще в своїй останній економічній праці, критичних увагах на книжку німецького реакціонера і «катедер - соціяліста» Адольфа Ваґнера, що з них вибрані місця подається в додатках до І тому цього видання, Маркс піддає знищувальній критиці буржуазну вульґарну політичну економію і її «теорію вартости». Він тут не лише дає цінні вказівки для розуміння І відділу першої книги «Капіталу» (наприклад, про ролю споживної вартости), але разом з тим одним махом розбиває ті «арґументи», що їх ще й тепер пережовують найсучасніші фашистські вульґарні економісти а 1а Шпан і К°. Але Марксові доводилося в «Капіталі» і в інших своїх економічних працях боротися не лише проти буржуазної політичної економії, а й проти її паростків у таборі робітничого руху: починаючи від боротьби проти прудонівського дрібнобуржуазного соціалізму та його економічних рецептів 1874 р. і плямування німецького «справжнього» соціялізму в Комуністичному Маніфесті й аж до боротьби проти опортуністичної секти лассальянців, проти їхньої пропозиції ввести соціялізм в рямках абсолютистської Прусії через продуктивні кооперативи за допомогою держави. Цій боротьбі, між іншим, завдячує своєю появою один з важливіших документів, написаний Марксом, — відомі «Уваги до програми німецької робітничої партії» з 1875 р. Те, що Ленін каже про вищенаведений лист до Куґельмана, має так само силу і для цього документа. Маркс показує тут кля- сове значення відкритого ним двоїстого характеру праці і дає, нарешті, з приводу критики Ляссалевої фрази про «повний робочий дохід» нарис соціалістичної економії, переходу до комунізму, що тепер, коли Радянський Союз вступив у період соціалізму, безпосередньо стає живою дійсністю. Теоретичну боротьбу в галузі політичної економії Маркс якнайщільніше пов’язав з питанням економічної і політичної боротьби робітничої кляси, з практикою революційної класової боротьби взагалі. Вміщені в додатках до І тому листи з 22 червня і ЗО листопада 1867 р. показують, як Маркс безпосередньо пов’язував свої наукові досліди з практичною боротьбою за щоденні вимоги пролетаріату в Англії та Німеччині. Але разом з тим ці досліди давали теоретичну основу для програми й тактики інтернаціонального робітничого руху. За часів І Інтернаціоналу Маркс провадив у цій галузі боротьбу на два фронти: з одного боку, проти буржуазно - опортуністичного напряму англійських тред-юньйонів, проти обмеження боротьби робітничої кляси на дрібній економічній боротьбі, проти перетворення професійних спілок на звичайнісінькі органи врегулювання «ціни праці», — з другого боку, він провадив боротьбу проти дрібнобуржуазного іґнорування значення економічної боротьби, проти «ліво» задрапованих поглядів овеністського сектанта Вестона, що з ним Маркс розправився 20 травня 1865 р. у відомій доповіді на Генеральній Раді Інтернаціональної Робітничої Асоціяції (яку дочка його Елеонора видала 1894 р. під назвою «Уаіие, ргісе апб ргоїіі» [«Вартість, ціна і зиск»]), проти дрібнобуржуазного заперечування значення професійних спілок, проти опортуністичного проклинання боротьби за заробітну плату й страйків прудоні- стами у Франції і ляссальянцями у Німеччині. Документи боротьби проти бакуністів, листи й писання часів соціалістичного закону в Німеччині, писання Енґельса епохи II Інтернаціоналу дають блискучі приклади цієї боротьби на два фронти. Боротьбу Марксову і Енґельсову проти буржуазної політичної економії та її представників у робітничому русі за нових відносин імперіалістичної епохи провадив далі Ленін. Він сам казав про це у своїй праці «Матеріялізм і емпіріокритицизм», що « жодному професорові політичної економії, здібному давати найцінніші праці в галузі фактичних, спеціяльних досліджень, не можна возити ані в одному слові, коли мова мовиться про загальну теорію політичної економії. Бо ця остання — така ж партійна наука в сучасному суспільстві, як і гносеологія». «Взагалі і в цілому, — каже він далі, — професори - економісти є не що інше, як учені прикажчики кляси капіталістів, а професори філософії — вчені прикажчики теологів. Завдання марксистів і тут і там зуміти засвоїти собі і переробити ті досягнення, що їх роблять ці «прикажчики» (ви не зробите, наприклад, жодного кроку в галузі вивчення нових економічних явищ, не користуючися з праць цих прикажчиків), — і вміти відсікти їхню реакційну тенденцію, вміти увести свою лінію і боротися проти всієї лінії ворожих нам сил і кляс». Протилежність між клясиками й романтиками буржуазної політичної економії на початку XIX ст. репродукується в боротьбі «леґальних» марксистів і народників у Росії в 90-ті роки. Ленін виступає в повному марксистському озброєнні і рішуче розбиває так теорію гармонії Струве і К°, як і нове видання сисмондізму в народників. Одночасно Ленін вступає в міжнародню боротьбу проти ревізіоністів, критикуючи вже в 1900 р. слабість і непослідовність позицій так званого «ортодоксального марксизму» (Кавтський і Плеханов). Десять років по тому ці теоретики причалили до табору опортунізму. Кавтський виробляє свою теорію «ультраімперіялізму». У знищувальній війні проти цієї теорії Ленін продовжує Марксову боротьбу проти апостолів гармонії буржуазної політичної економії. Тим самим він одночасно вражає нові й найновіші теорії сучасного соціяль - фашизму, теорії «організованого капіталізму» і державного капіталізму Гіль- фердінґів і К° так само вбійче, як у полеміці з народниками, він насамперед розбив усі ті цілком «сучасні» «ліво» задраповані теорії автоматичного краху, що здебільшого спиралися на помилкову теорію Рози Люксембурґ. «Капітал» є міцна теоретична підвалина отих перемог ленінізму на теоретичному фронті. Він кожним рядком своїм промовляє проти опортуністичної брехні про «вростання в соціалізм », як і проти не менш небезпечного ошуканства про автоматичний крах капіталізму без пролетарської революції. Матеріалістична діалектика є революційна «душа» цього твору. Ленін каже про теоретиків II Інтернаціоналу, що «протягом півстоліття жоден з марксистів не розумів Маркса», жоден не зрозумів «Капіталу», бо вони не розуміли діалектики. Ці «теоретики» — від Берн- штайна до Кавтського, Гільфердінґа та Отто Бауера — в своїй одвертій і прихованій боротьбі проти діалектики скотилися нині від механістичного перекручення (УегЬа11Ьогпип§) марксизму в болото реакційного ідеалізму. Але Марксова матеріалістична діалектика є не тільки теорія, що геть перевищує механістичні та ідеалістичні теорії, не тільки єдине правильне вчення про розвиток; вона разом з тим включає, — як підкреслює Ленін, — і елемент діяльности, революційної практики. Цією революційною діялектикою насичений увесь «Капітал». Це та сама революційна діялектика, що промовляє з відомих слів Сталіна, який у боротьбі проти фаталістичного перекручення марксизму старим II Інтернаціоналом, в боротьбі проти теорії «самопливу», проти теорії автоматичного розвитку до соціялізму, проти опортунізму справа і «зліва», відзначав ролю комуністичної партії і пролетаріяту Радянського Союзу в будуванні соціялізму: «Було б недоумством думати, що виробничий плян зводиться до переліку цифер і завдань. На ділі виробничий плян є жива й практична діяльність мільйонів людей. Реальність нашого виробничого пляну — це мільйони трудящих, що творять нове життя. Реальність нашої програми — це живі люди, це ми з вами, наша воля до праці, наша готовість працювати по - новому, наша рішучість виконати плян». (Промова на нараді господарників, червень 1931 р.). III Історія «Капіталу», його підготови, його писання, його видання по різних країнах, його впливу, боротьби проти нього та в обороні його, є історія клясової боротьби пролетаріяту мало не цілого століття. Маркс і Енґельс розповіли про це в передмовах до чотирьох німецьких видань, а також і до французького та англійського перекладів, а Ленін у біографії Маркса дає короткий нарис історії «Капіталу». У листуванні між Марксом і Енґельсом, а також у листах до Куґельмана, Даніельсона та інших маємо численні й цінні зауваження про хід роботи, поради Енґельса щодо стилістичного поліпшення й популяризації, зауваження про вплив І тому тощо. Перший том з’явився друком восени 1867 р. Енґельс виконав велику роботу в справі агітації за книгу, щоб зламати скеровану проти Маркса буржуазною наукою і пресою тактику замовчування. Проте, розповсюдження твору відбувалося дуже повільно. Лише рік Паризької Комуни призвів до перемоги. На весні 1873 року з’явилося друге видання, частково значно перероблене. Остаточно опрацювати інші три томи свого твору, що перше писання їх належить ще до років перед опрацюванням І тому для друку, Марксові не пощастило. Ця праця припала Енґельсові. Про виконання цієї праці він оповідає у передмовах до II і III томів. II том, що містить у собі книгу другу «Процес циркуляції капіталу», з’явився друком 1885 р. III том, у двох частинах, що охоплює книгу третю «Процес капіталістичної продукції в цілому», з’явився 1894 р. Четверта книга, так звані «Теорії про додаткову вартість», — опубліковані 1904 — 1910рр., Кавтським скорочено і як самостійний твір, — вперше з’явиться друком повнотою лише у виданні повного зібрання творів Маркса й Енґельса Інституту Маркса - Енґельса - Леніна. Величезний вплив «Капіталу» створив певний тактичний поворот і в шаленій боротьбі буржуазії проти цього твору. Ленін так малює його у своїй книзі «Держава і революція»: «З ученням Маркса відбувається тепер те, що не раз траплялося в історії з ученнями революційних мислителів та проводирів гноблених кляс у їхній боротьбі за визволення. Гнобительські кляси за життя великих революціонерів платили їм невпинним переслідуванням, зустрічали їхнє вчення найлютішою злістю,, найшаленішою зненавистю, найрозгнузданішим походом брехні й наклепу. Після їхньої смерти робляться спроби перетворити їх у нешкідливі ікони, так би мовити, канонізувати їх, віддати певну славу їхньому імені для «втішення» гноблених кляс та одурювання їх, викидаючи зміст революційного вчення, притупляючи його революційне вістря, заяложуючи його. На такому « обробленні» марксизму сходяться тепер буржуазія і опортуністи всередині робітничого руху». Найвидатнішу участь в цьому «обробленні» Маркса і зокрема його «Капіталу» брав Карл Кавтський. Сам Маркс влучно схарактеризував цю людину в листі до своєї дочки Дженні з 11 квітня 1881 р.: «Він ординарна людина, з вузькими поглядами, занадто мудрий (йому лише 26 років), всезнайка, в певний спосіб пильний, багато порається коло статистики, проте бере з неї мало розумного, з природи належить до стану філістерів...» (Оригінал в інституті Маркса - Енїельса - Леніна в Москві). Вже так зване «популярне видання» І тому «Капіталу», що Кавтський зробив 1914 р., виявляє його як чванькуватого філістера, що через псевдо - виправлення перекручував Маркса. «Обов’язок вдячности до людини, якій я завдячую більше, ніж будь-кому іншому», — каже він у своїй передмові, — спонукай його взяти на себе цю роботу. Та те, як він видав «Капітал», менш за все виявляє вдячність. «Отже, — писав Енґельс про свою власну роботу над третім виданням, — не змінено жодного слова, про яке я не знав би, що автор сам був би його змінив». Кавтський зробив це інакше. Він насмілився зміняти виданий Енґельсом Марксів текст і, — далеко переходячи межі, вказаних ним цілей виправлення друкарських помилок і популяризації, «суверенно» переформульовував, викреслював і додавав, не даючи, як то належалося б, точного звіту про цю свою діяльність. Не могло не статися, щоб обмежене розуміння Марксової політичної економії і нерозуміння діялектики, якими вже відзначається відома праця Кавтського з року 1886 про економічне вчення Маркса, не виявилися також і в цих змінах. Те, що Кавтський обережно розпочав 1914 р. у першому томі «Капіталу» як просту зміну тексту, він у 1926 р. в II і в 1929 р. у III томі продовжував як одверто опортуністичне фалшування основних думок «Капіталу». Передмова до II тому проголошує спільний інтерес капіталістів і робітників «у безперешкодному перебігу процесу циркуляції» і ставить пролетаріятові завдання «захистити закони цього способу продукції проти насильства над ним від монополістів великого капіталу». Проти кого Кавтський на ділі захищає закони капіталістичного способу продукції, це він показав у своїх численних памфлетах проти Радянського- Союзу, в яких він заохочує до воєнної інтервенції і контрреволюційного повстання проти диктатури пролетаріяту. Тут очевидно, що видання Маркса служить йому лише за привід для боротьби проти марксизму. Це є «жива діялектика опортунізму»: з філістера 1881 р. він поступінно став рене- ґатом і фалшивником марксизму, ворогом революційного про- летаріяту, що кличе на захист капіталізму з трибуни того самого твору, в якому Маркс поставив пролетаріатові завдання повалити експлуататорів, знищити капіталізм. Таке є поводження з «Капіталом» німецької соціяль - демократії, що називала себе партією Маркса й Енґельса. Як відрізняється від цього ставлення до нього російських більшовиків, що високо тримали потоптаний у бруді німецькою соціяль- демократією прапор марксизму і що стали проводирями інтернаціонального революційного робітничого руху. Нині в Радянському Союзі розповсюджено вісім видань «Капіталу» в кількості близько мільйона примірників — більше, ніж у Німеччині і по всіх капіталістичних країнах взятих разом. Багато мільйонів молодих робітників і робітниць вивчають його по радянських школах, партійних школах та університетах. Не випадково, що Москва стала міжнароднім центром для вивчення і пропаганди марксизму. ІУ Інститут Маркса - Енґельса - Леніна готує, як другий відділ історично - критичного повного зібрання творів Маркса і Енґельса, велике академічне видання «Капіталу», що міститиме всі варіянти різних видань, усі, ще не опубліковані підготовчі роботи і матеріяли. Завдання цього німецького популярного видання «Капіталу» є передусім у тому, щоб дати німецькому робітникові легке для читання й дешеве видання повного й автентичного тексту , впорядкованого Енґельсом видання «Капіталу». Прискорення цього видання було тим доконечніше, що Майсне- рівське оригінальне видання на книжковому ринку розкуплено, а так зване «популярне видання» Кавтського, — не кажучи вже про його ціну, яка робить його неприступним для робітників, — дає ненадійний текст і передмови, що грубо фалшують марксизм. Оригінальний текст «Капіталу» й поза труднощами змісту становить великі технічні труднощі для непідготованого науково читача; бо, поперше, Маркс цитує мовою оригіналу майже всіх письменників, подруге, вживає багато чужоземних виразів, прислів’їв і приказок, і потрете, вживає чимало чужоземних слів і наукових спеціяльних термінів, що походять з чужих мов. Інститут Маркса - Енїельса - Леніна поставив перед своїм популярним виданням завдання подолати всі три групи труднощів за допомогою перекладів і пояснень, не змінюючи самого Марксового тексту. Редакція даного видання розв’язала це завдання за таким принципом: всі чужомовні цитати по змозі точно перекладено німецькою мовою, до чужоземних слів, фраз і прислів’їв додано переклад в квадратових дужках, але не до власне чужих слів та чужих спеціяльних термінів. У передмові до своєї популярної праці «Розвиток соціалізму від утопії до науки» Енґельс, торкаючись питання про чужі слова, каже таке: «Я обмежився на тому, що усунув усі недоконечні чужі слова. Залишаючи доконечні чужі слова я не дав до них так званих пояснювальних перекладів. Доконечні чужі слова, здебільша загально поширені науково - технічні вирази, саме тому й були доконечні, що їх не можливо було перекласти. Отже, переклад перекручує зміст, замість пояснити він заплутує». Про усунення чужих слів, крім тієї праці, що її вже виконав Енґельс як упорядник, тут при цьому виданні «Капіталу» питання не стояло. Але заведення в текст численних перекладів занадто утруднило б його, а при доконечних чужих словах навіть — як про це каже Енґельс — перекрутило б його зміст. Тому тут питання розв’язано в такий спосіб, що всі власне чужі слова подається у чужомовному словнику. Це дало змогу пояснити ті слова, що їх не можна було просто перекласти. Надто важливо було це при спеціяльних термінах, економічних поняттях, назвах з певних напрямів політичної економії і філософії тощо, які походять з чужих мов. Також і ті чужоземні слова, що перекладені в тексті, але зустрічаються знову, вміщено в показнику. Назви грошей і ваги дано в німецьких виразах. Крім того, всі латинські, англійські тощо скорочення при цитатах (1. с., іЬісІ, зд, сЬ, 1., і т. ін.) замінено німецькими і вміщено у поясненнях до скорочень. Там, де Маркс лише посилається на раніше цитовані твори, не називаючи заголовку, останній подається здебільша скорочено, як і у Маркса. Переклади заголовків книг зроблено в показнику літератури. В колонтитулах подається ліворуч заголовки відділів, а праворуч розділів. Вирішальне поліпшення порівняно до всіх видань, що вийшли після першого, і до всіх інших видань с перенесення з першого видання І тому численних, самим Марксом пороблених розрядок, що їх в пізніших виданнях не можна було зробити з фінансових причин. В даному виданні їх відновлено курсивом. Вони в значній мірі полегшують читачеві розуміння важких місць. Це щодо популяризації тексту. Тепер про апарат популярного видання. Кожний том має показник імен з короткими характеристиками названих осіб. Словник чужоземних слів подає те певне значення, в якому відповідні вирази вжито в «Капіталі». Далі до кожного тому додається показник чужих мір, ваги і грошей. Показник цитованої літератури здебільшого опрацьовано на основі оригіналів цитованих Марксом творів. Окреме зазначення нових видань цитованих творів Маркса й Енґельса дає змогу швидко находити відповідні місця в цих нових виданнях. Кожний том містить у собі коротенький предметовий показник , що охоплює лише найважливіші заголовні слова. Друга частина третього тому містить у собі докладний загальний предметовий показник трьох томів, виданих Енґельсом. Тепер ще кілька зауважень щодо наукового опрацювання тексту. В основу першого тому покладено четверте, впорядковане Енґельсом видання (1890), в основу другого тому — друге видання (1893) і в основу третього тому — перше видання (1894). Особливо великої критичної роботи над текстом вимагав І том. Між 2 (1872) і 4 виданнями встановлено більше як 1.200 варіянтів. Переважна більшість припадає на зроблені Енґельсом невеличкі стилістичні поліпшення, додатки з французького видання 1873 р. і виправлення писаних і друкарських помилок у наведених джерелах цитованих робіт, виправлення, що їх поробила Елеонора Маркс для англійського видання і що їх переніс Енґельс у 4 німецьке видання. Там, де йдеться про друкарські помилки або пропуски окремих слів, що виникли між 2 і 4 виданнями, редакція відновила первісний текст. У сумнівних місцях для розв’язання питання притягнуто перше німецьке видання і французьке видання. Порівняння цитат — також і англійських — з оригіналами зроблено наново, при чому виправлено деяке число писаних і друкарських помилок, що їх при своєму порівнянні (яке, між іншим, охоплює не лише цитати з англійських джерел) Елеонора Маркс не помітила. В небагатьох випадках, де не було під руками ориґіналу або його фотокопії, до поради притягнуто англійське видання, а в деяких випадках і французьке, щоб виправити явні помилки або друкарські - помилки. Виправлення заголовків книг, дат опублікування їх і наведених сторінок зроблено лише тоді, коли не було ніякого сумніву про недогляд, писану або друкарську помилку. Там, де була хоч найменша можливість, що Маркс використав інше видання, нічого не змінено. Низку таких випадків читач побачить з ріжниці між наведенням джерел у Маркса і в показнику літератури. Доповнення до Марксових наведень джерел взято у прямі дужки. Таблиці з англійських офіціальних звітів усі порівняно з оригіналами або — якщо не було під рукою оригіналів — з англійським виданням. Вивершення цієї роботи звіряння з оригіналами залишається завданням академічного видання. Дві поправки, що їх Маркс сам вимагав у листі до Данієльсона, відзначено у редакційних примітках. Щоб полегшити читачеві опанувати твір, редакція додала в додатках до кожного тому низку документів, листів і статтів Маркса й Енгельса, щільно пов’язаних із змістом тому. Весь твір попереджено статтею Леніна «Карл Маркс» з року 1914. Ленін тут у багатьох місцях змушений „говорити натяками, тією езопівською, проклятою езопівською мовою, до якої царат примушував усіх революціонерів, коли вони брали перо до рук, щоб написати «легальний твір»“. Не вважаючи на це, ця робота є майстерний, у своїй стислості й ясності недосяжний вступ до марксизму. Німецьке популярне видання «Капіталу» об’єднує таким чином імена трьох великих проводирів і вчителів міжнароднього пролетаріату. У Як треба читати «Капітал»? Той, хто починає читати «Капітал», мусить спочатку переглянути побудову, розподіл цього єдиного в своєму роді твору. Він побудований цілком відмінно від звичайних буржуазних «нарисів » або підручників з політичної економії. Він дає у сімнадцятьох відділах його перших трьох книжок не нанизування окремих «галузей» або «спеціальних відділів» (ЗрегіеШасйег) вчення про народне господарство, що з’являються на поверхні, як от: промисловість, торговля, сільське господарство, банківська справа, робітниче питання і т. ін. «Капітал» є скорше «діалектично розподілений», як пише Маркс до Енгельса 31 липня 1865 р. Його побудова відповідає справжньому матеріальному розвиткові предмету, що його він досліджує, капіталістичному способові продукції, відповідним йому відносинам продукції і розподілу. Виходячи з суто - капіталістичної продукції, як продукції товарової, в якій сама робоча сила стає товаром, і стежачи за повним суперечностей розвитком її форм виявлення, їх усамостійненням і скостененінням, Маркс іде від простіших, основних продукційних відносин товарової продукції до найскладніших форм виявлення капіталу, .зиску, процентодайного капіталу, земельної ренти. Маркс сам подав короткий огляд цього діалектичного розвитку в 48 розділі третього тому. Побудова «Капіталу» відповідає цьому розвиткові: перша книга — процес продукції капіталу, друга книга — процес циркуляції капіталу і третя книга — процес капіталістичної продукції в цілому. Як закінчення йде четверта книга про історію економічних теорій. У своєму листі до Енґельса з ЗО квітня 1868 р., вміщеному в додатках до першого тому, Маркс накреслив зміст обох наступних книг. Перша книга, що досліджує процес продукції, служить за основу цілого величезного твору. Отже, само собою зрозуміло, що вивчення треба починати з І тому, а не з подальших. Якщо читач хоче перед початком роботи над «Капіталом» вивчити якийсь короткий і стислий вступ до Марксової політичної економії, а це конче потрібно, він знайде його передусім у вступній до нашого видання статті Леніна. Коротенький і ще популярніший нарис змісту І тому дає Енґєльс у своїй рецензії для «Демократичного щотижневика» («ПетокгаїізсЬез \УосЬепЬ1а« ») 1868 р., що її вміщено в додатках. Енгельсів конспект І тому є не популяризація, а докладний оригінальний виклад змісту, дуже цінний для ґрунтовного вивчення «Капіталу». Щойно згаданий твір виходить друком разом з цим популярним виданням. Само собою зрозуміло, що відомий невеличкий твір Маркса «Наймана праця і капітал» (1849) і його доповідь з 1865 р., що є в продажу під назвою «Заробітна плата, ціна і зиск», треба використати, готуючись до читання «Капіталу». Цих допоміжних засобів читач особливо потребуватиме в І відділі першої книги «Товар і гроші ». Маркс сам у своїй передмові до французького видання відзначає його труднощі і «озброює» читача проти них. Важливий допоміжний засіб, що полегшує зрозуміти цей І відділ, дав нам Енґєльс. 16 червня 1867 р., читаючи коректурні аркуші, він писав до Маркса, що слід «було б дещо докладніше довести історично те, чого тут досягнуто діялектичним шляхом, так би мовити, випробувати його на прикладі історії, хоч найпо- трібніше в цій справі і без того вже сказано». Оце завдання — змалювати «історичним шляхом доконечність утворення грошей і процес, що відбувається при цьому» — Енґєльс сам розв’язав кілька десятиліть згодом у своїй останній незакінченій роботі, так званому додатку до III тому «Капіталу» (дарма що за головну його мету при цьому було історично змалювати перетворення вар- тости на ціни продукції). Читач знайде цей «додаток» — блискуче історичне змалювання — у додатках до III тому нашого видання. Попри всі ці допоміжні засоби треба вважати, що значна частина читачів спочатку не спроможеться подолати І відділу. В цьому випадку треба дотримуватися поради, що її подав Маркс у лист із ЗО листопада 1867 р. своєму другові Куґельманові (див. додатки до І тому). Маркс радить тут читати більш історично - описові розділи 8,11,12, 13 та 24. Подібні, ще докладніші, поради відносно першого читання II і III томів дає Фрідріх Енґєльс у листі до Віктора Адлера, вміщеному в додатках до II тому. Звичайно, читач не повинен задовольнитися читанням цих розділів і мусить після цього ще раз спочатку проробити твір у цілому. Лише тоді виявиться ціле значення історичних частин. Треба застерегти читача проти зворотної методи, вишукати лише теоретичні відділи і пропустити «застарілий фактичний матеріал». Бо ці частини, як, наприклад, історія боротьби за нормальний робочий день і ілюстрації загального закону капіталістичної акумуляції, аж ніяк не застаріли і менш за все вони є просто «матеріал». Навпаки, у певному відношенні вони подають результат теоретичних аналіз. В них «могильник» капіталу, робітнича кляса, виступає як жива, реальна сила; Маркс подає конкретний виклад і історичну аналізу про пролетаріат, його становище і його бої, він тут доходить до того пункту, що на нього сходить його політична економія, до класової боротьби. «Капітал» є безперечно найглибший і найреволюційніший твір світової літератури, він передає сучасному пролетареві революційні відкриття Маркса, найдостигліші здобутки розвитку науки протягом цілих століть, він дає йому підручник матеріалістичної діялектики, матеріалістичного розуміння історії взагалі, застосування його до капіталістичної системи зокрема. Але не для того, щоб зробити з читача «вченого», книжкового гробака, що заходиться коло науки ради науки або для власного задоволення. Читач «Капіталу» ніколи не повинен забувати, що марксизм вимагає зв’язку теорії з практикою і що революційна практика стоїть на першому місці. Читання «Капіталу» є для революційного робітника не самоціль, а вступ до акції, до боротьби за повалення буржуазії і перемогу соціалізму. Москва, ЗО березня 1932 року. В. Адоратський 