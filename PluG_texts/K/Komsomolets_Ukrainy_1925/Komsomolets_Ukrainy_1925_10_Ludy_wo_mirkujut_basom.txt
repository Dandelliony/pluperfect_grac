 «КРАЇНА БЕЗМЕЖНИХ МОЖЛИВОСТЕЙ».
Колись Америка звалася «країною необмежних можливостей». Тільки в Америці чистильщик чобіт міг перетворитися на мільйонера й підозрілий тип на політичну постать, тільки в Америці могли народитися Едісони та Форди, і ніде инше, як в Америці, не могли писати, таких чудових поем про... шахраїв, що їх О. Генрі подарував світові. Після війни «необмежені можливості» ще збільшилися; воші зробилися безмежними. Новий Світ з призирством повернувся від Старого, від европейської отари, Новий Світ почав вважати Европу за «колишню людину», віддаючи її на утримання історії, бо-ж американець Морган відкрив «созабез» для европейських урядів, а другий американець Вільсон, з височини свого хмародряльного Синаю дав старому світові новел завіт — 14 параграфів свого дванацяти-дюймової Євангелії. «Захід Европи», що про нього в післявоєнному присмерку заскиглили ідеологи европейської буржуазії, розшифровували поза окіяном, як «Схід Америки». Америка — новий мир, американці — нова вища раса, американська культура-культура майбутнього, — так гадає про себе громадянин країни, біля в’їзду якої стоїть статуя Волі, земляк «Христа у фраку й циліндрі» — Вудро-Вільсона. Бо Америка-законодавець нових моралі та дамських мод, бо вона-країна безмежних можливостей.
ДОЛАР МОЖЕ УСЕ.
Недавно видатний американський журналіст у серйознішій діловій газеті писав: «Наприкінці 1924 р. ми (цеб-то американці) опинилися — всі вкупі й кожний зокрема — власниками кілька сот мільйонів рабів. У наших руках скупчилися світові багацтва, що з ними ми зможемо зробити все, що нам забажається. Ми можемо їх витратити на дрібниці нашого особистого життя, як це досі робили европейські держави. Але ми можемо також використати ці багацтва на створення нового світу».
Чи чуєте ви? Вони можуть витратити, розкидати, прохвиськати усі світові багацтва «на дрібниці особистого життя», на діямантові зуби, на золоті клозети, на порятунок Европи однаково. Вони «можуть».
Або вони можуть також «використати ці багацтва на створення нового світу», нової культури, нової, вищої цивілізації. Долар він усе може. Дійсно — можливості безмежні й справді Америка стає найромантичнішою країною в цьому світі. Цей змеханізований американець, людина-автомат, з автоматичним пером і чековою книжкою в кешені, з автоматичним штанодержателем і штучною щелепою, із власним автомобілем, власними справами та власною головою найбільший фантазьор неурівноважений мрійник, найкращий образ для сучасного Шіллера.
ДОСВІД МІСТЕРА ФОРДА.
Як-же гадає він перетворити світ. Не дуже давно містер Форд накреслив проекта земного раю по-американському. Цей проект був такий: для фордовських робітників улаштовують місто-поле, розташоване навколо фабрик і заводів. Робітник одержує будиночок, землю, с.-г, машини й після роботи працює коло сільського господарства. За всі надані їм «блага» робітники, звичайно, повинні платити, але з розстрочкою приміром років на 15-30. Проект дуже простий. Але зміст його та мета дуже характерні. Адже це значить зробити робітника напівселянином (до того-ж ще заможним), зробити його власником будинку та землі цеб-то позбавити його робітничої сути, вихолостити його, як класового суб’єкта. Крім того, цей гарненький проект Залізної Аркадії, землі обітованої з кенарками на вікнах власного будинку, з урожайними інтересами, з доглядам городу з капустою — замість клубу, газети, політзборів! — розрахований на те, щоби прив’язати робітників до Форду років на 30) (роззсстор-че-чка»!), на кріпацьку залежність. А проект Форда, докладно й привабливо розроблений, передбачає й громадські форми обробки землі, і строки здачи врожаю до гамазей та допомогу адміністрації, і багато ще такого подібного, — цей проект протягом цілого року хвилював американських капіталістів. Перевод робітника на землю, перетворення його на власника, прищеплення йому капіталістичних інстинктів і відрив його від своєї класи — про це варт помріяти! Проект Форда — утопія американської буржуазії. Мріють про неї коли говорять про перетворення світу по-новому.
ТРЕБА ДАТИ НЕБО.
Але не досить ще перетворити робітника на власника. Треба ще його перетворити на... «людину», на «справжню людину», що не має родичів поміж мавпами. Треба переконати його що до божественного його походження, щоби він міг високо носити голову, відзначену божественним перстом і-щоби він міг схиляти низько цю голову. За-мало дати робітникові землю-треба дати йому й небо.
МАЛПА ЧИ БОГ?
Усі пам’ятають відомий процес проти провінціяльного американського вчителя, що в своїх лекціях викладав еволюційну теорію Дарвіна. На лаві підсудних сидів звичайний вчитель Скопис, але судили дарвінізм. Що американські капіталісти надавали великого значіння цьому процесові, бачимо з того, що яко головний обвинувач, виступив Бриян — коли віце-президент Сполучених Штатів, лідер демократичної партії. Від малпи чи від бога походить людина? — так запитував суд. І суд вирішив-від бога. Не знаю чи вважатимуть себе за ображених з такого вироку малпи, чи зважатимуть попи на формальну постанову американської Феміди, але на думку американців мали зганьбили «всерйоз і задовго».
ІНКВІЗАЦІЯ В 1925 Р.
В Америці — країні великої та точної техніки — юрба студентів, згадуючи те чого їх учать в університетах, удерлася до книгозбірні, зібрала піраміди антирелігійних книжок не популярних брошурок, а наукових творів про еволюцію і під громову промову проповідника з церковного агітпропу спалила ці книжки на майдані. Згадайте картину італійського середнєвіччя, коли палкий Саванарола палив єретичні книжки на майданах Флоренції і проведіть паралель.
ДЕ МІСТИТЬСЯ ДУША?
Але багаття на майданах, язики полум’я, що лижуть томи про походження вселенної, вироки судів — усе це не завжди може бути аргументом до переконання. Американці пам’ятають історію, а в історії зазначено, що не зважаючи на інквізицію, єреси Кальвіна, Лютера, гугенотів, пресвітеріан, то-що, число їх все зростало, що інквізицію замінила реформація, а реформацію — наука. Історія пам’ятає, що закони спадщини — зовсім не божественної — вперше зрофмував австрійський чернець абат Мендель. І американський капіталіст звертається за допомогою до науки. «Доведіть, що існує душа» — такий наказ, виданий по науковій лінії.
І ось уже протягом кількох років професор (!!) Чарлі Генрі вираховує — якого розміру людська душа? За допомогою найточнішого знаряддя, що вираховує мільйонні частинки сантиметру, він вирахував, що в людському організмі є «порожнє місце», де на його думку, й міститься душа. На жаль, у газетних повідомленнях нічого не говориться про те, де саме є це «порожнє місце», але не трудно зрозуміти, що в професоровій голові.
ТАНЦУЛЬКА, ЯК ФОРМА РЕЛІГІЇ.
Хоч це й дуже кумедно — але також і дуже показково. Американському капіталістові необхідно привести робітниа до землі до власности (за фордовим проектом) і до неба, до бога (за постановою суду та «науковими «винаходами»). А коли це буде-підвалини нового світу будуть закладені.
Цікаво зазначити, що бог, що його тепер породжують американські банкири, призначається цілком одверто для «юрби», для робітників. Американський філософ професор Джемс, — поруч із точними дослідами в психології, колись написав книжку «Многообразие религиозного опыта» й створив теорію прагматизму. Це типова американська теорія «прикладної релігії» для багачів, теорія практичного використання релігії та гарний справочник про те, коли треба бути релігійним і коли можна обійтися без цих розкошів. Релігія за Джемом може виявлятися в найріжноманітніших формах — хоча-б і в лихварстві. Йдучи шляхом, що його зазначив Джемс, американська церква завела в перервах між службами божими... танці. Чи-ж є яка ріжниця між псалмами та фокстросом, хіба тільки та, що псалми нікого не цікавлять, а фокстрот кожний охоче протанцює? Псалмами нікого до церкви не привабиш, а ось танцулька...
ТІ, ЩО МІРКУЮТЬ БАСОМ.
Так у Америці, що сказилася від золотого жиру, від безмежних можливостей робити все, що їй забагнеться, народжується «новий світ, нова культура.
Колись Щедрин написав безсмертного оповідання про «людину, що міркує басом». Чи не здається Вам, що погордлива, дика, скажена Америка з манією величности, про світ, про робітників, про бога — міркують... басом.
