Політосвіта ЦК ЛКСМУ розіслала всім організаціям ЛКСМУ положення про юнацькі секції при робітничих клубах.
Необхідність організації юнсекцій виникає з особливих інтересів та вимог молоди. Потреба в активності молоди, її участи в загальній роботі клубу, ставить питання про утворення організаційної форми, що охоплювала б молодь в робітничих клубах, і цією формою є юнсекції. Юнсекції — підкреслюється положенням — являють собою частину робітничого клубу, ведуть роботу на основі організаційної самодіяльности, підлягаючи загальному керовництву клубу і його основним завданням. Поруч з цим юнсекції будуються на основі самодіяльности її членів.
