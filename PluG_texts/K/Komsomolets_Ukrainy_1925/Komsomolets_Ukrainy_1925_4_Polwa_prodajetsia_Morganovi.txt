Яко нагороду за уступливість, що Польща виявила в Локарно, англійський уряд підтримав домагання Польщі одержати чужоземну позику. Завдяки цього підтримання Морган дав принципову згоду на те, щоб дати Польщі позику.
Поки що Польща в рахунок позики одержує негайно 15 мільйонів доларів, які вона повинна зараз же повернути без відсотків, в разі, коли американські банкіри відмовляться дати їй позику.
Загальна сума позики 125 мільйонів доларів, по 8% на рік на термін 25 років. Позику, згідно з умовою, що запропонував Морган, забезпечується прибутками від спиртової та тютюнової монополії.
