6-го грудня наш осередок ЛКСМУ при броварні святкував треті роковини існування своєї організації. За цей час осередок зробив велику роботу як виховавчу, так і організаційну.
З мало-письменних комсомольців осередок виховав активних і грамотних хлопців, що добре орієнтуються в роботі. Майже вся молодь броварні належить до КСМУ. Коли з початку роботи осередку комсомольці не користались авторитетом у робітничих масах, то зараз де-кого з комсомольців обрано до завкому і вони беруть активну участь у профроботі. Вже це одно говорить про перемогу комсомолу в цьому напрямку.
Секретар осередку, приймаючи прапора, піднесеного від комосередку та завкому в день ювілею, сказав від імена осередку, що цей прапор буде запорукою міцнішого об’єднання й звязку і він сподівається, що комсомольці підуть за ідейним прапором комуністичної партії, не ухиляючись од ленінізму.
Комсомольці стануть все більш та більш вчитись і цим самим виконають заповіти нашого великого проводиря й учителя — Леніна.
