Наш господарський зріст особливо в галузі промисловости, поширення кадрів пролетаріяту за рахунок нових сил, вимагає від профспілок удосконалення своїх завдань по відношенню до господарських органів, з одного боку й до широких мас робітництва з другого. Останній пленум ЦК РКП велику увагу звернув на роботу профспілок. Вирішено було вжити низку заходів щоб оживити масову роботу професійних організацій, перевести профспілчанську демократію, а також уточнити взаємовідносини профспілок з господарчими органами та партійними осередками на виробництві.
Справа в тому, що наші профспілки дуже ріжняться від профспілок буржуазних країн. Коли там основним завданням профспілок є боротьба з капіталістами за свої економічні інтереси, то в нас профспілка, що об’єднує весь пролетаріят, сама приймає активну участь у відбудуванні нашого господарства, приймає участь в управлінні робітничо-селянською державою. Але ж це не значить, що захист економічних інтересів робітництва наші профспілки мають одсувати на задній план. А таке явище до цього часу де-не-де помічалося.
Були випадки, коли робітники якогось підприємства домагалися своїх прав безпосередньо перед адміністрацією, минаючи профспілки, або коли керовники професійних організацій дуже захоплювалися господарчою роботою й забували своє основне завдання — захист інтересів робітників. І проти першого й проти другого ухилів рішуче висловився пленум ЦК РКП. Постановлено було оживити масову роботу профспілок та переводити в життя широку професійну демократію, та масову роботу серед робітників. Також уточнено було й справу взаємовідносин між партійною та професійною організаціями на виробництві. Часто-густо партосередки підміняли собою профспілки і це також зменшувало ролю її, в очах робітничих мас.
Отже зараз одним з найважливіших завдань партії є оживлення роботи профспілок, переведення широкої демократії, захист профспілками інтересів трудящих і участь у державному господарчому будівництві.
Комсомол, як бойова політична організація і найближчий помічник партії, повинен уяснити собі всю вагу поставленої справи й взяти активну участь в оживленні роботи професійних організацій.
На ІХ-му Всеукраїнському й на XIV-му Всесоюзному партійних з’їздах стоятимуть справи, як про роботу профспілок, так і про комсомол. У тезах товаришів Томського (по професійній лінії) та тов. Бухаріна (по комсомольській) завдання комсомолу в професійних організаціях та ролю його на виробництві сказано досить ясно. Говориться в тих тезах про те, що в нових умовах роботи профспілок інтереси робітничої молоди мусять бути забезпечені в повній мірі. Усі основи юнацького законодавства, що до цього часу иноді порушувалися, адміністрацією окремих підприємств, мусять виконуватися в повній мірі.
Тепер ми для свого виробництва потрібуємо виробничої кваліфікованої сили, яка б повела наше виробництво по соціялістичному шляху, а цю кваліфіковану силу треба виховати з робітничої молоди. Звідси висновок: треба яко-мога ширше втягати робітничу молод. у різні виробничі наради, поширити і налагодити роботу в школах фабрично-заводського учеництва, повести поруч із політичною, — широку професійну виховавчу роботу. Одночасно комсомольські організації на виробництві мають стежити аби встановлена система оплати праці молоди виконувалася адміністрацією. Треба щоб броня у всіх галузях виробництва заповнена була до встановлених норм. Треба особливу увагу звернути на втягання у вирибництво дівчат, підвищуючи їхню кваліфікацію. Не треба також забувати й про безробітних підлітків, що їх так багато є зараз по наших виробничих центрах. Треба домагатися для них зверх-броню, утворення колективів біржі праці, артілів безробітніх то-що.
Охорона здоровля молоди, також має зайняти одне з головних місць у повсякденній роботі комсомольського виробничого осередку. Оце головні завдання комсомолу, що їх поставило нам життя та що про їх говоре зараз партійна та комсомольська суспільність. Партійні з’їзди дадуть точні директиви що до практичного переведення цих завдань. Наш же обов’язок виконати партійні постанови, бо тільки через широку масову роботу, через підвищення кваліфікації робітничої молоди через виробничу освіту юнацтва ми зможемо підняти авторитет комсомолу, в профспілці й на виробництві, тільки цим шляхом ми можемо спричинитися до загального оживлення роботи профспілок і станемо на вірний шлях соціялістичнсго будівництва.
