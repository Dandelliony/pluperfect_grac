У Київі суд розглядає справу про влаштування потайних єврейських релігійних шкіл «хедерів». Головний підсудний — равін Гросман.
«Хедери» своїми методами навчання нагадували середнєвічні манастирські школи. До дітей нікого не пускали, навчання велося зранку й до вечора пізно; хто недобре вчився, того били. Дітей навчали тільки релігійних предметів.
Кошти на школи давали київські непмани, і, очевидно, закордонні багаті євреї. Керовники шкіл збиралися перекинути за кордон частину своїх вихованців, щоб зберегти їх «од невірства й більшовизму».
Цей процес показує, що попівська контр-революція ще не здохла. Вона ще дихає в задушливому льохові, вона ще намагається впливати на зростаюче покоління.
Двох організаторів цих шкіл присуджено до 6 місяців примусової праці.
