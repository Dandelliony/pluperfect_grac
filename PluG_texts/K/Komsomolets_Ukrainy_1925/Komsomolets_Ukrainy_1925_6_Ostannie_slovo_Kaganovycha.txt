ЦК партії зараз після з’їзду почне докладно розробляти всі пропозиції, надіслані до нас після численних конференцій, що відбулися на Україні. На де-яких питаннях я вважаю за необхідне спинитися зараз.
Відносно Штерострою ЦК уже вжив відповідних заходів і к 1-му травня буде подано вперше енергію.
Украінізацію буде доведено до кінця.
Тепер кілька слів про українізацію.
1-го січня ми підведемо практичні підсумки, ми перевіримо радянських співробітників, які повинні були вчитися української мови.
Ми візьмемо на увагу тих людей, що вчилися старанно, але мало чому навчилися, не досить вивчили українську мову. Цих людей буде залишено й надалі, вони вчитимуться далі. Але є багато робітників, що злісно саботують: не хочуть вчитися, не визнають українізацію. Таких людей, порівнюючи, небагато й проти них треба буде вжити рішучих заходів.
Тепер дозвольте мені перейти до справ політичних. Я почну з тов. Дашковського.
Партія виросла, я не замирає.
Перш усього, тов. Дашковський в своїй промові не звязав кінці з кінцями. Тов. Дашковський говорить, що партія замирає, а далі кінчає: «Партія виросла й партія, не вважаючи на опір верхів, проведе демократію».
Як це зрозуміти? То «партія замирає», то «партія виросла».
Мені здається, що тов. Дашковський, який претендує на вченість, на назву марксиста, повинен перш, ніж робити висновки, проаналізувати роботу ЦК.
Він одержав стенограму липневого пленуму ЦК й побачив, що в порядку денному є питання: про відживлення профспілок, про реорганізацію КНС, про більшу самодіяльність і про відживлення рад та про внутріпартійну демократію. І він не зміг найти звязку між усіма питаннями, не зумів зрозуміти, що відживлення профспілок, відживлення рад та КНС є основа для переведення внутріпартійної демократії.
Тепер про «замирання партії» і т. инш. Ну, товариші, що до «замирання» партії, то не варт навіть наводити фактів. Нема чого тут доводити, коли людина не хоче знати фактів і виступає не для того, щоб виявити хиби, а має зовсім иншу мету.
Але тов. Дашковський, говорячи про «замирання партії», на грунті цього «замирання» сам відживився. Партія замирає, а він одживає. А, може, товаришу, тут як раз протилежний процес?
Я вважаю, що ви замираєте, товаришу Дашковський. Ви, очевидно, мало буваєте по заводах, — побувайте серед робітників і ви побачите справжнє життя.
Хто кличе партію в болото.
Ви заявляєте, що ми не обговорювали принципових питань з’їзду. А чи знає тов. Дашковський, що в нас на Україні було більш, ніж 100 доповідей центрального комітету партії по районових та окружних конференціях. По доповідях ЦК висловилося більше 3000 делегатів. Хіба це не є підготовка до з’їзду?
Ми знаємо добре, що під видом «свободи критики» ми мали ревізіонізм та опортунізм. Ось що пише з цього приводу тов. Ленін, наче маючи на увазі наш час.
«Ми йдемо тісною юрбою по трудному шляху над кручою, кріпко взявшися за руки. Нас оточують з усіх боків вороги й нам доводяться майже завжди йти під їхнім вогнем.
І ось де-які з нас починають кричати: «Ходімо в це болото!». А коли їх починають соромити, вони відповідають: «Які ви відсталі люди, як вам не сором відмовити нам у праві кликати вас на косий шлях». О, так, панове! Ви свободні не тільки кликати, але і йти, куди вам бажається, навіть у болото. Ми навіть вважаємо, що ваше постійне місце саме в болоті. І ми готові допомогти вам, як можемо, переселитися туди». (Сміх, оплески).
Не в хвості, а попереду робітничого класу.
Тепер я перейду до виступу тов. Лобанова. Він пробував виступити від імени робітничого класу, стати ніби-то посередником між ним і партією.
Лобанов каже: «Робітничий клас виконав свій обов’язок перед партією, а от ви виконайте ваш обов’язок перед робітничим класом, будьте її чесним прикажчиком».
Така постановка не вважає партію авангардом робітничого класу. Це — тон людини, яка вже в партію не вірить.
Партія була й буде робітничою.
Ще одну помилку закидає нам тов. Лобанов — ніби наша партія зробилася робітничо-селянською партією. Тов. Лобанов знайшов у стенограмі пленуму ЦКК промову тов. Гусева й думку останнього накидає всій партії.
Звичайно, так робити не можна. Це неправильно. Партія була робітничою, вона й лишилася робітничою й буде такою. (Оплески).
Де-які товариші запитують мене: «Чи правда, що питання про будівництво соціялізму в одній країні вигадав тов. Сталін». Товариші, я раджу прочитати твори тов. Леніна, книжку «Против течения» та статті «Про кооперацію». Ось думка тов. Леніна що до цього.
«Нерівномірність економічного та політичного розвою є безумовно закон капіталізму. Звідси висновок, що перемога капіталізму спочатку в де-яких або навіть в одній окремій країні можлива, й переможець пролетаріят цієї країни, забравши майно капіталістів, організувавши в себе соціялістичне виробництво, стане проти решти капіталістичного світу, притягаючи до себе пригноблені класи всіх країн».
Досить ясно й зрозуміло.
Без вагання — до перемоги.
Ми певні, що український та всесоюзний з’їзд нашої партії, як і ціла наша партія, матимуть непохитну думку, що ми зміцнюємо й зміцнюватимемо й надалі нашу промисловість, як промисловість соціялістичну.
Ми боротимемось проти зневір’я й вагання. Ми зміцнюватимем нашу віру, нашу внутрішню міць і бадьорість. Ми йтимемо крок за кроком, беручи одну позицію за другою, від перемоги до перемоги, (бучні оплески. Усі співають «Інтернаціонал»).
