Робота конференції закінчилася докладом т. Бурова про завдання виробничих осередків.
Культурні потреби молоди збільшилися, зазначив доповідач, а тому повстає необхідність підсилити роботу виробничих осередків що до постановки доповідей, що зацікавлювали б молодь.
На околицях міста, каже тов. Буров, де ще й досі кубляться кулачки, де «стіна» йде на «стіну», де буяє піяцтво, треба зміцнити роботу юнсекцій в клубах.
Що до роботи на селі, доповідач відзначив жваву участь сільського активу в практичній роботі в Сільрадах, Комнезамах, Комітетах Взаємодопомоги то-що.
Забезпечивши союз міста з селом, закінчує він, та знищивши перешкоди на цьому шляху, ми швидче досягнемо соціялізму.
Після доповіди т. Бурова обірають Райком та делегатів на Окрпартконференцію.
