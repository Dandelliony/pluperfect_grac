ВСЕУКРНАРАДА НАУКОВИХ БІБЛІОТЕК.
Головнаука скликає на 28 грудня в м. Київі Всеукрнараду наукових бібліотек. На нараду запрошується представників великих наукових бібліотек України, Всесоюзної бібліотеки ім. В. І. Леніна та Білоруської Державної бібліотеки.
На порядку денному наради питання організації сітки наукових бібліотек, доклад про державну та наукову бібліографію, про науково-дослідчу роботу в галузі книгознавства й багато инших спеціяльних питань.
КУРСИ ДЛЯ СЕЛЯН.
Наркомзем незабаром відкриває для селян в 800 пунктах короткотермінові курси сільського господарства. На цих курсах селяни одержать необхідні їм знання в галузі сільського господарства. Через курси, в загальному, буде пропущено до 150.000 селян.
КІНО-ФІЛЬМИ ПО СІЛЬСЬКОМУ ГОСПОДАРСТВУ.
Бюро агропропаганди Наркомзему розробило низку тем для кіно-фільм по сільському господарству. Фільми буде використано для пропаганди кращих форм ведення господарства та колективізації.
ВСЕУКРЗ’ЇЗДИ ПРОФСПІЛОК.
ВУРПС приняла постанову про те, щоби Всеукраїнські з’їзди профспілок скликати з 1-го березня 1926 року.
ВИЩІ ІНЖЕНЕРНІ КУРСИ.
Укрком гірняків, разом із Донвугіллям і Південсталлю, відкриває незабаром у Катеринославі вищі інженерні курси для перепідготовки технічного персоналу на шахтах.
РОБІТНИКИ НА КОМАНДНІ ВИСОТИ.
За постановою ЦК цукровиків, по всій Україні починається підготовча робота по висуванні робітників на адміністративно-технічні посади цукрової промисловости.
КИЇВ ПІД СНІГОМ.
Уночі 15-го грудня в районі півд. західньої залізниці знялася завірюха. По всій лінії колію занесло, рух спинився, вислано допоміжні потяги.
З Київа потяги не йдуть, за винятком у частку Київ — Боярка.
У самому Київі ще й досі мете. Вулиці занесло снігом на цілий аршин. Припинено автобусний рух й телефонне сполучення. Останнє спинено й між ріжними містами.
