Урядова криза в Чехо-Словаччині, яка тяглася цілий місяць, — усунута тим, що реміснича партія приєдналася до урядової коаліції. До нового уряду входять представники 6 партій: аграрної (велико-поміщицької), націонал-демократичної, ремісничої, клерикальної (церковники), націонал-соціялістів і соціял-демократів.
Преса зустріла новий уряд дуже холодно. Газети зазначають, що уряд, який внутрі раздирається 6-ма різними течіями, і має незначну більшість в парламенті, буде цілком безсилим. Комуністичне «Руде Право» зазначає, що за спиною нового уряду притаїлася фінансова зграя Чехословаччини. Найбільший вплив в новому кабінеті мають аграрії й клерикали. Відкриття сесії нового Чехо-словацького парламенту призначено на 17 грудня.
