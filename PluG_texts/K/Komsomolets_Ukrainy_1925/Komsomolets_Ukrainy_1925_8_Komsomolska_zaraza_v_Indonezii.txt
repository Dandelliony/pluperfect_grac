Під усіма широтами, у всіх кутках землі, усюди провадить Комсомол свою роботу.
Провадить він її й коло самісінького екватору, під пекучим сонцем Індонезії.
Індонезія — група островів Індійського окіяну, що инакше звуть «Малайський архіпелаг». Найбільші острови Індонезії — це Ява й Суматра.
Індонезія належить по «праву» імперіялістичної грабіжки й колоніяльного розбою Голандії.
І тут, у цьому глухому закутку земної кулі — Комсомол.
«Баризан-Мада».
Правда, в Індонезії немає суто комуністичних організацій молоди, але за те є багато організацій під впливом та безпосереднім керовництвом компартії.
Одна така організація має назву «Баризан-Мада». Вона має 1000 членів і видає свою газету (під такою самою назвою). Члени мають од 15 до 18 років. Це пояснюється тим, що члени «Баризан-Мади», коли мають 18 років, переходять до лав компартії. Крім безпосередньої виховавчо-революційної роботи серед своїх членів «Баризан-Мада» провадить енергійну роботу серед учнів. Організація відкриває свої школи, де діти виховуються в класово-витриманому комуністичному дусі. Тепер в Індонезії є 50 таких шкіл, де вчиться 5000 дітей. І це не зважаючи на жорстоке переслідування голанської влади. Вона закриває школи «Баризан-Мади», забороняє вчителям викладати. Але замісць кожної закритої школи відкривають 2 нових. Їх число зростає.
У ДЖУНГЛЯХ.
Вплив «Баризан-Мади» дуже великий — це доводить той факт, що її осередки є в найглухіших, невідомих селищах Індонезії. Недавно організувався осередок «Баризан-Мади» в Банги-Гаданзі, невеликому селищі серед джунглів Суматри. Комсомолььський осередок у джунглях, де блукають леопарди та королевські тигри. На чолі цього осередку стоїть молодий селянин-туболець.
ЧЕРВОНІ СПОРТИВНІ ОРГАНІЗАЦІЇ.
Комуністичний вплив поширюється також і на спортивні організації Індонезії, що охоплює переважно учнів середніх шкіл. Найбільша — це «Молода Ява», що має 3000 членів і видає свій журнал.
Спочатку «Молода Ява» була суто політична організація, але жорстокі переслідування влади змусили її покинути політичні знання й перетворитись на спортивне об’єднання. Останніми часами «Молода Ява» знову починає ставити політичні вимоги.
Є ще подібні до цієї організації, як от «Молода Суматра», «Молода Минскава», то-що.
Нарешті яскраво революційний характер має спілка індонезьких студентів, що вчаться в Голандії. Ця організація має великий вплив у себе на батьківщині. Річ у тому, що тубольці Індонезії з великою повагою ставляться до своїх одноплемінників, що вчаться в Европі, а особливо в метрополії (Голандії), Голанський уряд вжив проти цієї організації дуже суворих репресій. Проводирів організації не допустили до випускних іспитів, иншим, що вже закінчили школу, не видали дипломів, то-що.
«ЧЕРВОНА ЗАРАЗА» В АРМІЇ.
Надзвичайно лютує голанська влада тому, що «червона зараза» захоплює колоніяльне військо Індонезії. І до того ще поширюється вона, ця зараза.
Для того, щоб боротися із «заразою», колоніяльні володарі задумали ізолювати армію. Салдатам заборонено брати участь у політичних партіях, у мітингах. «Стороннім» суворо заборонено заходити до казарм. Але «метелики» (комуністичні листівки) все таки ухитряються попадати туди.
Уряд надумав також вести контр-пропаганду. У всіх казармах відкрив він своєрідні «хати-читальні» з газетами й буржуазною літертурою, що постачає туди уряд. У них багато газет, але... майже немає читачів.
Недавно на Суматрі трапилася подія, що дуже збентежила голанських рабовласників. Повстанці-тубольці (уряд звичайно, охрестив їх «бандитами») забили капітана Ван-Рекана та обстріляли патруль. Проти повстанців спорядили карну експедицію. Підчас сутички начальника «карників» та кілька салдатів було поранено, одинацять тубольців забито.
Голанська преса б’є тривогу й вимагає від уряду ще суворіших заходів до боротьби з «бунтовщиками».
«Більше шибениць. Більше розстрілів!».
І тут, в Індонезії, грунт під колоніяльними володарями захитався...
Не вважаючи на енергійну революційну діяльність юнацьких організацій Індонезії, все таки відчувається брак суто-комуністичної організації, під розгорнутим комуністичним стягом. Ця організація утворюється. Вона прискорить революційну підготовку пригнобленої індонезької молоди.
Від арктичних широт і до екватору спіє в цілому світі насіння Комсомолу. Воно проростає, не зважаючи на сувору зиму реакції. Воно дасть буйні сходи.
