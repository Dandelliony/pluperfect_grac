В коростенській окружній організації ЛКСМ партядро складає лише 4,3%. Передача сільських комсомольців до партії дуже незначна, не зважаючи на те, що з боку останніх помічається тяготіння до партії. За головну перешкоду стати до партії є підшукання відповідних рекомендацій партійців.
По Шепетівській окрузі українізація комсомольської організації провадиться досить жваво. Більша частина райкомів, осередків, колективів провадять засідання, наради та зібрання українською мовою. Є також випадки, коли де-які товариші, що володіють укрмовою не розмовляють на ній. Гальмує загальну роботу українізації брак по окрузі гуртків по вивчанні української мови.
В полтавській організації робота шкіл політписьменности так у місті, як і на селі проходять задовольняюче. Є хиба в тому, що не досить проведено підготовну роботу шкіл, крім того, сюди не були притягнені самі керовники школами. Брак відповідньої літератури, шкільного приладдя та відсутність коштів на господарчі витрати шкіл у значній мірі відбиваються на цій роботі.
По Одеській окрузі груп політчиток зорганізовано 150. Гуртків політчиток на селі нараховується 120; з них 1-ої категорії — 90, і 2-ої — 30, ці гуртки охоплюють 860 чоловіка молоди. Літературою забезпечені не всі осередки; і коштів на придбання такої немає. Склад керівників більш-менш підготовлений, серед них малий відсоток партійців.
Пропколективам Ніжинської округи охоплено 718 чоловіка районого та осередкового активу. Помічалось, що свою робту пропколективи провадили не регулярно; і це позначалось на загальній роботі пропколективів.
Броня підлітків по окрузі заповнена на 6,2%, незаповнення % броні пояснюється тим, що на місцях є ще переростки броні, що своєї кваліфікації остаточно не здобули і до твердих штатів виробництва перевести їх не можливо. Поверх-броня проведена за рахунок страхкаси: працюють 97 підлітків у тих підприємствах, де заповнена цілком броня.
