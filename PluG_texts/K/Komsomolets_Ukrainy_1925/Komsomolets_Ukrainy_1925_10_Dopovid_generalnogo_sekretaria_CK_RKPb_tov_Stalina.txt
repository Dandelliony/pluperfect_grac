Капіталістична Европа дійшла гнилоі стабілізаціі за допомогою американського золота. Вона заборгувала в американських банкірів та стала іх робою. Буржуазний світ, як і раніш, розтинає незгода, що в решті доведе до вибуху. Світ розколювався на два табори. До СРСР тягнеться пригноблений люд всього світу.
У ворожом капіталістичному оточенні, перемагаючи труднощі росту, ми невпинно будуємо соціялізм. За минулий рік промисловість дала 315 мільйонів прибутку. Елементи соціалістичні в усіх галузях народнього господарства перемагають приватньовласницькі. Нічого нидіти, ми можемо сміливо й упевнено дивитися вперед, чекаючи часу, коли спалахне всесвітня революція. Наша країна — країна соціялізму, що саме будується.
Ми живемо в часи «рівноваги сил».
Основне і нове, що характеризує всі події на цей період у ділянці зовнішніх відносин — це те, що між нашою країною творчого соціялізму і країнами капіталістичного світу повстала де-яка тимчасова рівновага сил — рівновага, що визначила собою добу «мирного співжиття» між країною Рад і країнами капіталізму.
Те, що ми вважали одного часу за короткий перепочинок після війни, це обернулося в цілий період перепочинку. Инакше кажучи, капіталісти вже не такі дужі, щоб спромоглися роздушити нашу країну. З цього виходить де-яка рівновага сил і де-яке піднесення «мирного співжиття» між світом буржуазії і світом пролетаріяту. В основі всього цього лежить внутрішня кволість і неміч світового капіталізму, а також розріст революційного руху робітництва взагалі, надто-ж розріст сил у нас,, у країні Рад. Що лежить в основі цієї кволости капіталістичного світу? В основі цієї кволости лежать ті непереборні для капіталізму суперечності, що в межах їх твориться все міжнароднє становище.
Перша група суперечностей — це суперечності між пролетаріятом та буржуазією в капіталістичних країнах, друга група суперечностей — це суперечності між імперіялізмом та визвольним рухом колоній і залежних країв. Третя група суперечностей — це ті суперечності, що розвиваються і не можуть не розвиватися між державами-переможницями в імперіялістичній війні і між державами переможеними. Четверта група суперечностей — це ті суперечності, що неминуче розвиваються між самими державами переможницями. І п’ята група суперечностей — це ті суперечності, що розвиваються між країною рад і всіма країнами капіталізму разом. Ось ті п’ять основних груп суперечностей, що в їх межах іде розвиток нашого міжнароднього становища.
Не розглянувши коротко природи й розвитку цих суперечностей, мы не зможемо зрозуміти теперішнього міжнароднього становища нашої країни. Отже короткий огляд цих суперечностей неминуче повинен бути частиною мого звіту.
Гнила стабілізація.
Почнемо з суперечностей першого роду — суперечностей між пролетаріятом та буржуазією в країнах капіталізму. У цій ділянці головні факти можна сполучити в таке твердження: по-перше, капіталізм із цього хаосу в виробництві, торгівлі, фінансах, що настав після війни, виходить або вже вийшов. Наша партія назвала це частковою або тимчасово стабілізацією капіталізму. Що це визначає? Це визначає, що виробництво і торгівля капіталістичних країн після страшного занепаду одного часу, в період після воєнної кризи (я маю на увазі 1919-1920 рік), почали йти вперед, а політична влада буржуазії почала більш-менш зміцнятися. Це значить, що капіталізм тимчасово видерся з цього хаосу, де він опинився після війни.
Це значить, що питання про здобуття влади, про захоплення влади пролетаріятом сьогодні, або завтра, не стоїть зараз на порядку денному Европи. Період піднесення революційних хвиль, коли рух нестримно йде вперед, здіймається вгору, а партія не може встигнути із своїми гаслами за цим рухом, як це було, наприклад, у нас 1905 року, або-ж 1917 року, — цей період піднесення ще в майбутності.
Але тепер його немає, а є період тимчасового відпливу, період збирання сил з боку пролетаріяту, що дає величезні наслідки відносно накреслення нових форм руху, відносно зросту масового руху під прапором боротьби за єдність профруху. Цей період має глибоко революційне значіння що до прокладання зміцнення звязку робітничого руху Заходу з робітничим рухом Радянського Союзу, що до злівіння, наприклад, англійського робітничого руху, до розвалу Амстердаму, глибокої щілини в нім і т. д.
Долар — хазяін Европи.
Центр фінансової могутности в капіталістичнім світі, центр фінансового визиску всього світу, з Европи перемістився до Америки.
Раніш, звичайно, центром фінансового визиску світу були Франція, Німеччина та Англія. Тепер цього вже не можна сказати без особливих застережень. Тепер центром фінансового визиску світу є головно Сполучені Держави Північної Америки. Ця держава зростає усіма сторонами, як що до виробництва й торгівлі, так і що до нагромадження нових багатств.
Тимчасової стабілізації европейського капіталізму, що про неї я згадував вище, досягнуто за допомогою, головно, американського капіталу та ціною фінансової підлеглости Европи Америці.
Щоб це довести, для цього вистачить навести тільки цифру державної заборгованости Европи Америці. Ця цифра складає не менш 26 міліярдів карб. Я не говорю вже про приватню заборгованість Америці, тоб-то про вклади Америки в европейські підприємства, що складають для Европи суму в кілька міліярдів.
З огляду на це, матеріяльний стан трудящих Европи і, перш за все, робітничої класи безумовно гіршають, а робітнича класа неминуче революціонізується. Симптоми цього революціонізування, можна вже спостерігати, як в Англії, так і в инших европейських країнах. Я маю на думці стан робітничої класи Европи. Такі основні факти, що говорять про те, що тимчасова стабілізація капіталізму, що її досягла Европа, це стабілізація гнила, що виросла на гнилім грунті.
Перейдімо до другого ряду противенств, що стосуються до взаємовідносин між країнами капіталістичними та колоніяльними. Основні факти в цій галузі полягають у розвиткові та зрості промисловости й пролетаріяту в колоніях, особливо під час і після війни; в зрості культурности взагалі та національної інтелігенції зокрема; в поширенні національно-революційного руху в колоніяльних країнах, у визвольній боротьбі Індії та Єгипту проти англійського імперіялізму, у визвольній боротьбі Хіни проти англо-японо-американського імперіялізму, в зрості робітничого руху в Індії, та в збільшенні ролі робітничої класи цих країн, в загальнім національно-революційнім русі.
Протиріччя капіталістичного світу не розвязати.
З цього виходить, що великі держави стоять перед небезпекою втрати свого основного тилу, тоб-то колоній. Стабілізація капіталізму шкутильгає тут на обидві ноги.
Я переходжу до третього ряду противенств між країнами переможницями та переможеними країнами.
Основні факти в цій галузі такі: по-перше, після Версальського миру Европа поділилася на два табори: на табір переможених (Німеччина, Австрія та инші країни) і табір переможців (Антанта плюс Америка), по-друге, слід відзначити ту обставину, що переможці, що раніш силкувалися окупацією придушити переможені країни, відмовилися від цієї методи й перейшли до иншої методи, до методи фінансового визиску Німеччини в першу голову, та Австрії — в другу чергу. Ця нова метода позначилася Довсівським планом, що його наслідки тільки тепер виявляються.
По-трете, конференція в Локарно, що ніби-то усунула всі противенства між переможцями й переможеними, не вважаючи на галас навколо неї, фактично нічого й ніяких противенств не усунула, а тільки загострила їх.
Суть Довсівського плану полягає в тім, що Німеччина мусить виплатити Антанті не більш не менш, як біля 130 мільярдів золотих марок у ріжні терміни. Наслідки Довсівського плану виявляються вже в погіршенні економічного стану Німеччини, в низці крахів цілої групи підприємств, у наростанні безробіття то-що.
Тому я гадаю, що Довсівський план у цій частині неминуче доведе до революції в Німеччині.
Що до Локарно, то воно являє собою тільки продовження Версалю.
Конференція в Локарно закріплює цей порядок юридично в тім розумінні, що нові кордони Німеччини зберігаються на користь Польщі, зберігаються на користь Франції, що Німеччина втрачає колонії та що вона, вкупі з тим, скручена й втиснена в прокрустове ліжко, мусить вжити всіх заходів, щоб викотити 130 міліярдів золотих марок.
Припускати, що Німеччина примириться з цим станом, Німеччина, що зростає і йде вперед — це значить чекати чуда.
Коли Довсівський план погрожує революцією в Німеччині, то Локарно погрожує новою війною в Европі.
Цікава роля ІІ Інтернаціоналу в цім питанні, про що говорить теперішня позиція II Інтернаціоналу відносно Локарно.
Про те, що II Інтернаціонал — це організація не тільки буржуазного розбещення робітничої класи, а й організація морального виправдування всіх несправедливостей версальського миру, — ми знаємо.
Тепер розгляну суперечності четвертого роду, суперечності між країнами переможницями. Основні факти тут лежать у тім, що не зважаючи на де-який блок між Америкою та Англією, в основі якого лежить угода Америки й Англії проти анулювання союзницьких боргів, — боротьба інтересів між Англією та Америкою не втихає, а навпаки — більшає.
Одно з головних питань для світових держав — це є нині питання про нафту. Як що взяти, наприклад, Америку, то вона добуває майже 70 відсотків всієї світової здобичи й споживає над 60 відсотків усього світового споживання. Отже, в цій ділянці, що є основним нервом усієї господарчої та воєнної діяльности світових держав, у цій ділянці скрізь і завжди Америка натрапляє на протидіяння Англії.
Я вже не кажу про такий немаловажний факт, як от боротьба інтересів Англії та Америки в Хіні. Я не говоритиму і не розводитимусь про суперечність інтересів між Францією та Англією в звязку з боротьбою за панування на континенті. Я не говоритиму далі про суперечності інтересів між Америкою та Японією — це так само відома річ. Нарешті, я повинен зазначити факт, що здивує всіх: факт величезного зросту озброєння в країнах-переможницях. Те, що робиться тепер у країнах-переможницях, дуже нагадує те становище, що було перед війною 1914 року, а саме — стан збройного миру.
Правителі Европи силкуються тепер приглушити цей факт бучею про паціфізм. Але я вже казав, чого вартий цей пацифізм і як його по заслузі слід оцінувати.
ССРР на чолі пригнобленого людства.
Переходжу до п’ятого роду суперечностей — до суперечності між Радянським Союзом та капіталістичним світом. Головне в цій ділянці лежить у тім, що після того, як стара Росія перетворилася в Радянський Союз все владного капіталізму в цілому світі вже не стало. Світ поділився на два табори — табор імперіялізму й табор боротьби супроти імперіялізму. Це перше, що слід зазначити. Друге, що я повинен зазначити в цім, це що на чолі країн капіталізму стає дві головні країни — Англія та Америка, як союз англо-американський. На чолі незадоволених, тих що боряться на смерть з імперіялізмом, стає наша країна — Радянський Союз. Третє, що я повинен зазначити, — це те, що повстають два основні, але супротивні центри тяжіння і відповідно до цього два напрямки тяги до цих центрів усього світу. Англія та Америка для буржуазних урядів і Радянський Союз для робітників Заходу і революціонерів Сходу.
Я хочу, товариші, особливо розглянути цей факт, що я назвав тягою революційних та соціялістичних елементів усього світу до пролетаріяту нашої країни. Я маю на увазі ті робітничі делегації, що приїздять до нашої країни та пильно оглядають кожний куточок нашого будівництва, щоб пересвідчитися, що ми здатні не тільки руйнувати, а й будувати нове.
У чім суть цього одвідування робітниками нашої країни? Робітнича класа Европи, принаймні революційна частина робітничої класи Европи, вважає нашу державу за свій рідний край, вона посилає свої делегації до нашого краю не заради цікавости, а заради того, щоб подивитися, як у нас усе робиться. Робітнича класа західніх країн цілком певно вважає себе за морально відповідальну за все, що ми тут творимо.
В ярмо не підемо.
Нам говорять, що наша передвоєнна заборгованість Европі складає 6 міліярдів, а воєнна заборгованість складає понад 7 міліярдів, значить, усього 13 міліярдів. Коли зважити знецінення валюти і відрахувати від цієї суми долю лімітрофів, то виходить, що ми винні західньо-европейським державам не менш 7 міліярдів. Відомо, що наші контр-претензії складають цифру, коли візьмемо підрахунки тов. Ларіна, здається 50 міліярдів. Так, що нам винні вп’ятеро більше. Тов. Ларін заявляє, що ми свого часу одержимо все це (сміх). Але, коли рахувати скупіш, як наприклад, рахує Наркомфін, то виходить не менш 28 міліярдів. Все таки ми у виграші (сміх). Однак, капіталістичні держави все-ж таки не хочуть зважити цього і ми все ще фігуруємо в їхніх списках, як винуватці. Ось на цьому грунті в нас виходять ріжні непорозуміння підчас переговорів з капіталістами. Так було з Англією, так, мабуть, буде й з Францією.
Яка ж наша позиція в цім питанні?
Вона залишилася такою, якою була при складанні угоди з Макдональдом. Ми не можемо скасувати певного закону нашої країни, виданого в 1917 році, що говорить про скасування всіх царських боргів. Ми грунтуємося на цім законі. Ми не можемо скасувати тих оповіщених декретів, що узаконили в нас експропріяцію експропріяторів. На грунті цих законів ми стоїмо й стоятимемо в майбутньому.
Але ми не відмовляємося зробити де-які винятки під час практичних переговорів, як для Англії, так і для Франції відносно колишніх царських боргів з тим, щоб якусь частину виплатити і де-що одержати за це. Ми не відмоляємося задовольнити колишніх приватніх власників наданням їм концесій, але знову ж таки з тим, щоб умови концесій були не кабальні.
Декілька слів про Комінтерн. На Заході прибічники імперіялістів та автори фальшованих листів розповсюджують чутки про те, що Комінтерн — це організація змовців та терористів. Між иншим софійський вибух у Болгарії накидається комуністам. Я повинен заявити, що нічого спільного комуністи не мали, не мають і не можуть мати з теорією і практикою індивідуального терору. Теорія й практика Комінтерну лежить в організації масового революційного руху супроти капіталізму. Тільки неуки та безглузді люди можуть в одно переплутувати змови та індивідуальний терор з політикою Комінтерну в масовому революційному русі.
Два погляди на наш розвиток.
У нас існує дві генеральні лінії. Одна полягає в тім, що паша країна повинна ще довгий час лишатися аграрною країною, що привозить устаткування й вивозить с.-г. продукти. Ця генеральна лінія здобула свій вияв недавно в тезах тов. Шаніна, вміщених в «Економической Жизни». Ця лінія веде нас до того, що наша країна ніколи або майже ніколи, не могла б по справжньому індустріялізуватися, що наша країна з економічно-самостійної одиниці, що спірається на внутрішній ринок, повинна стати додатком капілістичної системи. Ця лінія означає відхід від завдань нашого будівництва. Це не наша лінія. Є друга генеральна лінія, що виходить з того, що ми повинні всіх зусиль вжити на те, щоб зробити нашу країну, поки існує капіталістичне оточення, країною економічно-самостійною, що базується на внутрішній ринок, країною, що є осередком для притягання до себе всіх инших країн, які потроху відпадають від капіталізму і включають себе в річище соціялістичного господарства. Ця лінія потрібує як найбільшого розгортання нашої промисловости, однак, в міру і відповідно до тих ресурсів, ще в нас є. Ця лінія рішуче відкидає політику перетворення нашої країни в додаток світової капіталістичної системи.
5 типів нашого господарства.
У нас, в системі вашого господарства, маємо деяку ріжноманітність — цілих 5 типів господарства. Є тип господарства майже натуральний, це такі селянські господарства, товарність продукції яких дуже мала.
Є господарство товарне, тип товарного виробництва, де товарність у селянському господарстві відограє вирішуючу ролю. Є третій тип господарства — приватній капіталізм, що живий ще, що оживився і до певних меж оживатиме, поки в нас є НЕП. 4-й господарчий тип — це держкапіталізм, тоб-то, той капіталізм, що ми його допустили і маємо змогу контролювати та обмежувати так, як цього хоче пролетарська держава. Нарешті, 5-й господарчий тип — соціялістична промисловість, тоб-то, наша держпромисловість, де у виробництві представлено не два ворожих класи — пролетаріят та буржуазію, а один клас — пролетаріят.
Чи можна назвати нашу державну промисловість держкапіталістичною? Не можна. Чому? Тому, що держкапіталізм в умовах пролетарської диктатури є така організація виробництва, де представлено два класи — клас експлоататорів, що володіє виробничими засобами, і на другому боці — клас, що його експлоатують. Ілліч, коли аналізував держкапіталізм, мав на увазі, перш за все, концесії. Візьмем концесії і погляньмо, чи побачимо ми тут два класи? Так, побачимо. Клас капіталістів, тоб-то, концесіонерів, що експлоатують і тимчасово володіють виробничими засобами, і клас пролетарів, що його експлоатують концесіонери. Ясно, що тут ми не маємо елементів соціялізму. Ясно це хоча-б з того, що ніхто не насмілиться сунутись у концесійне підприємство з кампанією підвищення продуктивности праці, бо всі знають, що концесійні підприємства це не соціялістичні, чужі соціялізмові підприємства. Взяти инший тип підприємств — підприємства державні. Чи є вони держкапіталістичними? Ні. Чому? Бо в них представлені не два класи, а один — робітництво, що володіє всіма виробничими засобами і що його ніхто не експлоатує, бо максимум того, що підприємство одержує поверх заробтної плати, йде на подальше розгортання промисловости, тоб-то, на поліпшення стану всього робітництва в цілому.
Ми підходимо до довоєнного рівня.
Перейдімо тепер до цифр, що характеризують наше господарство. Почнемо з сільського. Валова продукція сільського господарства за 1924-25 рік проти передвоєнного рівня, тоб-то, 1913 року, досягла 71% цього рівня. Инакше кажучи, 1913 року в сільському господарстві було продукції на 12 міл. карб, по довоєнних цінах, а 1924-25 року на 9, і навіть більше, мілрд. карб. Сільське господарство росте. Що ж до нашої промисловости, коли взяти всю промисловість довоєнного часу, то вона 1913 року дала продукцію на 7 мілрд. карб., а наша промисловість дала 1924-25 року валової продукції на 5 мілрд. карб. Наші планові органи гадають, що на подальший рік валова продукція промисловости досягне 6 1/2 мілрд., тоб-то, біля 95% довоєнної норми. Загалом, промисловість розвинеться. Цього року вона розвинулась швидче, ніж сільське господарство.
Окремо треба згадати про електрифікацію Планом Гоелро 1921 року намічено було збудувати протягом 10-15 років 30 електростанцій, могутністю в півтори мілійони кіловат, і вартістю у 800 міл. золотих карб. До цього моменту намічено пустити 1926 року кілька електростанцій в 326.000 кіловат. Як що розвиток ніде тим же-темпом, то приблизно 1932 року (мінімально намічений строк) план елетрифікації буде здійснено.
1923-24 року державна та кооперативна промисловість мала з усієї суми промислового виробництва за рік 76%, приватна — 23,7%. 1924-25 року частина державної та кооперативної промисловости досягає вже 79,3%, а приватної промисловости вже не 23,7%, а 20,7% — менше. Удільна вага приватної промисловости за цей період зменшилась. На той рік гадають, що державна та кооперативна промисловість матимуть біля 80%, приватна ж тільки до 20%. Абсолютно приватна промисловість росте, але державна й кооперативна промисловість ростуть швидче, через те удільна вага приватної під’упадає прогресивно. Ось факт, на який не можна не зважати і який говорить про те, що перевага соціялістичної промисловости над приватною промисловістю — це безперечний факт.
Соціялістичні елементи перемагають.
Як що взяти майно, скупчене в руках держави, і майно, що є в руках приватних господарчих осіб, то виходить, що і в цій галузі — я маю на увазі контрольні цифри держплану — і в цій галузі перевага на боці пролетарської держави, бо капітальних фондів в держави є на суму не менш 11,7 мілрд. карб., а приватним власникам, головним чином, селянським господарствам належить фондів на суму не більш 7 1/2 мілрд. — далеко менше. Факт цей каже про те, що частина усуспільнених фондів дуже висока і ця частина зростає проти частини майна неусуспільненого. І все-ж нашого ладу в цілому не можна назвати ні капіталістичним, ні соціялістичним. Наш лад в цілому є переходовим від капіталізму до соціялізму, де все ще переважає в розумінні обсягу продукції приватновласницьке селянське виробництво, але де соціялістична промисловість росте не по днях, а по годинах. Частина соціялістичної промисловости росте так, що ця промисловість, користуючись своєю концентрованістю, користуючись своєю організованістю, користуючись тим, що в нас є пролетарська диктатура, користуючись тим, що транспорт у руках держави, що кредитна система і банки в наших руках, користуючись усім цим, наша соціялістична промисловість, частина якої у всьому обсязі народнього виробництва росте крок за кроком, година за годиною, що ця промисловість, ідучи вперед, починає підкорювати собі приватну промисловість, пристосовувати її до себе і вести за собою всі инші типи господарства.
Два слова про держбюджет. Вам мабуть відомо, що він виріс у нас до 4 міліярдів карбованців; як що визначити його довоєнними карбованцями, то наш державний бюджет проти державного бюджету довоєнного часу становить не менш 71%. Характерна річ, що в системі нашого державного бюджету вага неподаткових прибутків далеко більша за вагу прибутків податкових.
Промисловість дала 315 мільйонів прибутку.
Усе це також говорить про те, що господарство наше зростає і йде вперед.
Питання про прибутки, що ми мали торік від наших державних та кооперативних підприємств, має важливе значіння, тому що ми — країна бідна на капітали, країна, що не має великих позик з чужоземних країн. Ми повинні пильно приглядатися до наших промислових, торговельних підприємств, до наших банків та кооперації на те, щоб знати, які засоби ми можемо мати для дальшого розвитку нашої промисловости. 1923-24 року держпромисловість союзного значіння головметалові, здається, дала майже 142 міл. червоних карб. прибутку. З них 71 міл. було відраховано до скарбниці. 1924-25 року ми маємо вже 315 міл. З них 173 міл. за планом маємо на думці відрахувати до скарбниці. Це вже буде 54% прибутку. Державний торг союзного значіння 1923-24 року дав майже 37 міл. прибутку. З них 14 міл. пішло на прибуток скарбниці. 1925 року ми маємо менш 22 міл., через політику зниження цін. З цієї суми піде на прибуток скарбниці близько 10 міл. У ділянці зовнішнього торгу. 1923-24 року ми мали прибуток понад 26 міл. карб., з них близько 17 міл. пішло на прибуток скарбниці. 1925 року зовнішня торгівля дає, або правдивіш дала вже 44 міл. З них 29 міл. піде на прибуток скарбниці.
За підрахунками Наркомфіву 1923-24 року банки дали прибутку 46 міл. З них 18 міл. пішло на прибуток скрабниці. 1924-25 року — понад 97 міл., з них 51 міл. пішло на прибуток скарбниці. Кооперація (споживча), дала 1923-24 року 57 міл. прибутку, сільсько-господарча — 4 міл.
Декілька слів про обороти нашого зовнішнього торгу.
Цей рік ми закінчили по лінії зовнішнього торгу з пасивним балансом — 144 міл. Дозвольте мені на цім трохи спинитись. У нас була директива 13 з’їзду партії про те, щоб партія за всяку ціну добивалася активного торговельного балансу. Я повинен признатися, що ми всі — і радянські органи і Центральний Комітет зробили тут велику понижу, не виконавши даної директиви, бо її тяжко було виконати. Ми зробили велику помилку, і з’їзд повинен її виправити. А в тім ЦК сам подбав про те, щоб її виправити в листопаді цього року на спеціяльному засіданні, де ухвалив постанову, щоб на дальший рік зовнішню торгівлю було закінчено з активним сальдо принаймні на 100 міл. карб. Це треба для нашої країни. Ми всі зазнали, що то значить нестала валюта.
Розгорнути всі виробничі сили країни.
Ми все ще країна аграрна; продукція сільського господарства переважає продукцію промислову. Головне в промисловості лежить у тім, що вона вже наблизилася до межі передвоєнних норм, що дальші ступні в промисловості визначають розвиток її на новій технічній підставі, тоб-то нове переустаткування, нове будівництво заводів. Це діло дуже тяжке — переступити через цей поріг, перейти під політики що найбільшого використання всього того, що було в нас у промисловості до політики збудування нової промисловости на новій технічній базі й на базі нового будівництва заводу. Не так стоїть справа в сільському господарстві. Не можна сказати, що всі можливості нашого сільського господарства вже використано. Сільське господарство може посуватися де-який час хутко вперед і за теперішньої технічної бази.
Тому невідповідність балансу промисловости до балансу сільського господарства надалі, в перші роки буде ще зростати. У чім суть наших завдань у звязку з цим? По-перше — в тім, щоб поліпшити нашу велику держпромисловість, за всяку ціну переборюючи труднощі, що стоять перед нами. По-друге, — щоб розвинути радянську промисловість місцевого типу.
Товариші, ми не можемо зосередитися тільки на розвиткові Союзної промисловости, бо союзна промисловість, наші централізовані трести та синдикати не можуть задовольняти ріжноманітні потреби 140 міл. населення. На те, щоб можна було задовольнити ріжноманітні потреби багатоміліонного населення, треба добитися того, щоб закипіло життя, промислове життя в кожному районі, у кожній окрузі, губерні, краї, в національній республіці.
105 мільонів на допомогу сільській бідноті.
По лінії селянській підвищення продукції сільського господарства природно, не могло не позначитися на поліпшенні матеріяльного стану сільського господарства. За відмостями наших плануючих органів виходить, що споживання селянського люду, особисте споживання, відсоток зросту цього споживання більший, ніж відсоток зросту споживання міського люду. Селянин почав краще харчуватися і він далеко більшу частку залишає в своєму господарстві на свій прожиток, ніж це було торік.
Чим допомогла незаможницьким господарствам, що терпіли скруту від неврожаю, пролетарська держава?
Наркомфін визначає, що фінансова допомога незаможнім 1924-25 року в орієнтовочній цифрі не зовсім точній, становить 100-105 міл. карбованців. Крім того, утворено 77 міл. фонд на боротьбу з посухою. Це є допомога пролетарської держави незаможнім шарам селянства. Звичайно, допомога це недостатня, але всеж така, що про неї слід сказати два слова. Поліпшення матеріяльного стану робітничої класи та селянства — це ті головні передумови, що без них неможна посунутися вперед у ділянці нашого будівництва. Ми бачимо, що ці передумови вже в нас є.
Зріст активности мас.
Ми увійшли в смугу оживлення всіх класів і всіх соціяльних угруповань. Оживилася робітнича класа, оживилося селянство зі всіма своїми угрупованнями. Оживилася й нова буржуазія, її агенти на селі (куркуль) та її представники в інтелігенції. Цей факт був основою того повороту в нашій політиці, що її висловлюють постанови 14-ої партконференції. Всім відомо, що ця політика цілком себе виправдала.
Основне завдання, що стояло перед нами на жовтневому пленумі центрального комітету, полягало в тому, щоби не дозволити зірвати ту політику, що ми встановили на квітневій конференції: політику союзу з середняком; не дозволити цю політику зірвати, бо в нашій партії намітилися настрої, що вважали за неправильну політику міцного союзу з середняком.
Намітилися також і настрої, що політика міцного союзу з середняком, — це ніби забуття бідноти, і що через голову бідноти ми намагаємося встановити міцний союз із середняцтвом. Це безглуздя, товариші, але це факт, бо подібні настрої були.
Основне завдання на селі — це боротьба, щоб завоювати середняка, відокремити його від куркуля, та ізолювати куркульські елементи через міцний союз із середняцтвом.
Наші завдання.
У галузі розвитку народнього господарства з цілому ми повинні провадити роботу: по лінії дальшого збільшення продукції країни, по лінії перетворення нашої країни з аграрної на індустріяльну, по лінії забезпечення в народньому господарстві рішучої переваги соціялістичних елементів над елементами капіталістичними.
У галузі радянського будівництва — провано лінії поширення нашої соціялістичної промисловости, підвищуючи технічний рівень, збільшуючи продукційну силу, зменшуючи собівартість, збільшуючи швидкість обороту капіталу.
У галузі промисловости провадити роботу ти роботу: по лінії збільшення врожайности, підвищення технічного рівня хліборобства, розвитку технічних культур та індустріялізації сільського господарства.
У галузі торговлі — провадити роботу по лінії дальшого поширення та якосного поліпшення кооперації та держторговлі, по лінії зменшення роздрібних цін та дальшого збільшення переваги радянсько-кооперативної торговлі над приватною торговлею; по лінії збільшення товарообороту з чужоземними країнами із забезпеченням активного торгового балансу (перевага вивозу над довозом).
У галузі співвідношення класів провадити роботу, аби забезпечити союз пролетаріяту та селянської бідноти з середняком, ізолювати політично і в господарській справі витиснути куркуля й міського капіталіста.
У галузі радянського будівництва — провадити роботу по лінії рішучої боротьби з бюрократизмом, по лінії втягнення до цієї боротьби широких мас робітничої класи.
