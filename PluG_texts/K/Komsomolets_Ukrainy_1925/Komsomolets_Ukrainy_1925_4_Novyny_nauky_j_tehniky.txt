ЕЛЕКТРИЧНИЙ ТРАМВАЙ БЕЗ РЕЙОК.
В Савої (на півдні Франції) між двома невеличкими містечками збудовано електричний трамвай без рельсів. Великі витрати на рельси не змогли б окупитися. Купувати автобуси так само було б дорого. Через те, що електричний ток тут дешевий влаштовано щось середнє між автобусом і трамваєм. Вагони цього трамваю рухаються по звичайному шосе. Вони мають невеличкий електричний мотор, що одержує ток, як трамвай, від проводів, підважених на стовпах. Зовні вони нагадують автобуси, бо мають стерно й колеса на дутих шинах.
Вся дорога 25 верстов завдовжки. За весь рік вагони проїхали 225 тисяч кілометрів. Вся споруда в два рази дешевша, проти автобусного сполучення. Скорість руху пересічно 30 верстов у годину.
БОРОТЬБА З ПРОКОЛАМИ АВТОМОБИЛЬНИХ ШИН.
В Північно-Американських Сполучених Державах збудовано спеціяльний автомобіль для очищення шосе від гвіздків та инших залізних річей, що можуть протинати автомобільні шини.
Автомобіль цей звичайний п’титоновий грузовик з міцним електромагнітом, що одержує ток від автомобільного акумулятора. Його поміщено на висоті 4 дюймів (цалів) від поверхні дороги.
Підчас спроби, зробленої на участку шосе в 10 верстов, було зібрано більш як 15 пудів гвіздків та инших подібних річей.
МІЛЬЯРД СВІЧОК.
Професор Геккель, разом з професорами Булгаковим та Міжкевичем збудували нову електричну лампу, що дає світло в мільярд свічок без рефлектора.
ЛИЖІ НА СЛУЖБІ ШЛЯХІВ.
При Дорпрофсожі Південних залізниць організується спецільна лижна комісія. Лижі вживатимуться для оглядів снігового захисту по лінії залізниць, передачи тих чи инших відомостей до найближчого адміністративного поста, перестановки захистів од снігу та огляду лісових участків, що належать залізницями.
В перших двох випадках лижі вживатимуться мислівські, а в инших кадетські. На службі звязку лижі вживатимуться при регулярних оглядах телеграфної сітки. На випадок пошкодження, на лижах виїзжатимуть для виявлення кількости потрібного матеріялу та робітничої сили для негайного ремонту.
