З ПОГЛЯДУ АМЕРИКИ.
Американська газета, орган великих ділових кол «Журнал Комерції» пише, що Західна Европа після Локарно стала лагідніше становитися до Радянського Союзу. Це, на погляд газети, видно з того, що СРСР мають закликати на конференцію в справі роззброєння в Женеві, а також з того, юо тон заяв Чемберлена в палаті общин про СРСР став більш терпимий. Ця заява Чемберлена, як каже автор статті, є цілковита протилежність попередньому відмовленню консерваторів мати діло з більшовиками.
ЗАПИТАННЯ В ПАЛАТІ ОБЩИН.
Член англійської робітничої партії Тейлор в палаті общин запитав, чи зробив що-небудь англійський уряд для поліпшення відношення між СРСР та Англією. Представник міністерства закордонних справ відповів:
«Уряд вважає, що ініціятива в цій справі належить Радянському урядові. Англійський уряд в свій час висловив готовність вислухати які вгодно конкретні пропозиції радянсього уряду для врегулювання існуючих непорозумінь. Проте, на цю заяву досі немає ніякої відповіди від радянського уряду.
Дальше питання Тейлора:
«Оскілько правдиві чутки про те, що міністр закордонних справ Чемберлен веде неофіціяльні переговори з Чічеріним» — голова палати усовує.
Член палати Дакуорт спитав:
«Чи не одержувало міністерство закордонних справ після Локарнської конференції яких-небудь відомостів з російських джерел відносно згоди Росії взяти участь у взаємній дружбі з західними державами».
Уряд дав негативну відповідь.
