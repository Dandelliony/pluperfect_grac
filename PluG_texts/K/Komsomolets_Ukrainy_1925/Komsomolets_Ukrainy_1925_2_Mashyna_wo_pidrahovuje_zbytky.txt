До французького міністерства з’явився невідомий суб’єкт. З великою серйозністю та «цілком конфіденціяльно» він вимагав побачення з кимсь із «членів уряду».
Ці слова згучали, як образливий виклик: ніякого уряду на той час зовсім не існувало. Один уряд подався до відставки, а другий ще не був складений і скромна вимога невідомого суб’єкта цілком природньо викликала думку, що цей чоловік несповна розуму.
 — Важлива справа у вас до міністра? — І запитав невідомого один чиновник.
О! надзвичайно! — відповів суб’єкт. Я хочу дати панам міністрам машину, що я придумав... Машину, щоб підраховувати збитки.
«Винахідця», звичайно, за допомогою поліції негайно ж вивели та одправили до шпиталя, щоб там обслідувати його розумові здібності. Але паризька газета, що писала про це меланхолічно добавляє:
 — А думка його зовсім уже не була такою поганою!
Так. Думка зовсім не погана уже того тільки, що для підрахування французьких збитків треба надлюдські здібності. Простій людині легко розгубитися й розгубити нулі. До того французька бухгалтерія на ділі показала себе не досить... дорослою, чи що: як і дитина, що не вміє рахувати далі п’яти, так і французькі бухгалтери не вміють рахувати далі, як за 131. Тільки цим пояснюється, що коли підраховувалися жертви знаменитої 52-х годинної бомбардовки Дамаську, замісць 3.000 забитих, французи записали в свої гросбухи 131 чоловік, що переселилися до Магометового раю.
Справді, машина для підрахунку збитків дуже знадобилась би французькому урядові. І він підрахував би:
Зовнішній борг Франції має 400 мільярдів франків: внутрішній — нараховується в 187 мільярдів. Державний бюджет зведено з 33 з третиною мільйонів франків і ввесь розрахований на сплату боргів. Одначе як не комбінувати, як не латати боргами борги, все ж цей бюджет не може хоч найменше прикрити величезну фінансову наготу.
ЛАТАННЯ.
Ще не так давно (до того, як провалилася рурська авантура) французькі грошові розрахунки зводилися до такої вельми короткої та виразної формули колишнього міністра фінансів Клотца (в уряді Пуанкаре): «Німеччина платить за все». Франція дихала цією легковажною формулою. Ця формула оп’янила її, аж поки року 1923 остаточно не розвіялася омана що до здатности Німеччини сплачувати гроші. Тоді ж була окупована Рурська область, що в де-якій мірі здійснювала формулу Клотца.
Одначе й тут Франція мусила розчаруватись: вона затратила на авантуру, на утримання величезної окупаційної армії більш ніж сама одержала. А за Руром новий удар: заведення плана Дауеса та паризька фінансова конференція примусили Францію поділити ті сім шкур, що зідрала вона з Німеччини ще й між своїми спільниками — Англією та Америкою. Коротко кажучи: джерела, щоб доставати кошти на сплачування боргів висихали, а борги росли.
Тут починається тверезість французького буржуа та знецінення франку. Ні стомільйонна позика Моргана (в доларах), ні фінансової лихоманки. Температура франка внутрішні комбінації не могли вилікувати скакала, як необ’їзджений кінь, кидаючись в різні боки, стаючи на диби та загрожуючи скинути вершника — всіх, що живуть з франка. Спішно в порядку дня було введено фінансову проблему.
З того часу норовистий франк скинув чотирі уряди (Пуанкаре, Еріо та два кабінети Пенлеве). Лікувати франк бралися знахарі, шептуни, горе-лікарі та лікар по неволі. Тричі урочисто оголошувалося фінансове оздоровлення. Але...
Франк падає. Уряди падають, а машина, що підраховує збитки безстрашно одстукує:
Чотириста мільярдів — зовнішній борг.
Двіста мільярдів — внутрішній борг.
ФАЛЬШОВАНИЙ ВЕКСЕЛЬ.
Як справа з першим зовнішнім боргом? Досить згадати невдачі франко-американських переговорів, щоб зрозуміти все безсилля Франції. Франція не може сплачувати — про це вже говориться одверто та досить офіційно. Французькі буржуа починають закликати до благородства американського гаманця:
 — Америка вимагає з нас гроші за ті шинелі, що в них умирали наші солдати. Вони давали свої гроші, ми — свою кров. Ми квити! — Так голосять французька буржуазія. Але вслід за цим вона поспішно йде назад: адже це мало не більшовицька формула анулювання боргів! Франція вважає за краще, не маючи можливости платити — обіцяти виплату; у цьому вона бачить ріжницю між собою та СРСР.
Ріжниця справді є: СРСР не видає фальшованих векселів. Як мот, що все протринькав, Франція тішить себе надією: їй дано розстрочку на 62 роки — до 1987 року, а тоді... тоді може й мертві прокинуться!
Поки що питання про зовнішні борги не мають безпосереднього фінансового загострення; воно ще зостається політичним питанням, що завдяки йому та за його рахунок відбуваються різні дипломатичні змови.
ВЕРХИ НА ДРУКОВАНОМУ СТАНКУ.
Але внутрішній борг що-день стає все більш колючим. Справа в тому, що 165 мільярдів франків складають борги скарбниці за короткотермінові внутрішні позики. (65 мільярдів — позики на 34 — 6 місяців, 100 мільярдів — на 1, на 2 й на 3 роки), термін яких кінчається, хоч ще не встигли оплатити позики попередніх термінів. У решті за кожних 3 чи 6 місяців з’являється нагальна потреба в грошах, бо не виплатити позики своєчасно — значить признатися в банкротстві скарбниці.
Але звідки ж взяти ці необхідні кошти? Тільки друкований станок може дати необхідні дежурні порції цифр з нулями. І страшенно визискуючи свої «друковані можливості» французький уряд викидає на ринок усе нові й нові маси знецінених грошей, не звертаючи уваги на закони, що обмежують це. 8-го грудня кінчається як раз термія чергової виплати одної позики; цим пояснюється нервовість, що була підчас зміни уряду у Франції.
ПРИСКАЮТЬ МОРФІЙ.
Можна двома способами розвязати фінансове питання: або допустити нову інфляцію, тоб-то новий папіровий поток, потоп знецінених франків, або стабілізувати, зміцнити та встановити твердий курс франка. Здавалося б тут нічого особливо довго вибирати: звичайно стабілізувати. Але в тому й вся справа, що капіталістам дає вигоду як раз саме знецінення франку. З низькою валютою Франція стає «дешевою країною», де вигідно купувати; за вивіз із Франції капіталісти одержують додаткову премію на ріжницю валютних курсів. Орган великих промисловців («Журне Ендюстрієль» одверто заявил, що: «короткі, але насичені падінням франка впливають на обіг, як морфій».
Оцим присканням морфію Франція живе в роки після війни. У цих присканнях вона тепер задушується. Отруєна морфієм вона вже не може зупинитися.
УРЯД ХУДОЇ КОРОВИ.
Новий уряд Бріяна також судорожно вчепиться за прискач з інфляційним морфієм, як і попередні любителі цієї отрути. Як і попередні, новий французький кабінет буде «урядом худої корови», подібно до коров із сну єгипетського фараона.
Розтлумачити цей сон могла б... машина для підрахування збитків. Даремне, зовсім даремне французький уряд не прийняв цього подарунку.
 — «Адже ж думка була зовсім не дурна».
