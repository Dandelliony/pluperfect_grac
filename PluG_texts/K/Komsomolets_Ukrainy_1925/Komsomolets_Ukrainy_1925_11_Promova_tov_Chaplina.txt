Я взяв слово для того, щоби сказати про непогодження в самому ЦК, зважаючи на ту боротьбу, що протягом цілого минулого року трусила комсомольську організацію. Ці непогодження, що давно вже намітился в самому ЦК і найбільше в передз’їздовський час пошкодили комсомолу. Пленум ЦК РЛКСМ напередодні з’їзду на засіданні від 17 грудня обговорював питання, що стоять тут, на з’їзді й більшістю голосів ухвалив постанову, що цілком приєднується до лінії ЦК партії. Де-хто з товаришів закидають нам, що ми надто забігли наперед і не чекаючи постанов з’їзду виступили з думкою молоди. Чому змушені ми були це зробити.
Передусім тому, що ті питання, які тепер є темою для дискусії на з’їзді, в самій підвалині порушують питання про виховання молоди; питання про характер нашої промисловости, питання будівництва соціялізму в одній країні, питання про правильну оцінку НЕП’у, питання нашої лінії на селі. Ці питання безпосередньо торкаються комсомольського руху, порушують питання виховання молоди.
У нас тепер можна зустрінути багато фактів, коли молоді робітники виходять зі спілки, грунтуючи свій вихід на тім, що вони не погоджуються з політикою партії, бо партія експлоатує робітничу класу на держпідприємствах. Таке нерозуміння теперішнього становища є серед робітничого молодняка, що не пройшов старої капіталістичної фабрики. А тому правильне розвязання цих питань набирає справді величезного значіння для правильного комуністичного виховання нашої молоди.
Крім того, ми вважаємо за потрібне виступити із своєю думкою перед партійним з’їздом ще через те, що вся боротьба, яка була в комсомолі з січня цього року, є тільки відбиток боротьби в самому ЦК.
Хто прищепив пропасницю комсомолові?
І тут я хочу запитати: хто винний в тому, що комсомольська організація пережила жорстоку кризу в оосбі свого ЦК, що дуже підірвала нормальний розвиток юнацького руху. Хто винний в тому, що питання внутрішніх суперечок та незгод Політбюра ЦК перенесені до комсомольської організації?
Я наведу один факт. Ми брали активну участь в останній дискусії, в звязку з «Уроками Жовтня» Троцького. Ми одностайно виступали в комсомолі з єдиною думкою що до цього питання. Ми не мали жодних вагань. Але коли виникло питання про організаційні виводи що до Троцького, тоді обговорюючи це питання, яке в партії широко не обговорювалося, — комсомол штовхнули де-хто з членів Політбюра (голоси: — хто?). Зінов’єв — ось моя відповідь.
Як було діло? Діло було так. Меншість бюра ЦК комсомолу була проти виступу що до цього питання. Ми, що тоді були в меншості в бюрі ЦК комсомолу, говорили, що не варт у цю справу втягати комсомол, що це дуже відіб’ється на нашій роботі, бо наша участь у внутріпартійній дискусії може мати тільки одну мету — мету виховання молоди. (Оплески).
Тов. Сталін радив комсомолові не виступати що до цього питання. І тільки через те, що Зінов’єв настирливо говорив про виступ, тільки тому більшість бюра ЦК молоди, наперекір бажанню меншости, виступило. Нам за це закидали теорію нейтральности. Нам говорили: ви обстоюєте, щоб комсомол був нейтральний. Нам закидали, що на нас впливають селянські настрої, то-що. Усі ці обвинувачення, що їх закидає нам ЦК нашої партії, їх свого часу дуже багато виставляли в середині комсомолу. Тут ми бачимо, що молодь протиставляли Центральному Комітетові.
Це призвело до найжорстокішої та найгострішої боротьби в середині ЦК комсомолу. Услід за постановою січневого пленуму ЦК партії що до питання про Троцького серед членів ЦК комсомолу лунали голоси, що підтримували думку Зінов’єва, що ці постанови цілком угодовські.
Ніколи ми в історії нашого руху не звикли бачити ЦК в особі окремих лідерів, ми бачимо ЦК в цілому. Ми додержуємо думки, що комсомольський рух повинен розвиватися під керовництвом всієї партії, під керовництвом її ЦК, а не бути монополією окремих проводирів, що використовують комсомол в інтересах своєї внутрішньої боротьби в ЦК. Я гадаю, товариші, що ми дали цей опір 1923 року і так само одностайно дамо опір і цього року.
Що трапилося в Ленінградській організаціі.
Товариші, далі маємо такі факти. Після січневого пленуму ЦК партії, відбувався січневий пленум ЦК комсомолу. Там питання по суті про Троцького не обговорювалося, там більшість бюра ЦК комсомолу зробила тільки де-які організаційні висновки, що підтримували думку Зінов’єва та полягали в тому, що товариші зробили спробу поширити бюро ЦК комсомолу, щоби закріпити за собою й без того більшість, що підтримує думку Зінов’єва. Ми сперечалися з цим і в цій справі виник великий конфлікт. Обговорювали питання, закликали до порядку, пропонували покласти край груповій боротьбі. Після цієї постанови бюра ЦК, директиви нашої партії були просто зірвані. У Ленінграді, як говорив тов. Томський, скликається ленінградський губз’їзд комсомолу й туди запрошують 12 представників од найбільших губерських організацій та від 2-х великих національних краєвих організацій — Казакстану та Узбекістану.
Коли ми сперечалися я приводу цього й пропонували обговорити цей крок ленінградського комсомолу, де-хто з товаришів, що були проти нас, відповідали: — ви проти ленінградської організації, ви не оцінюєте пролетарського керовництва, коли виступаєте проти такої великої організації, як ленінградська. Мн говорили, що за цей крок ми повинні закликати ленінградську організацію до порядку, бо це спричиниться до підриву всього центрального керовництва в комсомолі. Товариші говорили, що вони запросили цих товаришів із инших губерень, як гостей. Але, в умовах тої жорстокої боротьби, що була в комсомолі, навряд чи можна надати віри тому, що 12 представників найбільших губерських організацій запросили спеціяльними телеграмами для того, щоби випити чаю. Людина більше або менше досвідчена в громадській , політичній роботі, навряд-чи надасть цьому віри.
У наслідок ухвалили постанову Політбюра ЦК про те, щоби зняти де-кого з товаришів із ЦК комсомолу. Ось, мабуть, тов. Лашевич і має на увазі це, коли говорив про організаційне тиснення. Але, товариші, коли в комсомолі порушується постанова Політбюра ЦК, що-ж ви порадите нам робити? Гладити по головці? Молоді-то молоді, але лихо в тім, що ці молоді працюють під керовництвом дуже досвідчених керовників. І тут пояснювати все наївністю молодих робітників — ніяк не можна і ніхто не повірить цьому.
У березні був скликаний пленум ЦК комсомолу, де усунуто було Політбюро ЦК. Здавалося-б, що треба припинити всю боротьбу в комсомолі, але вийшло навпаки. Ми мали жорстоку суперечку з ленінградцями на Всеросійській конференції комсомолу в червні місяці; потім, коли була написана стаття «Філософія епохи» вже в-осени цього року, коли була промова Каменева на Московському Комітеті про підсумки господарського року, тоді саме нам роблять пропозицію про делегатські наради селянської молоди.
Тут тов. Євдокімов цілком неправильно подав вам справу, що ніби ми хотіли пришити ленінградській організації ухили.
Питання про --- в доповіді секретаря ленінградського губкому комсомолу т. Румянцева на Північно-Західній нараді та в книжці Зінов’єва «Ленінізм» тов. Зінов’єв у розділі «Учення про ролю партії», стор. 353, говорить про форми організації роботи партії серед жінок і там-же він говорить: «ми гадаємо, що, приміром, такої самої форуми організації доведеться надати спілці молоди на селі (ріжні підручні організації, система делегатів, то-що)». Тепер я питаю, хіба делегатські наради робітниць і селянок — це безпартійні конференції? Ні, це делегатські збори жінок — постійний інститут, постійна форма масової роботи серед жінок. Як-же т. Євдокімов після цього говорить, що комсомол пропонував безпартійні конференції, а не делегатські наради селянської молоди з постійним складом. З другого боку, т. Румянцев, секретар ленінградського губкому комсомолу, виступав на північно-західній конференції як-раз у час жовтневого пленуми ЦК партії й висунув цю форму. З чого вона походить. Тут говорять, що даремно наліплювати етикетку «побоювання середняка». Ні, не даремно. Уся промова т. Румянцева пройнята цим побоюванням середняка: я міг-би її переказати. Він говорив, що спілка росте за рахунок селянства, що батрака й бідняка ми втягуємо вільно до спілки, він для нас не небезпечний, а ось середняк для нас небезпечний. Далі т. Румянцев робить висновки: треба організувати делегатські наради селянської молоди для середняків. І справді, для кого їх організують. Для середняка. Про батрака та бідняка суперечки немає. Я перекажу це місце з доповіди т. Румянцева, щоби мені не закидали в якій-небудь брехні. Доповідь була оголошена в ленінградській газеті комсомолу «Смена» від 16 жовтня і ніяких спростовань вона не одержала й досі, хоча й обіцяли це зробити. І ось т. Румянцев говорить у цій доповіді:
«Нам треба підходити до середняка залежно від його господарства, — чи простує воно до соціялістичного господарства, чи тягнить у бік до куркуля... Але куди-ж іде та частина середняцької молоди, що ми не беремо одразу до лав нашої спілки. Ця частина молоди ні в якому разі не повинна виходити з-під впливу комсомолу. Нам треба більш, ніж коли-небудь, серйозно поставити питання про організацію активности середняцької молоди навколо нашої спілки. Ми маємо дуже багато форм організації цієї активности: ШКМ, сільгоспгурток; чому-ж нам не висунути форму делегатських нарад молоди».
Кілька годин я особисто сперечався з тов. Румянцевим. Потім вони приїхали на пленум Цекамолу й, мабуть, від впливом товаришів із губкому партії, відмовились від цього. Чому-ж ви відмовилися? Як-що ви пропонували безпартійні конференції селянської молоди, навіщо ви потім од цього відмовилися. Адже-ж безпартійні конференції селянської молоди існують, ми їх скликаємо, коли треба. Хто-ж перечить цьому. Ні, товариші, тут не можна перекручувати дійсний стан речей.
До цього питання я хотів би зробити одне зауваження.
У тов. Зінов’єва помічається в багатьох питаннях то ухил в один бік, то в другий. Про що говорить пропозиція про делегатські наради середняцької молоди. Вони говорять про страх перед величезним зростом комсомолу на селі, і тільки. Коли-ж т. Зінов’єв злякався цього зросту комсомолу — тільки в жовтні цього року. А раніше, рік тому, тов. Зінов’єв виступав на зборах ленінградського активу комсомолу (це було 30 квітня 1924 року), де говорив: «За один-два роки роботи ми не спитаємо у вас, товариші комсомольці, чи ви резерв, чи струмент 96-ої проби. Ми знаємо, що ви 96-ої проби. Ми знаємо, що ви найкраще, що ми маємо. Ми вас не спитали — хто ви: «класовики чи масовики, а ми вас спитаємо: скільки ви маєте тепер членів РЛКСМ на селі. Коли ви через рік скажете, що було 190 тисяч, а тепер стало 290 тисяч, то це буде значити, що ви погано працювали. Коли-ж ви скажете, що було 190 тисяч, а тепер стало біля 2 мільйонів, тоді ви будете дійсно пролетарськими революціонерами 96-ої проби».
Два мільйони селян у комсомол пропонував прийняти протягом одного-двох років, а далі злякався цього зросту комсомолу й пропонує делегатські паради для того, щоб створити умови для організації середняків, що поведе за собою небезпеку розкладу комсомолу.
Партія забезпечує комсомолові пролетарське керовництво.
Тов. Євдокімов зробив ще одне зауваження: бюро ЦК комсомолу обвинувачувало, каже він, ленінградський комсомол у недооцінці пролетарського керовництва. Так справи ми не ставили. Ми ніколи просто не обвинувачували ленінградських товаришів, що ось, мовляв, ви недооцінюєте пролетарського керовництва. У нас була друга суперечка. Що відограє рішучу ролю для забезпечення пролетарського керовництва в комсомолі? — Партійне керовництво. Хто забезпечує в комсомолі пролетарське керовництво? — Партія. А товариші говорили про те, що на перший план мусить бути висунута керовнича роля робітничої молоди в комсомолі. Ми не проти цього тому, що спілка наша є робітниче-селянська своїм складом і пролетарська-комуністична по суті своїх завдань. Це так. Про це сказала 4-а конференція комсомолу в червні цього року. Але ми кажемо разом з цим, що одне пролетарське ядро в комсомолі не зможе забезпечити пролетарського керовництва. Партія — ось запорука пролетарського керовництва. Про це й були суперечки. (Оплески).
Плече-в-плече з ленінською партією.
Наприкінці я мушу сказати, що таке протиставлення молоди партії, яке мало місце в минулий період, міркування про те, що, мовляв, молодь повинна бути лівіша за партію, як це було на сторінках ленінградського комсомольського часопису, де один товариш пише, що Комуністичний Інтернаціонал Молоди став революційнішим за Комінтерн (так виходить за змістом), тому що на один місяць раніше Комінтерна він виступив з резолюцією проти троцькизму.
Ось таке протиставлення молоди партії, думка про те, що молодь повинна бути лівіша за партію — дуже шкідливе. Такої постановки справи не може бути.
Таким чином, підлабузнюватися до молоди не треба. Партія не повинна цього дозволяти, бо це підриває партійне керовництво в комсомолі. З тих самих фактів, що я нагадував, ви бачите, що боротьба в комсомолі є відбиток партійної боротьби. Ці факти ще раз ллють світло на справжній стан речей в партії. Ці факти ще раз говорять про те, хто хоче дійсного колегіяльного керовництва: більшість центрального комітету партії, чи меншість на чолі з товаришем Зінов’євим. Я гадаю, що дійсно більшість ЦК не на словах, а на ділі стоїть за колективне керовництво партії. Я повинен сказати, що комсомольський актив де-чого навчився на останніх дискусіях із троцькізмом. На двох дискусіях з троцькізмом комсомол виріс і загартувався. Члени партії, що працюють у комсомолі, хоч і молоді, але де-чого навчилися й гарними голосними фразами нас не проведеш. Ми зуміємо повести нашу роботу так, щоб комсомол завжди і всюди йшов плече-в-плече із своєю ленінською партією, працював би під керовництвом партії та її центрального комітету. (Оплески).
