Актив комсомолу не втягнутий до фізкультури. — Надмірна нагрузка. — Треба перевести в життя гігієнічні звички. — Гімнастика вдома. — Фізкультурні вправи — комсомольський обов’язок.
Наслідки медичного огляду виявляють сумну картину фізичного стану робітничої молоди. Передова частина робітничого молодняка — актив ЛКСМУ й досі не втягнутий до фізкультури, не звертає уваги на поліпшення свого здоровля й цим самим подає поганий приклад решті молоди.
Надмірна нагрузка й, як наслідок її, страшенна втома — ще більше виснажує й без того кволий молодий організм комсомольця.
Обіжник ЦК ЛКСМУ та ВРФКУ, розісланий по місцях в цій справі ставить крапку над «і» зазначаючи шлях, яким повинен іти кожний комсомолець, а тим більш активіст — щоб зберегти й поліпшити своє здоровля.
Перед усім треба вжити кілько профілактичних (що попереджають) заходів: поліпшити умови праці та побуту.
Комсомольців треба привчити до гігієнічних звичок: правила особистої гігієни (охайність, чистота тіла, догляд зубів, то-що), гігієна помешкання (провітрювати кімнату, або майстерню), боротьба з курінням (особливо підчас засідань), боротьба з піяцтвом, з половою розпустою, встановлення режиму дня, що регулює періоди: роботи, відпочинку, їжи, сну та фізичних вправ.
Крім того потрібно за допомогою методів фізкультури зміцнити організм комсомольців-активістів, втягнувши їх у роботу низових гуртків фізкультури, де вони повинні брати безпосередню участь у вправах, не намагаючись виділитися серед маси — подаючи цим приклад решті комсомольської та непартійної молоди.
Ті товариші, що через стан свого здоровля, на думку лікаря — не зможуть брати участь у гуртку, повинні робити індивідуальну гімнастику вдома під відповідним лікарським контролем і за спеціяльним програмом.
Ранішню гімнастику (10-15 хв.) до роботи або навчання треба провести в життя як правило.
Фізичні вправи треба вважати за постійний комсомольський обов’язок.
Зазначені в обіжнику заходи: — режим дня, додержання правил особистої та громадської гігієни, боротьба з тютюновою, алкогольною та половою розпустою — фізічні вправи: спорт, ігри, гімнастика, екскурсії, й нарешті розумне використання природніх засобів до поліпшення здоровля: сонця, повітря та води — допоможуть зберегти й зміцнити здоровля нашої майбутньої зміни.
Комсомолець-активіст ставай за приклад.
Будь перший на фронті фізичної культури.
ВСЕСОЮЗНЕ ЗИМОВЕ СВЯТО ФІЗКУЛЬТУРИ.
В кінці лютого в Москві відбудеться зимове свято фізкультури. В програм заведено змагання на лижах, коньках і хокейні. Сподіваються приїзду кращих лижників та конькобіжців Швеції, Норвегії й Фінляндії.
ВСЕУКРАЇНСЬКА НАРАДА ПРО ФІЗКУЛЬТУРУ.
В лютому в Харкові скликають 2-у Всеукраїнську нараду про фізкультуру для розвязання цілого ряду важливих організаційних і методичних питань. Після Всеукраїнської наради — по місцях буде проведено окружні.
ВСЕУКРАЇНСЬКА СПАРТАКІЯДА.
1926 року в Харкові буде влаштовано Всеукраїнську Спартакіяду. ВРФК вже почав складати програм свята.
