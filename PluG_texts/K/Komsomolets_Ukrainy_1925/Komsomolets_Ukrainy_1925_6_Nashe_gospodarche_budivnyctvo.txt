Наше господарство будується й розвивається в надзвичайно тяжких умовах, що полягають як у великому територіяльному протязі наших господарчих одиниць, так і в тому, что ми будуємо своє соціялістичне господарство в оточенні 22 міл. індивідуальних селянських господарств в самій країні і світового капіталістичного ринку зовні.
Звичайно, наше економічне становище міцніє. Ми загалом і в цілому, розвиваємось, це ми відчуваємо шо-денно, це спостерігаємо перед очима.
Але саме та небезпека, що виникає через те, що наш економічний розвиток може, так сказати, повернутись проти тих завдань, які ми собі ставимо, примушує нас особливо уважно проаналізувати всі матеріяли, всі факти, дані, що характеризують розвиток нашого господарства.
ЗАГАЛЬНИЙ РОЗВИТОК.
Що до загального росту нашого господарства, то він, як я вже казав, для нас безперечний. Тільки запеклі наші вороги, тільки люди, що нічого не навчились, можуть казати, що в нас нема ніякого руху вперед.
Звернемось до цифр. По Союзних трестах зріст промисловости по планах на 1925-26 рік дає збільшення на 91% проти минулого року. В українській республіканській промисловості це збільшення визначається 75% і в місцевій промисловості — 46%. Сама структура окремих груп промисловости дає змогу швидче зростати великій промисловості, важкій індустрії, тоб-то тієї ділянки, що для всіх нас є соціялістичним елементом нашого будівництва.
Тепер я говоритиму про зріст сільського господарства. Ми наводили вже чимало цифр, що показують зріст сільського господарства. На цім з’їзді я зазначу тільки одно: засівна площа України 1925 року менша на 0,4% од засівної площі 1916 р. і менша на 14% од середньої площі 1911-1915 року. Що до забезпеченности сільського господарства худобою, становище таке: у сільському господарстві 1925 р. було робочої худоби менше на 22% проти 1916 р. Отже засівна площа сільського господарства відновилася майже цілком.
Якщо ми зріст валової продукції сільського господарства 1923 року означимо цифрою 100%, то вже 1925 року валова продукція сільського господарства, визначена мільйонами довоєнних карбованців, буде на 134%, тоб-то ми маємо збільшення на 34%.
ЗАРПЛАТА.
Перше і найголовніше — це зріст заробітної плати. По всій нашій промисловості за даними Держплану співвідношення теперішньої заробітної плати до довоєнної, було 96,7%. Мені здається, що середнє мірило стану заробітної плати нас задоволити не може. У наших планах середня заробітна плата має певну рацію: нам треба рахувати, щоб не помилитися на рахунках. Для робітників же має вагу реальна заробітна плата у кожній ділянці промисловости навіть на кожному підприємстві, і заспокоюватися на тім, що в нас таке співвідношення з довоєнним, ми не можемо.
Ми знаємо, що в кам’яновугляній промисловості це співвідношення рівне приблизно 63%, у металургії 66%, у ЮМТ’і 92%.
Вирівняти заробітну плату по всіх ділянках промисловости це річ неможлива, але ми повинні намагатися підвищувати її в відсталих ділянках промисловости, добиватися, щоб не було провалів та розривів.
На наступний рік ми намітили зменшити собівартість республіканської продукції на 7% і продукції місцевої промисловости на 16%. Слід зазначити, що до зменшення собівартости ми вступили в смугу чималих труднощів, бо далі зменшувати собівартість можна, очевидно, тільки, значно поліпшуючи устаткування, загалом підвищуючи продуктивність праці на загальному тлі технічно-поліпшеного виробництва та устаткування.
НАШ ГОСПОДАРЧИЙ ОРГАНІЗМ ПОВНОКРОВНИЙ.
Тут я повинен навести ще кілька цифр, що характеризують окремі ділянки нашої промисловости. Наші досягнення великі. Наприклад, згідно з планом на 1925-26 рік промисловість залізної руди дасть 215 міл. пудів, тоб-то 65% добуття 1912 року. Марганцева промисловість дасть нам 30 міл. пудів марганцю — 200% проти довоєнного. Виробка шкури, як-що програм на 1925-26 рік буде цілком виконано, становитиме 395% проти довоєнного часу.
Тютюнові вироби дають перевищення проти довоєнного на 200%. Плугів та букерів буде вироблено 258 тис. Число сівалок, що їх ми виробимо 1925-26 року, перевищує на 188% проти 1924-25 року. Число вироблених жниварок перевищує на 218% проти 1924-25 року.
Наші залізниці останнього року дали збільшення грузообороту на 31%. Усе це доводить, що загальна циркуляція в нашому господарчому організмі свідчить про нашу повнокровність. Про це ж свідчать і цифри обслуговання нашого господарства кредитом. Як-що на 1 жовтня 1924 року банківський кредит досягав 107 міл. карб., то на 1 жовтня 1925 року він досяг 245 міл. карб. Збільшення на 133%.
ВЕЛИКОЇ НЕБЕЗПЕКИ СОЦІЯЛІСТИЧНОМУ ГОСПОДАРСТВУ НЕМА.
В якому стані перебувають наші способи впливу на стихію ринку? Як-що ми візьмемо валовий оборот промисловости по групах, то побачимо, що 1922-23 року державна промисловість займала у валовому обороті України 86%, кооперативна — 5,3% й приватна — 8,7%. В 1924-25 році державна промисловість займає у валовому обороті України 89%, кооперативна — 5,1% й приватна — 5,2 %.
В першому півріччі 1923-24 року приватний капітал в гуртовому торгові становив 32,3%, то в першому півріччі 1924-25 року він знизився до 16,3%. В гуртово-роздрібному торгові приватний капітал займав в 1923-24 році 58,2%, а в 1924-25 році (першому півріччі) знизився до 33,9%. В роздрібному торгові приватний капітал в 1923-24 році в першому півріччі займав 94,4%, а в другому піврічі — 90%.
Таким чином, ми повинні визнати, що витиснення приватного капіталу з торговельного обороту іде не досить швидким темпом, при чому, це найбільш виявляється в хлібозаготовках.
Але безперечно одно, що в організованій торговлі приватній капітал займає де-далі менше місця і його роля де-далі зменшується.
Звичайно, ми не можемо говорити, що взагалі не існує небезпеки. Ми повинні ураховувати, що приватний капітал має швидчий обіг і що нагромадження приватного капіталу теж провадиться швидче. Але лякатися нам цього зросту нема чого.
ЯК БУТИ З ПРИВАТНОЮ ТОРГІВЛЕЮ.
Ми нині вступаємо в такий період господарчого розвитку, коли ми, цілком виходимо на світовий ринок. Це вимагає від нас великої плановости в роботі і більшого розгортання даних виробничих можливостей.
Ми нині приватну торгівлю не витісняємо. У нас є чимало таких ділянок роботи, де приватному капіталові залишається досить місця. Візьмемо хоча б цифри, що характеризують наш роздрібний торг, де 90% оборотів сконцентровано в руках приватного капіталу. Чи можемо ми нині витиснити приватного торговця? Звичайно, ні.
Наше завдання полягає в тім, щоб плановим порядком відшукати спосіб найдоцільнішого використання приватного капіталу торговця та посередника в інтересах громадського нагромадження. В боротьбі з приватним капіталом, з його зростом, слід вживати не адміністративних заходів, а впливати з фінансово-економічного боку.
ЦУКРОВА ПРОМИСЛОВІСТЬ.
З инших промислових питань я хотів зупинитись на стані цукрової промисловости. Ми поставили умовою не тільки підвищення до довоєнного рівня цукрової промисловости, але й поширення її до повного задоволення потреб внутрішнього ринку й навіть так, щоб лишки цукру можна було вивозити за кордон.
Болюче для цукрової промисловости, питання це питання про землю. Землевпорядчики, що нарізували землю цукроварням не досить зважали на потреби місцевого населення. Селяни цілком слушно заявляють: «чому цукроварні займають землю. Ми можемо сами обробляти землю. А цукроварні хай робитимуть тільки те, що варитимуть цукор». Проте, наша відповідь про всі ці заяви певніша бути одна: треба щоб землі залишилися при цукроварнях, бо ми не можемо поставити їх у залежність від розпорошеної селянської сировини.
КВАЛІФІКОВАНА РОБОЧА ЗМІНА.
Надзвичайно складне питання про укомплектування нашої промисловости кваліфікованою робочою силою. Заходи, намічені в цій ділянці, поки-що не можна визнати за достатні, й питання про постачання кваліфікованої робочої сили ще довгий час стоятиме в нас актуальним питанням. Тому питання про підготовку підлітків, питання про учеництво має для нас величезне значіння. Нині учеництво в промисловик підприємствах досить зміцніло. Одже коли фінансовий стан промисловости нам дозволить, треба буде ставити питання про розширення проценту броні, про розширення всієї системи нашого фабрично-заводского учеництва.
Разом з цим вчасно буде поставити питання про безплатне учеництво у кустарів. Це питання треба вирішити негайно.
МИ ПЕРЕМОЖЕМО ВСІ ТРУДНОЩІ.
Напослідок, дозвольте мені зробити підсумок нашого господарчого будівництва за минулі роки й коротко означити завдання, що стоять перед нами. Слід ствердити, що за минулий рік при боротьбі елементів капіталістичних з соціялістичними, ми маємо безперечний і певний розвиток наших виробничих сил в усіх ділянках. Безперечно, цього року ми зуміли, як слід використати для соціялістичного будівництва всі здобутки, які в нас є. Труднощів надзвичайно багато ще, але ми їх легко переможемо в тім разі, як-що ми певніше й твердіш ітимемо тим шляхом, яким ми йшли досі. (Бурхливі оплески).
