Утворюйте новий побут.
У с. Орданівці на Полтавщині багато ще хлопців сплять по клунях та по коморах з дівчатами, гуляють на досвітках, а до комсомолу не йдуть. К — іт.
Що сплять по клунях — це не диво, — 
А диво те, що по чужих!
Чому-б не спати по своіх,
По комсомольських клунях — колективом.
То й досі побуту старого звичка...
Заводьте побут свій — новий:
Вудуйте клуню при комсомолові мерщій.
В своій, звичайно, клуні буде і робота й змичка.
Нехай на це Райком увагу зверне.
Секретар осередку ЛКСМУ в селі Нестерварці на Тульчинщині тов. Марущак Я. вступив до комсомолу, щоб службу дістати добру, та й господарства свого не кидає. Громада.
А вас уже й колючка коле?..
Багатий буде Марущак,
Свій буде «НЕП» у комсомолі
То й не цуратиметься комсомолу всяк.
Не треба, кажете? Про мене — 
Хоч вичистьте Марущака мені-однак!
Коли, розклався Марущак — 
Нехай на це Райком увагу зверне.
Нехай спить, поки Райком зненацька набіжить.
У селі Нечипорівці на Полтавщині комсомол спить. Клуб на замку, двері клубу дрючком забито, ще й пес здоровенний на цепу біля дверей прип’ятий. Дописувач.
Не гомоніть — нехай спочине!
Втомився-ж комсомол за ніч,
З дівчатами у комірчині — 
Не проти дня, мовляли, річ!
Не розпускайте-ж, кажу, губу,
А як скортить кому до клубу — 
То песа к бісу проженіть
І клуб тихенько відчиніть,
Нехай бюро тимчасом спить — 
Поки райком не набіжить.
Відчиніть дівчатам двері до комсомолу.
У Тоцьківському осередкові комсомолу на Черкащині хлопців аж 27, а дівчат тільки 4. Сумний.
Дівчаток в комсомолі мало…
Одже питаю вас не в жарт:
Ну що ви без дівчаток варт?
Дурне без хліба, кажуть, сало.
Тягніть дівчат до комсомолу,
За що учепитесь — тягніть:
За коси, підтичку, за поли — 
Навстяж ім двері відчиніть.
Вже годі ім командувать горшками
Та заглядать весь вік у піч.
Бо наказав же ще й Ілліч
Стать поруч чоловікам із жінками.
Коли їсти — так до краю.
У селі Іванківці на Поділлі комсомольці на сільсько-господарчій виставці поіли всі експонати моркв та яблук. Сількер.
Всю моркву й яблука поіли...
Чи ви-ж при розумі, товариші?
А як же кабанці, корови та кобили?
Біжіть поіжте й іх мерщій!
Коли вже виставку преміювати — 
Так преміюйте всі ви експонати:
Скоштуйте гарбуза і бугая вгризніть,
І коли варті, щоб хвалити — похваліть!
