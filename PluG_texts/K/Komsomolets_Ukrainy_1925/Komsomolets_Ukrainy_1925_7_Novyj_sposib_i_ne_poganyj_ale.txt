Секретар осередку ЛКСМ с. В, Клещів на Волині тов. Лук’яненко, одержавши вказівки про втягнення дівчат до спілки піймав, дівчину, привіз до комсомолу, заповнив за неі анкету і поручившись за неі на загальних зборах, провів до Комсомолу. Уже й квитка з Райкому для неі одержано, а вона на зборах а ні разу не була за 5 місяців. (З газети «Радянська Волинь»).
За дівчат усі в один голос:
 — Треба втягати до комсомолу! — 
Затялись та й край! А як втягати до пуття ніхто й не порадив. Як ти іі втягнеш, коли вона дівчина й зросла між горшками?
Той радить завести в комсомолі вечорниці з музиками, щоб приваблювати дівчаток, той радить просто музики, той музики з насінням, а которий — так музики з насінням, з танцями ще й з горілкою...
Инші радять комсомолові робити загальні засідання на сільських вечорницях; а то ще кажуть бути рішучим у цій справі, і зайшовши бюром по селу ловити дівчат І цупити за кохту до комсомолу. Нехай, мовляв, кричить, а ви тягніть.
Є ще одна пропозиція — зацікавити дівчат культроботою, розбуркати свідомість, прищепиии охоту до громадськоі праці. Самі знаєте!
Це все пропозиції, теорія тая, а на і практиці не всяка пропозиція до діла. Хоча-б і вечорниці — не годяться! Музики ще сюди-туди, а що вже насіння та горілка, аж ніяк не є спосіб організовувати молодь. Або піти комсомолові на загальні збори на вечорниці... Не втягання буде дівчат до спілки, а втягання комсомольців на досвітки. Втягання за кохту й поготів небезпечне. Одчахнеш хвалди которій дівчині втягаючи, а батько у комсомолі всі вікна потрощить ціпком. Не кажу вже що й дівчата од такого втягання десятими гонами обминатимуть комсомол.
Делікатна справа дівчат втягати... Обережно треба...
Тут спосіб тов. Лук’яненка з Волині і в пригоді може стати не малій. Бо й справді. Ловите дівчат, заповнюєте анкету за них і край! Нехай собі гуляють, чи на досвітках, чи де там, аби анкета була. Тільки не ловіть, як тов. Лук’яненко, знов-же за кохту... небезпечно!
Підход потрібний. За-для такоі справи можна раз-другий в комсомолі вечорниці з насінням і з танками до ранку, без горілки.
Дівчата зійдуться... Кожен дійсний член бере в оберемок по одній і вскочку по клубу... Музики грають... І коли сорочка змокріє починайте підход.
 — Чия ти дівчино? — 
 — А того Микити, що з латкою свитка й погріб у яму впав! — 
Засоромившись, усміхається дівчина, і крутнувши «коліно» з «Польки».
 — Підходященька... У батька свита з латкою...
Міркуєте.
 — А року народження якого?..
І так без мороки випитуєте всю анкету, поки кінчиться «Краков’як». Ранком дівчата додому, а ви всі за анкети та —  чирк-чирк!.. А там на загальних зборах затверджуєте... А там Райком цілу торбину членських квитків пришле, і повно дівчат буде у вашому осередкові. Що на збори не ходитимуть, то не біда... Аби в списках були...
 — У нас уже всі дівчата організовані! — 
Утиратимете носа иншим осередкам.
Гарний спосіб — еге-ж?!
Але...
Але де того «але» не буває?!
