Хто пісні проспіва революцій, — 
Хто згада про минуле давно?..
Мов затоки огненні зіллються — 
І оновлять крилате горно...
Гей там поле в просторах шуміло;
І в бунтах перелякані дні...
То голота гострила сокири...
То голота несла туди гнів.
Грізні зойки тривожних сирен, — 
Закликали на герць, на борню...
Та ішов робітник... І кружляли ген, ген — 
Розперезані стріли вогню...
І на серці так боляче стане,
Пригадати ці сльози в той рік...
І схилити чоло на світанку...
В переможніх поривах горіть...
Хто пісні проспіва революцій, — 
Хто згада про минуле давно?..
Мов затоки огненні зіллються — 
І оновлять крилате горно...
