Сталося! Німецький парламент остаточно затвердив Локарнську угоду і вступ до Ліги Націй.
За затвердження угоди голосувало 291, проти — 174, утрималося троє.
Проти Локарно голосували лише комуністи і націоналісти. Націоналісти хоч і голосували проти, жде це було не щире голосування, бо вони були певні, що угода й без них матиме більшість голосів.
ПІДСУМКИ ЛОКАРНО.
Локарно — останній акт німецької трагедії, що почалася у Версалі. Підписавши Версальський мир, Німеччина відмовилася від своєї політичної незалежности, підписавши план Дауеса, вона відмовилася від економічної незалежности, підписавши локарнську угоду й вступивши до Ліги Націй — німецька буржуазія відмовилася від всіляких надій на майбутнє, затвердила «назавжди» версальський грабіж.
Такі підсумки господарювання «патріотичної» німецької буржуазії, що мислить «по державному». 
ПРОМОВА ЩО ВРАЗИЛА РАЙХСТАГ.
Від комуністичної партії в справі про Локарно виступила в парламенті ,тов. Клара Цеткін.
Після єлейних промов соціял-демократів, після лицемірних і блідих виступів націоналістів, гаряча промова «юної бабуні» Клари пролунала в парламенті, як присуд історії, як міцний голос мас. Ця промова вразила навіть буржуазних парламентських дільців. Її промову слухали з напруженою увагою.
«Локарно — сказала Клара — не порятунок для Німеччини, а остаточна загибель. Тільки тісний господарчий і політичний, а коли треба, то й військовий союз з Союзом СРР може врятувати Німеччину. Єдиний робітниче-селянський фронт, єдиний фронт усіх пригнічених народів проти затвердженої в Локарно спілки гнобителів, ось єдиний шлях для Німеччини.
Уся буржуазна преса відзначає велике вражіння, зроблене Клари Цеткін. Архібуржуазний «Біржевий Кур’єр» пише:
«Виступ Цеткін був надзвичайної сили. Сива бабуня-проводир комуністів — з юнацькою силою переконання обстоювала думку компартій. Дуже рідко промовець у такій мірі може прикувати до себе увагу всіх.
ГОЛОС МАС.
Пролетаріят Німеччини ніколи не погодиться з ганебною угодою, що її склала буржуазія за його спиною.
У Берліні на площі Люстгартен відбулася величезна робітнича демонстрація проти Локарно. Демонстрація відбулася під гаслами: «Геть Локарно — шлях до нової війни. Геть Лігу Націй — банду імперіялістичних розбишак. Хай живе спілка з Союзом СРР».
МУСОЛІНІ «ПРОХАЮТЬ НЕ ТУРБУВАТИСЯ».
1-го грудня в Лондоні повинні були підписати Локарнську угоду. З Німеччини прибули Штреземан і Лютер, з Франції — Бріян, Бельгії — Вандервельде.
Дуже хотілося приїхати на це «свято» італійському фашистському диктаторові Мусоліні. Але англійські робітники рішуче не дозволили йому приїхати. Профспілки й робітнича партія ухвалили відповідні резолюції. Англійські залізничники заявили, що вони не пропустять потяга з Мусоліні.
Довелося Мусоліні залишитися в своєму Римі.
ПЕРЕД ПІДПИСАННЯМ.
До Лондону прибули німецька, французька, бельгійська, чехо-словацька делегації для підписання локарнської угоди.
У розмові з газетами голова німецької делегації, німецькій головний міністр Лютер зазначив: «той факт, що локарнську угоду буде підписано в Лондоні, де було прийнято план Дауеса, є найкращою гарантією тому, що локарнська угода дасть Німеччині велику користь.
Голова французької делегації, французький прем’єр Бріян висловив певність, що тепер настає в Европі «нова доба, що дасть встановить нормальне життя й мирні стосунки між державами».
Голова чехо-словацької делегації Бенеш зазначив: «на черзі дня справа про потребу скласти скоршу угоду з Радянським Союзом».
