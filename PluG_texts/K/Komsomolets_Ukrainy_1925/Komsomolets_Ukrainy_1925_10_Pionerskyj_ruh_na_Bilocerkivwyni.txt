Піонерські загони по окрузі де-далі збільшуються. До 1-го квітня було 109 загонів, що нараховували в собі 4.216 піонерів, а до 1-го вересня — вже 151 загін, де 7.093 піонера, з них — 150 комсомольців. Округове дитбюро виділило на піонерську роботу районових робітників, а для ватажків загонів, крім того, влаштовано 3-х місячні курси, де вони мають дістати певну підготовку до своєї праці.
Виховавча робота серед піонерів оживилась. В школах піонери дають почин майже всім громадським справам серед дітей. Не гаразд зовсім налагоджена справа в роботі піонерів поза школою. Партійне керовництво хоч і збільшилось, але партійні осередки ще замало звертають уваги на піонерів.
Надалі треба жвавіше повести піонерську роботу серед дітей містечкових кустарів та на селі, особливо серед жовтенят. Необхідно також зміцнити склад дитробітників. В школах треба піонерську роботу погодити із загальною шкільною працею.
В загалі треба налягти на те, щоб піонер був за приклад иншій дітворі.
І комсомольські та партійні організації повинні з свого боку цьому пособити.
