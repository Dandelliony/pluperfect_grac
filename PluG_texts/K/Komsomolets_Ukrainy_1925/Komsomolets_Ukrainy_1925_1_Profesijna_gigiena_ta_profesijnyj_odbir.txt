Зберігати живу робочу силу на довгий час — це є один з головних факторів розвитку продукційних сил краіни. Це призвело до того, що почали вивчати професійні хвороби, та як можна ім запобігти та ліквідувати. Отже й утворилась наука, що зветься «професійною гігієною». Робітнича держава більш від усих зацікавлена щоби власне сама людина, що дає живу робочу силу, зберігала своє здоровля, розвивала своі фізичні й розумові здатності.
У житті кожноі людини є такий період, коли вона дає найбільше в своій роботі. Це — так званий «економічно-продукційний зріст», що припадає на 15-50 років, себ-то рівняється в середньому 35 рокам життя. Західня Европа дає такий економічно-продукційний зріст.
У Швеціі він продовжується 38,5 років, це найдовше, у Франціі 27,2 роки.
На шкідливих виробництвах, а також там де від робітника вимагають хуткости або гостроти чуття, цей період зменшується.
Робітники на таких виробництвах, проробивши років до 42-45 починають помалу втрачати свою працездатність. Щоб запобігти шкідливого впливу на здоровля, розвиток та працездатність робітників де-яких виробництв — існують в нашій Республіці закони, що до охорони праці, які диктує наука професійної гігієни.
Але ж це не все, ще дуже далеко до того щоб зовсім знищити всі шкідливості, що має сам процес виробництва.
Поки що ми мусимо задовольнятися тим, що будемо ці шкідливості зменшувати до мінімуму.
У звязку з цим виникає друге питання про потребу старанного професійного одбору.
Якщо професійні шкідливості не знищені, коли іх уникнути не можна на багатьох виробництвах, цілком зрозуміло, що кожному, хто вступає в робочий вік треба дати точні вказівки, якоі роботи може він вимагати, щоб не пошкодити своєму здоровлю, та зберегти своі сили і бути найбільш корисним для держави. Тут треба взяти на увагу всі його фізичні та психічні особливості.
Кволу людину, з кволою грудною кліткою та замало розвиненими м’язами не можна допустити до тяжкоі фізичноі роботи (ковалі, каменяри, грузчики), людина що має хворе серце не повинна працювати, на такій роботі, що вимагає швидкого руху, не кажучи вже про вагу; якщо людина хвора на нірки вона повинна відмовитися од роботи на якій легко застудитись (прачки). Треба брати на увагу не тільки фізичний стан здоровля робітника, але й його нахили. Бо коли не додержувати цієі останньоі умови, це загрожує тяжкими наслідками.
Цими дуже важливими питаннями професійного одбору працюють у нас спеціяльні установи при робітничих полікліниках.
Актив робітничоі та селянськоі молоди має проробити в цій справі величезну, ще замало оцінену роботу.
