ПАМ’ЯТИ ТИХ, КОГО МИ ВТРАТИЛИ.
У привітанні з’їздові від імени ЦК РКП(б) тов. Риков згадав про втрати партії за період між 13 та 14 партз’їздами, запропонувавши вшанувати пам’ять т. т. Фрунзе, Наріманова, Мархлевського, Склянського й Хургіна вставанням (вся заля встає).
ПЕРІОД МІЖ 13 ТА 14 3’ЇЗДОМ ПАРТІЇ.
Далі тов. Риков зазначив ті зміни, що сталися за згаданий період у міжнародній політиці та у внутрішньому житті країни.
«Ми вступили в період безперечного зросту народнього господарства всієї нашої країни. Процес відбудови нашого народнього господарства не міг не відбитися на збільшенні активности всіх шарів населення країни. Поступневе звільнення з-під влади злиднів починає де-далі все більш підіймати активність народніх мас, робітників та селян. Разом з підвищенням активности трудящих підвищується також активність буржуазних верств населення країни. У звязку з цим управління державою та керовництво партією стало складнішим ділом. Однак, безупинний зріст робітничої класи дав нам змогу подолати всі труднощі і в управлінні державою, і в керовництві партією. Така є постанова, серед якої провадилася діяльність Центрального Комітету Партії між 13 та 14 партійними з’їздами. Всеж-таки труднощів попереду ще багато. Ці труднощі лежать у тім, що ми не маємо навички провадити планове господарство, навички без помилок вирішати господарчі питання. Нам довелося переглядати план хлібозаготовок, експорту, розвитку нашої промисловости. Але помилки що сталися, це — помилки часного характеру, вони не змінюють загального напрямку розвитку нашого господарства. Нам не вдасться, може, піти вперед так далеко, як хотілося-б, темп розвитку трохи загальмувався, але всеж-таки темп буде достатній на те, щоб зміцнити соціялістичні елементи в нашому народньому господарстві.
З’ЇЗД СПРАВДИТЬ НАДІЇ РОБІТНИЧОЇ КЛАСИ СРСР І ВСЬОГО СВІТУ.
Головні питання сучасности — це питання взаємин між робітничою класою та селянством і питання кооперації. Постанови 14-ї Партконференції та Жовтневого Пленуму ЦК були головними директивами нашої партії, що до роботи на селі. 14-й з’їзд партії повинен скласти підсумок за півтора роки й дати об’єктивну оцінку діяльности центральних органів партії й натхнути сили для роботи на дальший час. Доба нашого будівництва викликає цілу низку нових питань. Дискусія з троцкізмом була найтяжчим іспитом для партії після смерти Ілліча. Партія підчас цієї дискусії виявила міцну єдність. На з’їзді належить обміркувати друг групу питань, що мають звязок з будівництвом нашої країни. У вирішенні цих питань партія виявить таку саму одностайність і витриманість, як і раніш (оплески).
Партія була гідна свого вчителя, вона виявила повну дозрілість за минулий рік. Вона не тільки зростала разом з подіями, але й ішла попереду їх.
З’їзд — це остання інстанція для вирішення цих витань, звязаних з тлумаченням Ленінізму. Вся робітнича класа, вся країна стежитиме за роботою нашого з’їзду. Я гадаю, що висловлю почуття всіх членів партії, якщо скажу, наш з’їзд справдить надії, які на нього складають робітники СРСР і цілого світу (оплески). Оголошую 14 Партійний З’їзд відкритим». (Бурхливі оплески).
