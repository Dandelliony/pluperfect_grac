Через те, що внутрішнє політичне становище в Німеччині не з’ясоване, гадають, що президент запропонує теперішньому урядові тимчасово не подаватися до відставки.
Уряд Лютера, що подався до відставки, був коаліцією 4 буржуазних партій, що мали більшість у парламенті. Після підписання Локарнських угод націоналісти вийшли з уряду, що, таким чином, позбувся більшости в парламенті. Але уряд заявив, що він не залишить влади, щоби довести Локарнську угоду до кінця й подасться до відставки після того, як буде підписано ці угоди. Угоди підписано 1 грудня в Лондоні і уряд 4-го подався до відставки.
У звязку з відставкою почалися переговори між ріжними партіями про те, щоби утворити новий уряд парламентської більшости, що спирався би на серединні партії. Народня партія (партія Штреземана) робить усе, щоби допомогти німецьким націоналістам повернутися до лав уряду.
