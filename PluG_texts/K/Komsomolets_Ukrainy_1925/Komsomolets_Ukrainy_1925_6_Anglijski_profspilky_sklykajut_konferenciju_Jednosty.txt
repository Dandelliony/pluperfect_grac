Англо-радянський профспілчанський комітет, що засідав у Берліні, прийняв резолюцію, яка висловлює жаль з приводу відмовлення Амстердамського Інтернаціоналу взяти без усяких умов участь у конференції з ВЦРПС; відмовлення, що відбиває погляди «проводирів, але не інтереси мас.
Англійська делегація завила, що рада тред-юніонів сама з власної ініціятиви скличе конференцію представників Амстердаму і ВЦРПС, щоб забезпечити єдність світового профруху.
Декларація підписана головою англійської делегації П’ю і радянської делегації Томським, говорить, що «представники профруху обох країн уперто вестимуть розпочату справу в ім’я світової проф'єдности.
Одночасно прийняті ухвали показують, що боротьба за єдність профруху зробила нові успіхи.
Прибувша до Берліну делегація норвезьких профспілок вела переговори з обома делегаціями про єдність профруху. Норвезька делегація також висловила цілковите задоволення з наслідків наради англо-радянського комітету.
ЄДНІСТЬ ІДЕ ЗНИЗУ.
Члени норвезької робітничої делегації, що одвідали СРСР влаштували в Норвегії ряд доповідей по різних підприємствах. Голова делегації Мадсен (соціял-демократ) закликав робітників до утворення єдиного фронту за прикладом англо-російського комітету єдности.
Чехо-словацька робітнича делегація, що одвідала ССРР, так само виявляє енергійну діяльність. Численні мітинги, що вони влаштовують по промислових районах, мають величезний успіх між робітниками. Голова робітничої делегації соціял-демократ Кшент заявив, що робітники ССРР живуть краще за чехословацьких. Повідомляють, що за такі виступи соціял-демократи загрожують викинути Кшента з партії.
