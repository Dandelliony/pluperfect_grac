Турецькі газети недавно надрукували повідомлення з англійських та американських джерел про угоду, що ніби-то сталася ніж Італією та СРСР, і має в собі пункти, ворожі що до Турції.
«Коли-б це було так, говорить офіційна газета «Джумуріет», то були-б знищені наші добрі відношення до СРСР і Турція була-б примушена вести зовсім иншу політику. Проте, чутки про угоду між Італією та СРСР з пунктами, ворожими Турції, не мають ніякої підстави. Чутки ці поширюють, головним чином, англійські імперіялістичні кола з виключною метою порвати приязнь між національно-революційною Турцією та СРСР».
ТАСС уповноважено категорично спростувати як самий факт існування подібної угоди, як і поклепи, ніби-то СРСР умовився з иншими країнами за рахунок інтересів Турції.
