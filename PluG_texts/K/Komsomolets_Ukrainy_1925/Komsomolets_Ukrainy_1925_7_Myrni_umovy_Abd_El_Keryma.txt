Американський кореспондент подає умови миру, що зазначив в розмовах з ним проводир рифів Абд-Ель-Керим і ніби то вповноважив передати їх французькому урядові.
Умови такі: Франція та Іспанія повинні ясно визнати незалежність рифської держави; це визнання є попередньою умовою замирення й усяких переговорів. Коли рифську незалежність буде визнано без усяких «підозрілих оговорок», тоді рифський уряд згодяться визнати вищу релігійну владу в особі марокського сулата Мулай-Юсуфа (французький ставленик). Франція та Еспанія повинні гарантувати незалежність рифської держави, і ці гарантійні зобов’язання повинно зареєструвати в Лізі Націй. Територія незалежної рифської держави повинна майже цілком рівнятися тій, що зараз підвладна Абд-Ель-Керимові.
Межі між рифською державою та французькими землями мусить визначити нейтральна комісія.
