В ШКІЛЬНІЙ КОМІСІЇ.
На останньому засіданні шкільної комісії ЦК ЛКСМУ було заслухано доповідь про становище КУБУЧ’ів профшкіл. Ці КУБУЧ’і існують при профшколах Харкова та Катеринославу. Що до матеріяльної допомоги учнів, вони себе не виправдали. Шкільна комісія вирішила обслідувати роботу Харківського КУБУЧ’у профшкіл і матеріял представити до слідуючого засідання, де остаточно буде вирішено про доцільність дальшого існування КУБУЧ’ів профшкіл.
ШКІЛЬНА РОБОТА У РОМНАХ.
Шкільна комісія заслухала також доповідь про стан шкільної роботи в Ромнах.
Вся робота Роменського окружкому ЛКСМУ що до сільсько-господарської освіти молоди полягала в організації по селах при сельбудах та хатах-читальнях сільсько-господарських гуртків. Що-ж до організації гуртків дівчат по «хатньому господарству», агрономічної освіти дітей та керуванню громадсько-політичним життям сільсько-господарчих шкіл, то тут робота слабо посувається наперед.
Шкільна комісія вирішила на найближчому засіданні бюра ЦК ЛКСМУ поставити доповідь шкільної комісії що до розгортання роботи по сільсько-господарській освіті на підставі матеріялів обслідування Роменської округи. Крім того, комісія визнала за необхідне заслухати доповіді «Сільгосподаря», «НКЗ» та «НКО» про їх діяльність у справі сільсько-господарської освіти серед молоди.
ОБСЛІДУВАННЯ ОДЕСЬКОЇ ОКРУГИ.
Шкільна комісія при ЦК ЛКСМУ заслухала доповідь про обслідування шкільної освіти в Одеській окрузі. Комісія доручила представити ввесь матеріял обслідування і звернутись зі спеціяльним листом про шкільну роботу до Одеського Окружкома.
