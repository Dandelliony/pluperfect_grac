БОРА НЕУХИЛЬНО ДОМАГАЄТЬСЯ ВИЗНАННЯ.
Сенатор Бора, (голова сенатської комісії закордонних справ) подав до сенату резолюцію за те, щоби Сполучені Штати визнали ССРР.
ВИЗНАННЯ ПОЧИНАЄТЬСЯ ЗВІДСИ.
У Н’ю-Йорку відбувся бенкет, влаштувавший заступником голови «Національного Банку» Шлей, на честь представників радянських торговельних організацій. Цей бенкет є перше одверте визнання значіння радянської торговлі та тривалости радянського уряду фінансовими й промисловими колами Сполучених Штатів. 35 учасників бенкету були представники найвищих фінансових і промислових кол Сполучених Штатів. Поміж гостями були представники найбільших банків, голова нью-йорської бавовняної біржи Гаріс, представники американської автомобільної промисловости і т. и. Від радянських організацій були присутні представники Амторгу, Текстильного Синдикату, Держбанку та Центросоюзу.
У промовах зазначалося, що промисловці Сполучених Штатів вітають початок комерційних операцій з радянськими торговельними організаціями та висловлювали певність, що економічні й торговельні стосунки між ССРР та Сполученими Штатами широко розвиватимуться, не зважаючи на всі перешкоди.
АМЕРИКАНСЬКИЙ СУД ОФІЦІЙНО ВИЗНАВ НАЦІОНАЛІЗАЦІЮ.
Троє американських емігранток подали в американському суді позву до радянського уряду на 45 мільйонів доларів за націоналізацію їхнього майна поблизу Харкова. Суд позву відхилив.
Дякуючи цій постанові автоматично стає неможливим накласти арешт на капітали радянських господарчих установ в Америці.
