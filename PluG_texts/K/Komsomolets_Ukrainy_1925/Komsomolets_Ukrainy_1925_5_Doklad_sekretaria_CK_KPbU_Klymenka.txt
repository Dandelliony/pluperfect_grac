ТРИ ГОЛОВНИХ ПУНКТИ РОБОТИ.
Наша організаційна діяльність в основному концентрувалася на трьох головніших пунктах: перший поліпшення й зміцнення партійного керовництва держапаратом; другий — поліпшення і зміцнення керовництва широкими масами працюючих і третій — зміцнення союзу робітничого класу й селянства.
ДЕРЖАВНИЙ АПАРАТ ЗМІЦНІВ, НАБЛИЗИВСЯ ДО МАС.
З ліквідацією губерень, які безпосередньо керували всіма галузями будівництва, їхня робота на 2/3 перейшла до округ та районів і на 1/3 — до центрального апарату. Наблизивши державний апарат до широких мас, ми тісніше звязали наші центральні органи, що регулюють та планують, з оперативною роботою місцевих органів.
З роботою районування, яке має величезне політичне значіння, наша партія в основному справилась.
За відчитний рік ми маємо деякі досягнення в царині насичення установ комуністами, в царині підбору й формування керуючих та оперативних кадрів наших наркоматів.
Другий висновок, з нашої практичної роботи, це — що наркомати ще не досить працюють так, як того б хотіла наша партія, як партія намічає, як того вимагає життя.
В партійному охопленні трестів і директорського складу наших підприємств за цей рік ми так само маємо знатні успіхи. Я б сказав, що в цій царині наші досягнення більші, ніж в инших. Серед директорів та керуючих заводами ми маємо 116 робітників.
Завдання, які стоять перед нами в царині розгортання промисловости, вимагають все нових та нових кадрів. Надалі треба добитися поповнення цих кадрів робітниками, які набули практичного досвіду на самому виробництві. Треба сміливіше виступати.
В царині опанування банківським апаратом наша робота ще не скінчилася. Протягом найближчих років ми повинні за всяку ціну взяти в свої руки також і цю царину.
СЕРЙОЗНУ УВАГУ КООПЕРАЦІЇ.
Не зовсім гаразд стоїть справа забезпечення кооперації партійним керовництвом. Робота в кооперації зараз найважніший участок партійної роботи, бо кооперація, — це основний спосіб звязку нашої соціялістичної промисловости з розпорошеним сільським господарствам.
Зараз треба старано підбирати робітників кооперації й посилати робітників треба так, щоб уникнути системи призначення. Керовництво кооперацією повинно здійснити найдемократичніше — через виборність.
ВІДЖИВИТИ РОБОТУ ПО МІСЬКРАДАХ ТА СІЛЬРАДАХ.
Говорячи далі про роботу мійськрад та сільрад, тов. Клименко каже:
Мійськради працювали дуже погано. Треба за всяку ціну відживити мійськраду й ту широку активність робітників, що зараз виявляється, треба спрямувати на радянське соціялістичне будівництво.
Сільради в своїй роботі повині скупчити навколо себе основну масу селянства — бідноту та середняків і вести роботу під орудою нашої партії. Треба дуже старанно готуватися до майбутніх перевиборів у сільради.
ВИСУВАННЯ — ПЕРШОЧЕРГОВЕ ЗАВДАННЯ ПАРТІЇ.
Робота по висуванню розгорнулась широко, але по де-яких організаціях вона проходила в ненормальних умовах. Керовники тих чи инших галузів роботи ставляться до висування дуже неуважно, а часто недоброзичливо, в деяких випадках вони посередньо перешкоджають виконанню цієї роботи. Висування робітників та селян знизу на керовничу роботу — це одно з першочергових завдань нашої партії.
УКРАЇНІЗАЦІЮ ЗАКІНЧИТИ В ТЕРМІН.
З 1-го січня ми повинні перейти на українську мову. Є досягнення в справі українізації співробітників радянського апарату. К жовтню цього року ми довели, українізацію в центрі до 52%, по округах — до 60%. Відсоток українізування партійців, радянському апараті збільшився до 40. Треба, щоб наш партійний апарат почав енергійніше роботу по висовуванню українців.
ЗРІСТ ПАРТІЇ. ВНУТРІПАРТІЙНЕ БУДІВНИЦТВО.
Наша партія збільшилась за 1 1/2 роки більш, ніж на 50 тисячів нових членів та кандидатів.
Тепер про роботу наших осередків. Ми обслідували коло 20 виробничих осередків і стілько ж сільських осередків. Обслідування показало, що виробничі осередки швидко засвоюють директиви партії в справі керування масами. Не так по сільських осередках — через них наші директиви ніяк не докочуються до села.
Я навів ці факти для того, щоб показати, що наші мійські організації повинні всемірно підтримувати сільських комуністів.
ПРОФСПІЛКИ, КОМСОМОЛ, РОБОТА СЕРЕД ЖІНОК, РОБСІЛЬКОРІВСЬКИЙ РУХ.
Я обмежуся лише тими зауваженнями, що виборча кампанія фабзавкомів показала, оскілько міцний звязок з масами та керовництво ними. Звичайно, ще багато хиб і тут ще потрібна велика робота.
Зріст комсомолу показує наші досягнення в завоюванню широких мас робітників та селян. ЛКСМ за відчитний рік збільшився в 2 1/2 рази, при чому здебільшого зріст іде за рахунок селянської молоди.
Далі, робота по закріпленню того піднесення, яке ми маємо серед жінок, в нас недостатня. Треба, щоб цю роботу робили не тільки жінвідділи та спеціяльні робітники, а вся наша партійна організація.
Пару слов про райсількорівський рух.
Наш робсількорівський рух охоплює 20.000 сількорів та робкорів. Ця величезна армія групується навколо всіх наших газет. Преса в таких умовах має величезне значіння, як організуючий фактор.
