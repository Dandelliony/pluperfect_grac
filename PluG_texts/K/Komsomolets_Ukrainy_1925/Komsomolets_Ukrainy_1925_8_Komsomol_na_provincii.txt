Прилуцька округа. Зріст організації по окрузі посувається значно вперед. Дійсних членів організації по окрузі налічується — 4.213, кандидатів — 178, з них хлопців — 81,4%, дівчат — 18,6%. По соціяльному стану: робітників — 28,7%, наймитів — 15,5%, незаможників — 41,5%, середняків — 8,5% і кустарів — 3,2%.
В Словечанському р-ні, Коростенської округи, не зовсім налагоджено справу з активом. Той актив, що є, має дуже низький політрівень і не задовольняє потреби комсомольської маси. Райком дуже мало звертає увагу на підготовку активу, що звичайно відбилось на загальній роботі райорганізації. Серед активу майже немає партійців.
Броницький виробничий осередок налічує в своєму складі 35 чоловіка тоді, як на підприємстві є понад 200 чоловіка молоди. Тут комсомольським впливом молодь не охоплена. Серед комсомольців помічається недисциплінованість та ріжні кепські вчинки.
В Єлисавето-Кам’янецькій райорганізації, Катеринославської округи по де-яких осередках серед комсомольців спостерігаються нездорові явища. Політосвітня робота в цих осередках значно підупала, комсоольці мало знайомі з політикою партії на селі. Райком вжив рішучих заходів до налагодження там роботи.
Загальне становище робітничої молоди на виробництві в Бердичівській окрузі характеризується такими моментами: є певні досягнення в галузі тарифікації. В галузі охорони праці є невеликі досягнення в постачанні молоди спецодягу.
Що-до кваліфікації молоди то спостерігається, що на підприємствах перебуває значна частина молода, що виконує всяку чорну роботу й ніякої кваліфікації не набуває. Поруч з цим не проявляється також інтерес до кваліфікації молоди з боку профорганізацій і особливо адміністративно-технічного персоналу підприємства. На підприємствах не існують технічно-виробничі гуртки для молоди, а також немає відповідної виробничої літератури.
Окрдитнарада в Тульчинській окрузі пройшла задовольняюче. До наради проведено добру підготовчу роботу, але вона не досить використала матеріяли Всеукрнаради в галузі нацмен роботи. Робота серед піонерів на селі за літо значно занепала. Бракує серед дітей корисної праці на селі і особливо в містечку. У де-яких проводирів помічається незрозуміле відношення до звязку єврейських піонерів з українськими.
