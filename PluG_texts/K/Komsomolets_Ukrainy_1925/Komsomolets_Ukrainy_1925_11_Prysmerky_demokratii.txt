ЖАЛІСЛИВИЙ БОГДИХАН.
Одного пекучого літнього дня китайський імператор сидів у себе в парку знесилений спекою. Навкруги текли й дзирчали водограї, двоє служників невтомно махали опахалами, але ніщо не допомагало: Раптом крізь паркан парку помітив він китайця, що проходив повз нього без капелюха. Імператора жах узяв: він жваво уявив собі муки цього нещасного, що його не захищає від палкого сонця навіть капелюх. Він негайно покликав головного міністра. Коли той з’явився до нього, він запитав його:
 — Скажи, чого це де-хто з моїх підданих гуляють у таку спеку без капелюха?
Головний міністр-мандарин із багатьма шариками-подумав і відповідав:
 — Це, мабуть, такі бідні, що не мають навіть і капелюха.
 — Але це-ж жах — прошепотів жалісливий імператор. Зроби так, щоб у моїй імперії не було жодного підданого без капелюха.
Головний міністр так низько вклонився, що голова його торкнулася вигнутих носків червоних черевиків і сказав:
 — Син Неба, твоя воля буде виконала.
Того-ж дня головний міністер видав наказа:
 — Одрубати голови всім китайцям, що не мають капелюхів.
Таких китайців у Небесній Імперії знайшлося щось мільйон. Наказа виконали дуже старанно, на всі 100 відсотків. Другого дня головний міністер зробив доповідь імператорові:
Син Неба, тепер уже всі твої піддані мають капелюхи.
Добрий імператор --- зараз нагородив свого міністра орденом Великого Дракона.
Це трапилося, по-перше, у відсталому Китаї. По-друге-це трапилося дуже давно, бо тепер у Китаї, як відомо, зовсім немає імператорів. А по-третє, цього зовсім ніколи й ніде не було, і всю цю історію просто вигадав російський письменник Дорошевич.
Але в кожній брехні, як кажуть, є частина правди. Так і тут. Наведений в цій історії спосіб «лікування» соціяльного лиха - не вигадка. Цей спосіб не одного разу вже зустрічали ми в теорії й на практиці. Він і тепер має багатьох палких прихильників серед мандаринів буржуазної «науки». З великим захопленням його тепер проповідують у «найосвіченіших», «найхристияніших», «демократичнішій», старій веселій Англії...
ЗНАК ЗЕРО.
Англія — це «останнє слово» буржуазної демократії: і що до політичних свобід, і що до соціяльного законодавства Англія має перше місце серед буржуазних держав. Як найширша система соціяльного страхування. Мільйон безробітних, що одержують допомогу від держави. Забезпечення старих - усі бідні англійці, що мають понад 60 років переходять на утримання держави. Забезпечення вдів і сиріт...
Можна сказати, що Англія пророблює світову історичну спробу мирного розвязання соціяльних проблем. Які-ж наслідки.
Наслідки коротко можно охарактеризувати модним тепер словцем:
Знак зеро (нуль).
«ПРОЖЕКТИ» БУРЖУАЗНИХ МАНДАРИНІВ.
Про те, що трудящі маси Англії не задовольняються подачками буржуазії, що вони лівішають — всім відомо. Але й буржуазія починає виявляти незадоволення.
Перед війною (року 1913) бюджет Англії складав 2 мільярди карбованців. 1925 - року від складав 8 мільярдів. На допомогу одних тільки безробітних витрачається мільярд карбованців. Податки на промисловість збільшилися на кілька разів.
Соціяльне законодавство стає для буржуазії дуже великим тягарем. Це надто дорога розвага! Неситі «пельки черні».
На армію та виплати військових позик витрачається понад половину бюджету. Але буржуазія цьому не перечить. Це «потрібні» видатки. Зате все лихо вона вбачає в «непродукційних витратах» на старих, удів та безробітних.
Замісць соціяльного законодавства висувають нові проєкти. Один такий проєкт - це Мальтусів-обмежити народження, другий виселяти безробітних у колонії.
«Безробітні-трутні» - кричить буржуазна п’єса. Вони не хочуть ні працювати, ні емігрувати. Вони вважають за краще байдики бити на державному утриманні.
Протягом трьох місяців на півтора мільйони безробітних емігрувало тільки одинацять з половиною тисяч — менше від одного відсотка. Годі з ними панькатися.
Під тиском буржуазної преси англійський уряд організував спеціяльну комісію, що має виявити причини кволої еміграції.
А думка про потребу обмежити народження (серед пролетарів), так широко поширилася, що навіть зробилася, так-би мовити, річчю духовного експорту. Видатнійший мандарин буржуазної політеекономії англієць Кейнс, що недавно відвідав СРСР, радив і нам цей спосіб, як єдиний віхид із усіх труднощів.
Хіба-ж це не «китайська соціологія», Обмежити народження, виселити до Америки та Австралії всіх безробітних, позбутися зайвих їдців, щоби потім можна було урочисто заявити:
 — У Сполученому Королевстві немає жодного підданого без капелюха.
ТЕЖ «СОЦІЯЛІСТИ».
На чолі походу проти соціяльних реформ стоять, звичайно, англійські консерватори. У свойому захопленні вони так далеко заходять що починають обстрілювати власний уряд. Консервативні англійські газети обвинувачують Болдвіна та Черчіля... в «таємному соціялізмові». Одна карикатура в англійській газеті змальовує Болдвіна на краю безодні, що ловить соціялістичних метеликів. До цієї безодні тягне він разом із собою Джона Буля — англійського громадянина.
Так, навіть Болдвін і Черчіль, ці чемпіони світової реакції, правофлангові світового імперіялізму, своїм партійним колегам ввів жаються за надто «вегетаріанців» і навть «соціялістів».
А лорд Ротермер, головковерх і власник цілої англійської чорносотенної преси пише:
«Я запевняю, що містер Макдональд нічим не відріжняється від якого-будь члена теперішнього уряду: Треба тільки кому-небудь з них поговорити з Макдональдом протягом 5-ти хвилин, і обидва переконаються, що їх думки цілком однакові...».
Гарний комплімент Макдональдові.
У чому-же провинилися новоявлені «сосіялісти». Болдвін викликав незадоволення через те, що злякався загрози страйку шахтарів і щоб уникнути її, видав власникам шахт державну субсидію. Черчіль обурив усіх тим, що він не наважується припинити допомогу безробітним, забагато витрачає на освіту, видав закона про забезпечення вдів, то-що.
Єдиний праведник у нечестивому кабінеті - це мінвнусправ Хікс, що кинув у в’язницю 12 комуністів.
ОБОЛОНКА ЛУСНУЛА.
Зовсім не випадково похід англійської буржуазії проти демократичних реформ та «угодництва» з робітничою класою трапився на той час, коли провадилися арешти проводирів компартії та комсомолу. Це дуже показково! Поки англійська буржуазія плекала надію об’їхати революцію на кривій демократичних реформ, вона дозволяла широку політичну свободу. Коли-ж ця надія згасла, буржуазія вдалася до політики суворих заходів і панцирного кулака. Не що давно можна було в Гайд-Парку в Лондоні безкарно закликати навіть до вбивства короля. А тепер 12 комуністів кинуто на рік до в’язниці за газетні статті. Традиційна англійська свобода... Зімли сто-літь витягають старі плісняві закони.
Загострена класова боротьба розірвала у всіх напрямках оболонку «демократії».
КОЛИ ВСІ КІШКИ СІРІ...
Ми говорили вже, що англійська спроба буржуазного демократизму має всесвітнє історичне значіння. Вона доводить, що демократичні ілюзії можуть існувати тільки до де-якого часу та й то в умовах експлоатації сотен мільйонів колоніяльних рабів. У рямцях капіталістичного ладу соціяльні проблеми неможливо розвязати. По-за певною межою класова боротьба неодмінно розриває оболонку «демократії».
Перед нами, як що не самий захід, то у всякому разі присмерки «демократії». Ці присмерки вже такі густі, що всі демократичні кішки здаються сірим та й неможливо відріжнити Макдональда від Болдвіна. Шукаючи виходу англійська буржуазія починає орієнтуватися на фашизм, на «сильну особу», на власного Мусоліні, що заткне глотку горлянку масам залізним чопом буржуазної диктатури; робітники-ж починають звертати зори в бік соціяльної революції та пролетарської диктатури.
Настане день, коли англійскі робітники скажуть:
«В Англії немає більше а ні лордів, а ні хазяйчиків. Ні в капелюхах, ні навіть без капелюхів».
