Т. ЧИЧЕРІН У ПАРИЖУ.
Пробування т. Чичеріна у Парижу ознайменувалось багатьма бенкетами, прийомами й розмовами з політичними й громадськими діячами Франції.
Після цього т. Чичерін міг заявити, що він страшенно вдоволений цими розмовами, в яких позначився програм майбутніх франко-радянських переговорів. Переговори між делегатами почнуться по повороті т. Раковського з Москви. Тов. Чичерін згадав про зміну громадської думки у Франції зглядом СРСР. У Франції, як і в инших державах, ясно бачуть, що налагодити міжнародні справи без СРСР неможливо.
«На мою гадку, — заявив т. Чичерін, — для нас починається період безпосередніх порозумінь між нашим урядом і урядами инших країн».
Для міжнародного стану величезне значіння матиме, чим скінчаться наші переговори з Францією, ми беремося за них в найоптимістичнішому настроєві.
ПРО ПРОГРАМУ КОНФЕРЕНЦІЇ.
В газеті «Журналь» уміщено статтю, в якій наводиться такий програм майбутніх франко-радянських переговорів: 1) перегляд старих угод, щоб з’ясувати, які з них анулювати, які змінити або замінити на инші; 2) справи економічні, тоб-то врегулювання справи з боргами, з втратами, що мали французькі підприємства через революцію, і поряд з цим врегулювання претензій СРСР у звязку з виступами Денікина, Колчака, Врангеля, і, нарешті, справа з одержанням кредитів, які радянський уряд вважає за необхідне для економічного відновлення своєї країни; 3) політичні справи, як-от, приміром, відношення СРСР до Ліги Націй і Локарно, боротьба СРСР проти Західньої Европи, пропаганда Комінтерну і т. и. і 4) справи політико-економічного характеру: про флоту Врангеля, передачу якої французький уряд забарив, щоб зберегти рівновагу на Чорному морі.
