Робота міських осередків комсомолу безумовно тепер на правильних рейках. Але є ще одна частина роботи, що її, як нам це здається, треба ще більше уточнити. Це — політосвітробота наших міськосередків.
Перша справа — пропколектив. В якому осередкові пропколектив працює добре, без прогавин? В якому осередкові пропколектив відвідують усі, товариші, що записалися, вчасно приходить керовник, є плани, підручники, то-що?
Роботу пропколективу треба поставити так, щоб і осередок і пропколектив од роботи користь мали. А для цього треба підтягнути пропколективи, скликати нараду керовників, винайти форми роботи.
Загальні збори. Можна сказати — цілком загальні, нічого після них у голові не лишається. Треба поміркувати про те, щоб наші збори мали цікавий зміст, були цінними. А через це й розпочнемо дискусію на сторінках «Комсомольця України» що до цього питання.
Воєнізація. Стрілковий гурток, шефство, то-що. Усе це треба дати в такій формі, щоб воно захоплювало молодь. Треба шефство перетворити з обов’язку на таку нагрузку, що з неї нагружений пишався-би; треба зробити так, щоби стрілковий гурток був магнітом, що притягав-би хлопців з більярдних, кіношек, то-що.
Різні гуртки осередку. Тут теж потрібно оживити, внести такі елементи, що притягли б широкі маси комсомольців, то-що.
Тільки широке обговорення цих питань на сторінках нашої газети надасть виразности та ясности політосвітній роботі міських осередків.
