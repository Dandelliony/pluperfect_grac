В Чехословакії відбулись загальні збори спілки промисловців Північної Моравії, на яких одноголосно принято резолюцію про необхідність юридично визнати СРСР; резолюцію запропонували промисловці Островської округи. В резолюції підкреслено, що відсутність твердих юридичних норм у відносинах між Чехословакією та СРСР утворює непевне становище, яке заважає розвиткові торгових зносин між обома країнами.
Голова спілки промисловців Зоненшейн підкреслив, що природнім ринком збуту для чеської промисловости є східні країни, особливо СРСР. Генеральний секретар спілки чехословацьких промисловців повідомив, що чеські промисловці вже рік тому пропонували міністерству закордонних справ урегулювати торгові зносини з СРСР і зазначили, що неможна відмовлятись юридично визнати Радянський Союз.
