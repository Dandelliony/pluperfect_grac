ОСНОВНІ УМОВИ РОЗВИТКУ.
Умови комуністичного руху серед німецьких піонерів (їх нараховується по Україні біля 300 чол.) потрібують підготовки з числа німецьких комсомольців робітників ЮП та забезпечення роботи піонерською літературою німецькою мовою.
Що до змісту та системи піонерської роботи серед німецьких дітей на селі, за основу треба брати матеріяли 3-ої Всеукрнаради в справі комдитруху.
ТРУДОВА ДОПОМОГА ПІОНЕРАМ.
Для завоювання симпатії батьків, ще більше значіння матиме трудова допомога піонера його родині. При цьому треба щоб через піонера не проводити в його родині антирелігійної пропаганди.
УЧИТЕЛЬСТВО Й ДИТРУХ.
Проводячи роботу серед німецьких піонерів, комсомольці мусять звернути більшу увагу на те щоб мати допомогу собі найбільш революційної та свідомої частини німецького вчительства, уникаючи репресивних заходів до відсталої частини його.
ІНТЕРНАЦІОНАЛЬНЕ ВИХОВАННЯ.
У протилежність сектанській відокремлености німецьких колоністів, треба вести інтернаціональне виховання їхніх дітей, що виявлятиметься в зміцненні звязку та співробітництва з піонерами инших національностей. Разом з цим звертати більшу увагу на звязок та листування піонерів німецьких колоній з комдитрухом Німеччини, з піонерськими загонами комуни німців Надволжа та німецькими загонами околишніх колоній.
