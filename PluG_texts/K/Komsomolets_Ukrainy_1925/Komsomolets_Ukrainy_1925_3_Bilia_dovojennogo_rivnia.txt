Новий господарчий рік — це останній рік «відновлення». Цього року ми дійдемо майже до самого довійськового рівня (90-95%) і в промисловості і в сільському господарстві. 4-х років мирного будівництва вистачило, щоби загоїти майже всі рани імперіялістичної та громадянської війни та покрити всі «витрати на реалізацію».
І вважайте: при цьому ми не полізли в пащу до капіталістичної щуки, не здали жодної позиції, не користувалися ніякою допомогою. Усе це господарче «чудо» ми зробили цілком «своєю власною рукою».
«РИНОК ТРЯСЕ ПРОПАСНИЦЯ».
Цей могутній господарчий зріст не проходить безболісно, а відбувається він у досить складних умовах сполучення соціялістичної промисловости з дрібно-власницьким сільським господарством, під безупинним напором ворожих стихій ринку та приватнього капіталу. Через це виникає багато труднощів. Ми бачили вже й труднощі зі збутом хліба, і гострий брак хлаба, і брак промтоварів.
Трапляється це тому, що то сільське господарство забіжить наперед і випередить промисловість, то вирветься вперед промисловість і випередить сільське господарство.
Тепер у нас знов досить серйозна перешкода. Бракує виробів — цвяхів, мануфактури, галош. Коло крамниць у містах черги, сільські кооперативи порожні. І це не зважаючи на те, що продукція безупинно збільшується, не зважаючи на довіз товарів з-за кордону.
На грунті товарового голоду пишним цвітом розцвітає спекуляція. Приватні крамарі почали заховувати товари й збільшувати ціни. Накидки досягають 300 відсотків. Цей спекулятивний водоворіт захопив навіть почасти й кооперацію та держторгівлю.
Причини браку краму цілком ясні. Гарний врожай хліба та промислових культур поруч Із зниженням сільгосподатку на 40 відсотків, дали змогу селянству на багато збільшити попит на промтовари. Наша промисловість, не зважаючи на великий зріст, не мала змоги дати відразу потрібну кількість виробів. Але мине кілька місяців і картина зміниться. Хлібні лишки знімуть з ринку, товаровий голод буде задоволено й постійний розвиток промисловости — усе це призведе до оздоровлення ринку.
РУКА НА ПІДОЙМІ.
Сучасна ринкова пропасниця й розцвіт спекуляції повинні нагадати нам, що під економічним фундаментом Радянської влади живуть ще ворожі економічні сили, що з силою стислої пари вдираються через кожну щілину, через кожну тріщину нашого господарства.
Тому зрозумілі ті жорстокі заходи, що їх уряд вживає, щоби регулювати ринок. Лихварським замірам що до робітників і селян буде покладено край. Накази тов. Дзержинського вплинули на спекулятивний мурашник, як окріп на клопів. Приватня торгівля притихла й почала швидко згортуватися. Доводиться вже міркувати над тим, щоби зменшити нажим, і дати змогу приватній торговлі виконувати її ролю — ролю додатку до не досить розвиненої кооперативної сітки.
ПРОМИСЛОВІСТЬ РОЗГОРТАЄТЬСЯ.
Але головний засіб до перемоги кризи це, звичайно, дальніше розгортування виробництва. Наша українська промисловість, що зросла протягом останнього року на 73 відсотки, дійшла лише 47 відсотків довійськового рівня. У галузі легкої промисловості зріст має збільшитись па 68%, в тяжкій на 72%, причому в рудній та чавунній промисловості зріст має бути більше ніж на 100 відсотків, а у вугляній на 62%. Число робітників в українській промисловості мають довести до півмільйона — майже довійськова цифра.
Цей скажений темп зросту промисловости зустрічає великі перешкоди. Наявний капітал промисловости вже вичерпано. Для дальнішого розвитку треба будувати нові підприємства та заново оборудувати старі. Цього вимагають ще инші причини. З одного боку ми повинні збільшити заробітню платню (гадають на 25 відсотків), з другого — маємо ще знизити ціни на продукти промисловости, наблизити їх до закордонних. Останнє дуже потрібне для селянства, для зміцнення змички. Досягти цього можна буде лише за допомогою технічного переозброєння нашої промисловости.
Це вимагає великих витрат. Де ж взяти кошти? Власних коштів у нашої промисловості за-мало. Добре було-б, звичайно, як-би можна було підкинути в радянську топку кілька сот мільйонів чужоземних позик. Тоді-б справа швидко посунулася-б наперед. Але поки що позик нам не дають і ближчими часами на них сподіватися ми не можемо. Доводиться рахувати тільки на власні сили.
НЕ ЗАРИВАТИСЬ.
За наміченим планом, у цілому Союзі ми маємо витратити протягом біжучого року на капітальне будівництво міліярд карбованців. Головні джерела коштів — це довгострочний кредит і дотація з коштів держбюджету. Це вимагає великого напруження державних коштів.
Становище погіршується ще через те, що наш вивіз біжучого року буде менше, ніж ми це гадали. Ми трохи помилилися, коли вираховували врожай. Ціни на хліб у середині країни такі високі, що вивозити їх поки що зовсім невигідно. Так що на прибуток од вивозу хліба рахувати ми не можемо.
Не можемо ми також і випускати все нові червінці. Грошовий ринок зробити це нам не дозволяє. В обігу на 21 листопада було 1.307.670 тисяч карбованців. Тільки за останній квартал господарчого року випущено червінців більше, ніж за всі три попередні квартали. Дальніший випуск може похитнути курс червінця, цієї наймогутнішої підойми радянського господарства.
На це Радянська влада не піде. Тому доводиться трохи придержувати гарячих коней нашої промисловости. В інтересах усього народнього господарства ми трохи скорочуємо наш план промислового зросту. Кредитування промисловости в 1-му кварталі нового біжучого року скорочено на 100 мільйонів карбованців. Одночасно скорочуються й хлібозаготовчі операції.
ПРИНЮХУЮТЬСЯ...
Наше господарче піднесення й міць нашої грошової системи переконують західніх капіталістів в тому, що даремно провадять вони економічну боротьбу з нами. Усі концентровані атаки чужоземного капіталу на нашу фортецю — монополію зовнішньої торговлі — закінчилися невдачею. Цими днями німецький парламент, з болем у серці, затвердив радянсько-німецьку торговельну угоду, що визнає потребу торговельної монополії.
Ми бачимо, як услід за робітничими делегаціями до СРСР потяглися торговельно-промислові делегації. Приїхала німецька делегація, фінляндська делегація, приїздить польська. Чужоземні фірми часто-густо наперекір бажанню уряду навипередки пропонують нам кредити. Навіть твердокам’яна Америка, що досі ще не визнавала нас, — і та заговорила про «участь в економічнму відновленні СРСР.
Це чужоземний капітал «міняє віхи» й піджавши хвіст смиренно пропонує нам своє «співробітництво».
НА ПЕРЕВАЛІ.
Так, ми наближаємося вже до самого довоєнного рівня. Незабаром пересягнемо ми через нього. Ми переможемо всі наші перешкоди й труднощі. Перед нами відкривається блискуча далечінь, --- перспективи соціялістичного будівництва. Ми починаємо жати золоту жатву Жовтня.
