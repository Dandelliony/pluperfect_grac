15-го грудня кінчається 7 років існування білоруського комсомолу, в звязку з чим ЦК комсомолу Білорусії звернувся з відозвою до комсомолу Польщі, Західньої Білорусії та Литви.
У цій відозві, між иншим, зазначено:
«Трудяща молодь Польщі та инших сусідніх країн одержує жебрацьку платню, працюючи 10-12 годин на день. Комсомольці провадять спілчанську роботу під загрозою розстрілу. Сотні молодих революціонерів гниють у тюрмах та концтаборах. Божевільні пани не розуміють, що примусити комсомол мовчати — це те саме, що зупинити сонце».
Відозва закінчується так:
«Держіться, закордонні брати, комсомол радянської Білорусії завжди з вами».
