Між Катеринославом та Запоріжжям є так звані Дніпровські пороги.
Тут Дніпро попадає у вузьке річище, перегорожене скелями, що перешкоджають проходити пароплавам, бо тут Дніпро тече з гори.
Уже давно порушували питання про те, щоби розчистити або затопити пороги. Але до Жовтневої Революції жодний з цих проектів не можна було здійснити, головним чином, через те, що коли б підняли рівень води збудувавши гатки, то затопили б землю, на березі Дніпра, що належала великим поміщикам.
Тепер збудування величезної гідро-електричної станції на Дніпрі поблизу колонії Кічкас має головне місце в плані електрофікації СРСР.
Що таке Дніпрострой.
За проєктом професора Александрова, що керує будівельними роботами на Запоріжжі, річище Дніпра, нижче порогів, мають перегородити кам’яною гаткою. На правому березі річки мають збудувати гідро-електричну станцію, на міць в 300.000 кінських сил. Вода, що її затримуватиме гатка, передаватиметься на станцію по нахилених трубах. Турбіни (всього 6, на міць — 50.000 кінських сил кожна), що їх буде встановлено внизу труб, буде з’єднано з генераторами електричного току, що перетворюють енергію руху на електричну.
Кількість енергії, що її зможе Запорізька гідростанція давати, сягає 1 мільярд 200 мільйонів кіловат годин.
Ставок, що його зробить гатка, затопить усі пороги, так що пароплави зможуть через них проходити. Поруч з гаткою вздовж лівого берега, будують чотирі шлюзових камери, для того, щоб поволі пропускати пароплави з горішньої ділянки на нижню.
Значіння Дніпрострою величезне.
По-перше збудування Запорізької гідростанції значно посуне наперед та зміцнить нашу промисловість.
Та частина УСРР, де розташовані дніпровські пороги, дуже багата на кам’яне вугілля, руду, сіль, то-що. Підприємства гірської промисловости, коли дати їм багато електричної енергії, зможуть багато збільшити свою виробну силу. Таким чином дніпровське будівництво зробить великий переворот в організації найбагатішої частини нашої індустрії.
Крім того, електричну енергію буде використано, щоб освітити не тільки Запоріжжя, але й Катеринославщину, Кривий Ріг та Харків, а також, щоб зросити лани цього району.
Нарешті, коли будуть затоплені пороги, можна буде перевозити радянський ліс, збіжжя та нафту вниз до Херсонського порту. Такий спосіб перевозки коштуватиме багато дешевше, ніж перевозка залізницею, як це зараз роблять, і цілком змінить стан нашої зовнішньої торгівлі, бо відкриє вихід нашому лісу та хлібу за кордон.
Нома завдовжки до 6200 кілометрів, гадають пролетіти за 60 годин, або за сто годин коли буде негода.
За проєктом нормальна швидкість корабля мусить бути сто кілометрів за годину, а найбільша 120 кілометрів. В Номі є думка зупинитись, щоб добрати горючого матеріялу, після чого повернуться до Мурманську.
Наукова мета першого літання буде в тому, щоб дослідити північні краіни та встановити регулярний шлях через полярну краіну. В першу чергу гадають встановити повітряну лінію з Амстердаму до Сан-Франціську й Йокагами; тепер подорож з Амстердаму до Йокогами продовжується 30 днів, а до Сан-Францісько 12 днів, але подорож в повітрі з Амстердаму в ці міста продовжуватиметься тільки 7 день.
Щоб виконати все, що намічає проєкт треба буде збудувати 6 спеціяльних повітряних кораблів. Кожен корабель зможе перевозити сто пасажирів та 10 тон вантажу. В Західній Европі нещодавно склалося Міжнароднє Товариство Допомоги Трансарктичній Повітряній подорожі.
Проєкт Брунса підтримують проф. Нансен та инші видатні вчені Европи. Російські вчені в повній мірі співчувають проєктові Брунса.
