Відсутність комсомольської дисципліни, дружніх товариських взаємовідносин, — це розповсюджена хвороба в сільських осередках. Недоброзичливість, склоки, а иноді й гострі сварки — часто роз’їдають осередок. Маючи на думці проаналізувати такі явища, студкор Б. наводить приклади, коли заздрючи тій пошані, що мають керуючі вершки осередку, хлопці з каміням робили засідки на представників цих вершків.
«Мені довелося, пише тов., перепитати 57 позапартійних селянських хлопців про мотиви їхньої позапартійности. І 46 душ указувало, як на одну з причин невступу до комсомолу — на «сварки в осередку, лайки та навіть похвалки бити один одного».
Причину такого розбишацтва автор вбачає в тому, що під впливом оточення:
«Селянський хлопець не вміє трансформувати свої чуття, перелицьовувати, замашкаровувати їх, а проявляє прямо й одверто. Тому й склоки тут носять часто жахливий характер».
Туманний аналіз. Не в тому біда, що в сільського хлопця багацько енергії, яку він серед одноманітних умов життя на селі проявляє «прямо й одверто» на всякі бешкети та сварки. Треба тільки справу поставити так, щоб ці «прямі й одверті» прояви скерувати в инший бік, в бік якоїсь корисної діяльности, а не бешкетування.
Инша річ — друга причина внутрішнього безладдя в осередку, що її зазначає т. Б.
«Не однаковий рівень політичного розвитку — ось та першопричина, що на її основі виникають часто у своєрідних переплітаннях подібні стосунки».
Але це не значить, як гадає він, що між політично освіченим активом комсомолу та рядовими комсомольцями, лишиться назавжди прірва, що
«Підтягти останню масу комсомолу до рівня активу — не можна»
Ретельна учеба, вміло збудована на принципу ув’язки з життям і роботою комсомольця, підсилення партійного керовництва може й повинна перевиховати сільського хлопця на активного комсомольця, а разом відучити від «твердих і одвертих» прояв чуття, що про них згадує студкор Б.
Тов. І. Горов з Київа, наприклад, в справі підсилення комсомольських осередків на селі міркує так:
«Одним із основних завдань сільських осередків є правильний розподіл робота серед осередку. Цією роботою повинні бути охоплені всі комсомольці. Необхідно налагодити представництво до сільрад, комнезамів, комітетів наймитів, кооперативів, хат-читалень то-що. Особливу ролю осередок ЛКСМУ мусить відограти в сільській кооперації. Практично пособляти роботі, залучати селян і т. ин.
А ось конкретний приклад того, як розподілялась робота в комсомольському осередкові Кремінчуцької 9-ї держ. махор. фабрики:
«Розподіляючи нагрузку, бюро осередку зважало на те, щоб кожний комсомолець мав у середньому не більше 2-х нагрузок по комсомольській лінії. Бюро брало на увагу розвиток і здібності того чи иншого товариша, а також рахувалось з бажанням товариша, де він хоче робити й відповідно до цього давало йому ту чи иншу грузку».
«Всім товаришам, що з якоїсь причини невдоволені своєю нагрузкою, запропоновано подати письмові заяви, зазначивши причину свого відмовлення від покладеної на нього нагрузки й де б краще він хотів робити».
Такого підходу не вадило б уживати і в сільських осередках, що до розподілу роботи між комсомольцями взявши відповідний сільський ухил.
