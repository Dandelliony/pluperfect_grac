По всьому Китаю поширюється рух за утворення демократичного уряду. В Шанхаю відбувся масовий 10-тисячний мітинг. Поліція закрила міські ворота, розставила кордони, і цим намагалась зірвати демонстрацію. Але цього їй не вдалося зробити.
Голова мітингу відзначив, що мукденські мілітаристи намагались заволодіти всією країною, та позбавити населення вільного слова та зібрань. Тепер же вони зовсім розрушились через незгоди, так що в дійсности вони вже розбиті. Але перемога народу ще не закінчена. Народні маси повинні боротись проти своїх мілітаристів, та добиватись демократізації Китаю й відміни неравноправних умов.
Мітинг пройшов під гаслом: «Геть уряд Дуань-Цзи-Чжуя». В резолюції зазначено вимогу організації в Пекині народньо-революційного комітету, який і повинен взяти до своїх рук всю владу.
КОНФЕРЕНЦІЯ ВОЄНЩИНИ.
Командуючий 1-ю народньою армією Фин-Юй-Сян хоче найближчим часом скликати конференцію за участю видатніших воєнноначальників щоб обговорити питання про організацію центрального уряду.
До цієї конференції Фин-Юй-Сян не хоче допускати одставки «тимчасового уряду» Китаю Дуан-Цзи-Чжуя, усовуючи все ж таки тим часом од влади найбільш непопулярних міністрів. Подалися до відставки міністр закордонних справ, військовий міністр та міністр торгівлі.
ХТО УВІЙДЕ ДО НОВОГО УРЯДУ.
Уповноважений Дуан-Цзи-Чжуя їздив до Фин-Юй-Сяна в Калган і коли повернувся звідти склав список нового уряду; до складу його увійдуть: прем’єр Хуань-Фу (виконував обов’язки прем’єра в теперішні дні після перевороту, що минулого року зробив Фин-Юй-Сян в Пекині), міністр закордонних справ — Ван-Чен-Тин (підписав року 1924 угоду з тов. Караханом, та голова китайської делегації на митній конференції), військовий міністр Лі-Ліє-Дзюн (правий член ЦК Гоміндану), й инші.
Але уряд не буде з’організовано до того часу доки не візьмуть Мукдену.
