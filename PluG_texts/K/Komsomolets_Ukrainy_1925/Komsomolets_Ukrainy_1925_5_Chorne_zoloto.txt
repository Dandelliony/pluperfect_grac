Нафта — густа горюча, хемічно-складна рідина, яку здобувають з землі. Вона поділяється на легку і важку нафту. Головні ознаки, по яких відріжняють один вид від другого такі: у першій більше таких творив, які киплять при низькій температурі, — як бензина й гас; у важкій же нафті останніх небагато, за те багато нафтових рештків, — як наприклад, мазуту.
Крім того, є нафта мастка, в якій багато змазочних масел, і не мастка бідна на такі масла.
Відносно походження нафти існують дві теорії: згідно з одною теорією, нафта утворилася з трупів морських тварин, при розкладанні яких утворилися жирні кислоти, а останні під тиском мас землі й під впливом високої температури повернулися на нафту.
Друга теорія походження нафти, прихильником якої був відомий російський хемик Менделеєв, вважає, що глибоко в землі лежать великі маси металів, особливо вуглеродистого заліза, які там в рідкому стані. До цих розтоплених металів, по щилінах просякає вода, яка, впливаючи на метали при високій температурі й великому тиску, утворює нафту.
Нафта лежить або на поверхні землі (тоді її здобувають черпаками). Або ж вона лежить на більшій чи меншій глибині (тоді її здобувають свердлінням).
Переробляють нафту на спеціяльних заводях, які звичайно містяться далеко від того місця, де здобувають нафту, звідки її й подають по нафтопроводах на віддалення, що иноді досягають кілька сот кілометрів.
До другої половини 19-и сторіччя головне значіння нафти полягало в тому, що з неї здобували гас, яко матеріяли для освітлення; черев це вона дуже поширилася. Але коли почали світити електрику, гас став відходити на другий план, і нафта втратила б в значній мірі своє значіння, коли б деякі продукти її переробки не стали б прикладати инакше.
Річ в тому, що в 60-х роках минулого сторіччя було винайдено двигуна внутрішнього згорання, які раніш працювали світильним газом, а далі бензиною. Завдяки цим двигунам, виключно легким та міцним, вдалося розвязати проблему автомобілізму та авіяції, які дуже широко розвинулися.
Далі розвиткові нафтової промисловости сприяло винайдення двигунів внутрішнього згорання (дизелів), що могли працювати мазутом.
Таким чином, вищезазначені відкриття викликали величезний попит на бензину й мазут, і нафтова промисловість розвивалася дуже швидко. Одночасно з цим продукти переробки нафти вживалися все в нових галузях промисловости й це сприяло все більшому поширенню нафти.
Мазут, як теплове джерело енергії, має велику перевагу над кам’яним вугіллям: він займає менше місця, дає більше тепла, його зручно грузити й розгружати, його лекше доглядати й він не дає диму. Через це він особливо зручний для морського судоплавства, в якому більшість держав переходять на нафтове отоплення.
Особливо великий попит на нафтові продукти був підчас світової війни для морської флоти, автомобілів та авіяції. Бували дні, коли на день витрачалося до 12.000 тон бензини. Не даром Керзон заявив, що «союзники дійшли до перемоги над Німеччиною на хвилях нафти».
Таким чином зрозуміло, що міць і сила держави тісно звязані з її запасами нафти. Це перш ва всіх обрахувала Англія. І можна не помиляючись сказати, що одним з найважливіших факторів могутности Англії за останні десятиріччя було те, що вона захопила в свої руки місця де знаходиться нафта трохи що не по всьому світові (зараз, як відомо, вона веде боротьбу за Мосульські нафтові джерела).
За Англією й инші держави зрозуміли значіння для них нафти, й на цьому грунті йшла та й далі йде люта бійка між народами. Багато крови пролилося в боротьбі за нафту й не скоро ще скінчиться ця боротьба. Надто сильна ця боротьба між Англією та Північно-Американськими Сполученими Штатами, найсильнішими імперіялістичними державами. Тут утворилися нафтові велетні: американський «Стандарт-Ойль», «Англо-перська кампанія» та номінально голанський, але фактично англійський концерн «Рояль-Деч.-Шел.». На всьому світі немає такої нафтової промисловости, де б в якій небудь формі не брали участи ці держави.
СРСР володіє найбагатшими нафтовими джерелами, й до світової війни вона займала 2-е місце після Сполучених Штатів Америки. Величезні залежи нафти є в Бакинському, Грозненському районах та на Далекому Сході, а також в Майкопській, Ферганській округах та по инших місцях.
Наші нафтові багатства являли й являють собою предмет заздрощів та бажаннів імперіялістичних країн Англії та Америки, які вже робили спроби загарбати їх.
Захоплення Баку англійцями підчас усобиці й повстання в Вірменії, влаштоване американцями, мали на меті захопити до рук наші нафтові джерела. Ці спроби не вдалися. Зараз радянські нафтові продукти появилися на світовому ринку й зайняли там солідне місце.
