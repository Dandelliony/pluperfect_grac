Судебные процессы 1905 г. Стр. 132. Изд. «Рабочий Суд». Ленинград, 1925 г.
На революційний рух 1905 р. царський уряд відповів карними експедиціями генералів Ренненкампфа, Міна, Рімана та инших, а далі режимом воєнно-польових судів і шибениць.
Судові комедії тільки заховували продовження жорсткої розправи царських катів над революціонерами.
Петербурзька Рада Робітничих Депутатів, повстання в Севастополі з лейтенантом Шмідтом на чолі, московське збройне повстання — такі найяскравіші драматичні епізоди з часів революційної боротьби 1905 року.
У цій книжці подаються судові процеси, присвячені цим епізодам.
Книжка наочно, протоколами судових процесів, викриває класову суть царського суду, цього жорсткого знаряддя, яким добивали революціонерів, недобитих карними експедиціями. Останні й суд — це здійснення одної й тої самої кривавої політики царського режиму. Тепер історія судила її й винесла свій вирок.
Народні кати — під цією назвою увійшли до історії діячі цих судових процессів.
Ця збірка — зворушлива книжка. Жоден роман не читається з таким інтересом, в ній проходять живі особи й дійсні історичні справи. Наша молодь повинна виховуватись на таких книжках, виховуватись у ненависті до царських опричників і буржуазних катів, учитися витривалости й героїзму, з якими революціонери зустрічали судові процеси і йшли на смерть.
