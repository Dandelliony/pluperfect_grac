Найближчим завданням комсомолу в справі роботи серед польських дітей є поширення сітки польських піонерських загонів так у місті, як і на селі для повнішого охоплення комуністичним впливом неорганізованоі польськоі дитвори. Разом з цим ужити заходів до видання польськоі піонерськоі літератури, одночасно журнал «Штандарт піонер» пристосувати до потреб села, широко популяризувати та ознайомити доросле населення, з’окрема батьків, з завданням і роботою піонерських організацій, що дасть змогу прискорити процес охоплення польських дітей.
Крім того роботу загонів ЮП треба тісно звязати з роботою польських робітничих клубів, сельбудів то-що, антирелігійну роботу проводити прищепленням природничо-наукового світогляду, рішуче відмовитись від шумних антирелігійних виступів, в політосвітній роботі знайомити дітей з національною політикою Радвлади.
