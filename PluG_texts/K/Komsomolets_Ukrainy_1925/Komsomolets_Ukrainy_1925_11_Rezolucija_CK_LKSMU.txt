28-ХІІ — 1925 року.
Бюро ЦК ЛКСМУ цілком приєднується до резолюції Пленуму ЦК РЛКСМ від 17-ХІІ — 1925 року й засуджує нову опозицію в особі т.т. Зинов’єва, Каменева та инших, що підриває єдність і міць нашої партії, необгрунтовано обстрілюючи Ленінський ЦК РКП(б). Нова опозиція повторює старі, засуджені всією партією, ухили протиставлення молоди старій більшовицькій гвардії, невір’я в можливість соціялістичного будівництва в нашій країні і, разом з панічним прибільшенням куркульської небезпеки, проявляє недооцінку селянства, яко спільника робітничої класи, затираючи питання про середняка, як про центральну фігуру нашого хліборобства, нерозуміння ролі кооперації, як шляху до соціялізму.
Питання, що обмірковуються на XIV з’їзді партії й є зараз за предмет дискусії, звязані з вихованням молоди й безпосереднє торкаються комсомольського руху, тим більш, що керовники Ленінградської організації перенесли партійні непогодження у комсомол для того, щоб протиставити молодь Ленінському ЦК РКП(б). Бюро ЦК ЛКСМУ категорично виступає проти спроби нової опозиції перекрутити Ленінізм, проти спроб підірвати єдність РКП та протиставлення комсомолу партії. Керовники Ленінградського комсомолу, що проводять лінію протиставлення Ленінградської організації Центральному Комітетові РКП і РЛКСМ, повинні зустріти належну одсіч усієї спілки. Бюро ЦК ЛКСМУ певне, що Ленінградська організація комсомолу, один із старіших та славетніших загонів ЛКСМ, зрозуміє всю загибельність неправильної лінії своїх окремих керуючих товаришів і зуміє довести, що Ленінградський комсомол є вірна твердиня Ленінського ЦК РКП і ЦК РЛКСМ.
Бюро ЦК ЛКСМУ цілком приєднується до постанови XIV з’їзду що до політичного справоздання ЦК РКП й закликає українську організацію комсомолу до об’єднання своїх лав з Ленінською більшовицькою гвардією.
Хай живе XIV з’їзд РКП(б)!
Хай живе Ленінська більшовицька гвардія!
