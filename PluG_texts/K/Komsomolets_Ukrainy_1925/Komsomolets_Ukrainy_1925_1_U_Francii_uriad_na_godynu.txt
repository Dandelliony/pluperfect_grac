Франція нарешті має новий уряд. На чолі його стоїть Бріян (він також і за міністра закордонних справ), військовий міністр Пенлеве, міністр фінансів — Лувер, міністр громадської роботи — Де-Монзі і т. д.
Новий уряд складено з представників «лівого блоку» (спілки лівобуржуазних партій), і нічим по суті не відріжняється від уряду Пенлеве, що його скинено. Характерне тільки те, що міністром фінансів буде Лушер — банкір і отаман банкірської зграї. Це означає, що податкову політику вирішатимуть банки, біржа, великий капітал.
Нові міністри — старі політичні ловкачі. Вони побували ще в міністерствах Еріо і Пенлеве. Вони довели вже свою нездатність врятувати Францію від фінансової катастрофи. Новий уряд — уряд політичних банкротів. Він так само розіб’є собі лоба об фінансову проблему, як це зробили його попередники.
Ліва буржуазія плюс соціялістичні перевертні не зможуть врятувати Францію. Це спробує зробити права буржуазія. Це зробить тільки майбутній робітничо-селянський уряд Франції.
