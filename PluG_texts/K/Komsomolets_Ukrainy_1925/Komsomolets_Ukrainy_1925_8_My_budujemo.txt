НОВА КОЛІЯ.
Відбулося урочисте відкриття залізничого участку Перещепино — Червоноград.
18 ЕЛЕВАТОРІВ.
Катеринославська філія Хлібопродукту з липня збудувала 2 елеватори на станціях Риково й Сокологорській. Тепер будують 5 елеваторів; ще 2 елеватори мають збудувати на-весні.
Перед центром порушено питання про збудування на території Катеринославщини ще 9 елеваторів.
БІЛЬШЕ НА 30%.
Державна фільцова фабрика в Лубнах протягом останнього року збільшила виробництво на 30%, а накладні видатки зменшила на 8%. Незабаром фабрику мають розширити й продукція збільшиться вдвоє.
ЩЕ ОДНА ТЮТЮНОВА ФАБРИКА.
4-а тютюнова фабрика Укртютюнтресту в Київі, не зважаючи на зроблене цього року переобладнання та розширення, все таки не може задовольнити ринковий попит на цигарки та тютюн.
У звязку з цим Укртютюнтрест порушив питання про збудування нової тютюнової фабрики, розрахованої на 200 пар гільзових машин. Нову фабрику буде змога збудувати за час з 1926 до 1930 року.
