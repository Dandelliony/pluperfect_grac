Загальноміська нарада активу Миколаївської организації ЛКСМУ цілком ухвалює резолюцію пленуму ЦК РЛКСМ від 17-ХІІ — 25 р. й приєднується до неї, а також цілком приєднується до тезисів т. Бухаріна «про роботу РЛКСМ», що ухвалені більшістю Політбюра ЦК й пленумом ЦК партії.
Нарада вважає цілком ненормальним становище, коли окремі товариші намагаються притягти до своїх особистих ухилів і помилок цілі організації, тим самим протиставлячи їх центральним органам партії та спілки. Нарада вважає, що всі ці питання мають бути вирішені на XIV з’їзді партії, що дасть одсіч ухилам од Ленінської лінії. Тільки під Ленінським керуванням ЦК РКП спілка зуміла перемогти труднощі в своїй роботі й надалі перемагатиме їх на підставі постанов XIV з’їзду партії.
