Кожного дня ввечорі, лише продзвенить дзвінок на «шабаш» клуб оживляється. Це просторе помешкання, вбране численними гаслами, плакатами, уквітчане мережками червоних паперових стрічок, немов-би наповнюється молодим струмінем буйного юнацького поривання:
Люблю я мову
Свого станка.
А мова в нього
Завжди така.
Коли говорить,
То краще гнів
Хвилює нерви — 
Юнацький спів...
Ці слова підхопить гурток дівчат — робітниць і лунко заспівом виллє в просторах клубного помешкання.
Особливо клуб оживає в суботу, коли ставляться вистави, хорові декламації, концерти, живі газети. Більш над усе робітничій молоді подобаються живі газети: «свинцогрыз» та «У станка».
Оце нещодавно було влаштовано виставу «97». В клубі було повнісенько... Поприходила молодь з других підприємств, прийшли й дорослі робітники з дружинами та дітьми. З тої пори позапартійна молодь регулярно навідує клуб, клубні та осередкові комсомольські навчання ріжних гуртків.
Комсомольці, що працюють на виробництві, досить активну беруть участь в повсякденній роботі клубу.
Можна навести цілу низку прикладів, як активно працюють комсомолки робітниці. Це в значній мірі заохотило до клуба, а звідси й до комсомольського життя дівчину-робітницю.
І тепер чим далі, клуб, мов вулик той, запружує молодь та робітників. Клуб стає кублом нового побуту — робітничого.
