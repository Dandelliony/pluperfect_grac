За медичним оглядом робітничої молоди, на металургійних заводах України, виявилось, що 50% усіх підлітків хворі на ріжні недуги, головним чином знесилля на малокровність, туберкульоз, бронхіт і т. инш.
Недавно Сталінський райком металістів закінчив обслідування стану здоров’я робітничих підлітків на Сталінському й Макеївському металургійних заводах, на труболисарному та електромеханічному заводі ім. т. Рикова, де працює 1.137 підлітків. Із загальної кількости підлітків було обслідувано 1.040. Виявилось, що 50% хворі на туберкульоз, бронхіт, знесилля і т. инш.
Через це перед союзними органами виникло питання про збільшення кількости місць для підлітків у будинках відпочинку, курортах та санаторіях, та поліпшення санітарно-амбулаторного лікування.
