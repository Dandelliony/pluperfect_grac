 «АНГЛІЙСЬКИЙ БАНОК» НА ДНІ ЧОРНОГО МОРЯ.
Щось місяць тому в газетах з’явилося повідомлення про те, що під Балаклавою знайдено англійський пароплав «Чорний Принць», що затонув підчас кримської кампанії (року 1854-55). На цьому кораблі, як кажуть, є коштовний вантаж, що складається з золотих та срібних грошей, загалом на 400.000 фунтів стерлінгів. Цим золотом мали виплачувати плітню армії, що стояла під Севастополем.
Відомості, що їх наводили газети, цілком неправдиві.
Розшукувати «Чорното Принця» експедиція підводних робот (Епрон) почала у вересні 1923 року. Для того, щоби була змога працювати на глибині 60 саж. та стежити за работою, було збудовано спеціяльне знаряддя. Робота того року закінчилася тим, що викрили на глибині в 45 саж. праворуч од виходу з Балаклавської бухти тикову мачту, що, за всіма ознаками, належали «Чорному Принцеві».
Дальше обслідування Балаклавського рейду протягом цілого сезону 1924 року, не дали жодних наслідків, не зважаючи на те, що обслідували великий раойн, щось 4 кв. мілі. Знайшли понад десять великих судових якорів з розтягнутими в напрямку берега та розірваними ланцюгами і кабелями, що на них, очевидячки, стояла ескадра в момент загибелі. Також знайдено багато рештків деревляних кораблів. Залізного корпуса «Чорного Принця», єдиного парового судна в цій ескадрі, ніде не могли знайти.
Біжучого року, уже після того, як «Чорного Принця» з великою сенсацією «знайшли» кореспонденти багатьох газет, експедиція підводних робот тільки 1 листопада виділила спеціяльну водолазну партім, що мав обслідувати та перевірити берегову смугу, приступну для роботи звичайних водолазів.
І зовсім несподівано 17 листопада розшуки водолазів мали дуже добрі наслідки.
Ліворуч од виходу з бухти, на 8 сажнів завглибшки, серед великих уламків скель, вкритих водяними рослинами, знайшли чотирі казани та димарі, що, безумовно, належали казковому «Чорному Принцеві». Мабуть самий корпус пароплава похований на дні під камінням.
Тепер лишається тільки розкопати грунт, що вимагає великих витрат, та перевірити правдивість відомостів про золото, що ніби затопилося.
Річ у тім, що численні відомости з газет того часу та історичних нарисів про кримську кампанію говорять про зовсім різні речі. За одною версією, цінності, що загинули, складалися з золотих і срібних грошей: инші відомості кажуть про коштовність вантажу, що складався з одягу, спорядження, медичних запасів, то-що. Ці речі, цілком зрозуміло, після того, як пробули під водою щось 70 років, уже жодної вартости не мають.
Тому експедиція підводних робот, вважаючи, що її завдання в справі розшуку «Чорного Принця» закінчене, гадає розпочати дальнішу роботу тільки після того, як підтвердяться відомості про те, що на «Чорномут Принцеві» є золото й срібло.
