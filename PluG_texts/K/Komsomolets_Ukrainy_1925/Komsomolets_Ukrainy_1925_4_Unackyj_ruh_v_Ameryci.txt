АМЕРИКАНСЬКІ КАПІТАЛІСТИ СУБСИДУЮТЬ ОРГАНІЗАЦІЇ МОЛОДИХ ФАШИСТІВ.
Член ЦК американської компартії тов. Віл’ямс Форстер, що прибув до Москви, у розмові з співробітником «Комсомольської Правди» про юнацький рух в Америці, зазначив:
 — Під впливом буржуазних республіканських і демократичних партій перебувають величезні юнацькі організації: «Христіянська асоціація молодих людей», «Христіянська організація молодих жінок» і скавтські організації хлопців та дівчат. Взагалі в американському юнацькому рухові характерним є відокремлення організації хлопців від організації дівчат.
Я точно не знаю числа членів цих організацій, але приблизно, там більше мільйона членів. Маючи допомогу з боку американської буржуазії і «Ку-Клукс-Клана», організації молодих фашистів володіють величезними коштами, що дає їм можливість широко здійснювати свій вплив на молодь.
Комуністична організація молоди нараховує 3.500 членів і поділяється на дві частини: на комсомольську і піонерську організації.
Теперішнього часу комсомольська організація перебудовується за принципом фабрично-заводських осередків. Головну масу комсомольців становлять промислові робітники і учні з робітничого осередку.
Теперішнього часу в Америці видаються одна щоденна комсомольська газета і одна піонерська.
