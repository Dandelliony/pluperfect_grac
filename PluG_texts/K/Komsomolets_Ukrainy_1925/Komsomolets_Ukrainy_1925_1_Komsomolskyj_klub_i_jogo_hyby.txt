Хто може сперечатися з тим фактом, що від правильної постановки клубної роботи комсомола залежить до де-якої міри і культурно-політична освіта молоди.
Всяк знає, що робота клубу, тим більше комсомольського, мусить з’осередити в собі культурний центр молоди, звідки буде йти нова молода культурно-вихована сила. Життя де-далі ускладняється, воно вимагає од молоди, особливо комсомолу, серйозної освіти, воно ще каже й за те, щоб комсомол не лишався у хвості, а йшов поруч з ним. Але ще ціла низка наших клубів не розуміють своєї мети й провадять роботу так, як кому забандюриться. Візьмемо, приміром, клуб Свердловського р-ну ЛКСМУ в Одесі; він ще й досі мало розуміє своє завдання. Почнемо з першого. Загальна робота клубу поставлена кволо, втяження молоди незначне, дуже малий % дівчат і т. и. Цей факт свідчить за те, що правління комсомольського клубу не вміє, чи не хоче зацікавити своєю роботою молодь. Тут робота відстає від загального темпу життя, вона шкутильгає в цьому відношенні. аж на обидві ноги.
Що треба зробити? — Який вихід? — Вихід лише один: уміти підійти до молоди з певним багажом зацікавлености, заохотити її своєю самодіяльністю, самою постановкою роботи. 
У нас буває і таке. Зберуться старі й молоді до клубу, почнуть вести чи-то гурткове навчання, чи колективну читку газет або книжки, як з’являється пара чи трійка комсомольців і починає бешкетувати... Мало того, цей бешкет де-не-де навіть переходить у сварку поміж себе, а там і в бійку. Звичайно, така постановка роботи кожного комсомольця в клубі, не тільки не приваблює до себе усю иншу частину позапартійної маси молоди, а навіть відштовхує її. Отже зібралась якось молодь до комсомольського клубу в Одесі, давай займатись, як завсіди, де не видерлась двійка комсомольців з «новими методами занять»... Зразу-ж виймає пляшку, «печеної» з кишені і вминає. Мало цього. Один з двох закидає на причілок стільця ногу, підбадьорує другого... лається по матерному, а потім і до відвідувачів:
Як... хто дозволив вам без нас тут находитись? і т. д. і т. д.
Отакий метод є як раз «сучасний»... Це не окремий випадок, а таких випадків каз-на кілько. Тут і авторитет комсомолу губиться, тут і вплив його на довгий час лишається в замкненій скринці.
Отож, щоб такої несвідомости уникнути треба вже добре пам’ятати нашим комсомольським культурним організаціям їх завдання в справі вихованя молоди.
