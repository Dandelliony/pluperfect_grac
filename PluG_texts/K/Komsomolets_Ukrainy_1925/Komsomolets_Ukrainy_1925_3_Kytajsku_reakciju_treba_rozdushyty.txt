ЗІ ВСІХ БОКІВ НА МУКДЕН.
Го-Сун-Лін розбив військо сина Чжан-Цзо-Лінового. Військо одступає до Мукдена.
Великій бій счинився в Сін-Чені. Мукденське військо було змушене відступити.
Командувач першою народньою армією Фин-Ю-Сян вислав військо до Тянь-Цзиня. Одночасно військо другої народньої армії також підходить до Тянь-Цзиня. Військо Фин-Ю-Сяна увійшло в провінцію Жехол (щось 200 верстов на північний-схід од Пекіна) Мукденське військо відступило в район Чжинь-Чжоу.
80.000 ЗА ГОЛОВУ ГО-СУН-ЛІНА.
За наказом Чжан-Цзо-Ліна особа, що захопить у полон або доставить голову Го-Сун-Ліна одержить нагороду в 50.000 даянів (місцева монета). За його вбивство призначено нагороду в 50.000, а за підпал його баз постачання 40.000 даянів.
За наказом Чжан-Цзо-Ліна також розстріляли батька Го-Сун-Ліна, що його затримали, як запоруку.
ЧЖАН-ЦЗО-ЛІН ТРИМАЄТЬСЯ НА ЯПОНСЬКИХ СПИСАХ.
На нараді, що відбулася в Чжан-Цзо-Ліна ухвалили постанову «про передачу охорони» всіх трьох провінцій Манчжурії японцям, що виставляють для цього 2 корпуси (загалом до 80.000 салдат). Мукден під владою японців. Всюду японські варти.
Особисту охорону Чжан-Цзо-Ліна арештували за спробу захопити Чжан-Цзо-Ліна. Тепер особиста охорона Чжан-Цзо-Ліна знову з’організована з японських добровольців-жандарів. Внутрішню двірцеву охорону також замінили японцями.
Японці наче б то для захисту своїх громадян підводять до Мукдену південно-манчжурською залізницею великі загони поліції та жандарів.
Генерал Го-Сун-Лін звернувся до японського посла в Китаї з телеграмою, що в ній він просить Японію додержати нейтралітет у війні, яку він провадить з Чжан-Цзо-Ліном. Го-Сун-Лін обіцяє поставитися з пошаною до японських прав і інтересів у манчжурській провінції.
Фн-Ю-Сян заявив протест проте зміцнена японських загонів на лінії південно-манчжурської залізниці.
ВТРУЧАННЯ ІМПЕРІЯЛІСТІВ.
Американські, японські та англійські судна приплили до порту Чи-Фу щоби «захистити чужоземців, якщо розпочнеться війна».
УРЯД НЕ ІСНУЄ.
Усі міністри уряду Дуан-Цзи-Чжуя крім міністра внутрішніх справ подали до відставки. Дуан-Цзи-Чжуй відмовився прийняти відставку де-яких міністрів, але останні все ж таки покинули свої посади.
З’ЇЗД ГОМІНДАНУ.
Центральний комітет партії Гоміндан ухвалив скликати другий національний з’їзд партії на 1 січня. Пленум ЦК відбудеться в середині грудня.
