Зріст активности робітничої і селянської молоди, як одно з проявлень зросту суспільно-політичної активности і культурних потреб широких робітничо-селянських мас, викликав хуткий зріст ЛКСМУ (на 1-е липня 24 р. — 107,860 чол., на 1-е вересня 25 р. — 263,054 чол.), а це збільшило його вплив на широкі маси робітничо-селянської молоди і його участь в суспільно-політичнім житті, особливо села.
Завдання, що висуває цей зріст, ЛКСМУ зможе виконати лише з умовою максимальної допомоги з боку Комуністичної партії, що ставить перед нею завдання уділити постійну увагу потребам і попитам робітничо-селянської молоди і збільшити парткеровництво комсомолом.
Партія керує комсомольською організацією в основнім через партийний актив комсомолу, здійснюючи це керовництво через представництво в комсомолі парторганізацій так і безпосередньо керуючи через бюро осередків і комітетів в щоденній роботі комсомольських організацій, всіма засобами уникаючи при цьому того втручання в роботу спілки, що могло б понизити власний почин самої організації ЛКСМУ й окремих її членів або підмінити вищі організації комсомолу.
Таке керовництво потрібує повсякденного уважного відношення партії до всієї роботи ЛКСМУ, особливо до таких ментів цієї роботи:
1. В царині організаційній.
1. Зріст комсомолу проходить за останній час головним чином за рахунок селянської молоди (1- липня 24 р. — комсомол нараховував 59,8 відс, робітників, 29 відс. селян і 11 відс. инших. 1-го вересня 25 р. — 43 відс. робітників, 49,5 відс. селян і 7,2 відс. инших).
 — Рахуючи, що найважнішим завданням ЛКСМУ є притягнути до спілки кращі елементи сільської бідноти й середняків і забезпечити міцну спілку між пролетарською й селянською частинами комсомолу, з’їзд вказує, що основне чергове завдання комсомолу, це далі збільшити його пролетарський склад, втягуючи всю робітничу й наймитську молодь до комсомолу і зміцнити партійно-видержаний актив, тим самим забезпечуючи тривалість і політичну видержаність комсомольської організації.
2. Рахуючи не корисним одмежовування комсомолу від сільської молоди та створення в селі спеціяльних делегатських зібрань середняцької молоди, ЛКСМУ повинно намагатися втягнути можливо більшу частину її до комсомолу, поглиблюючи в той-же час масову роботу серед сельської молоди в підсобних організаціях, що вже маються (гуртки самоосвіти, гуртки з сільського господарства), а також в освітніх установах в селі (сельбуди, хати-читальні) і в добровільних громадських товариствах (фізкультура і т. ин.).
3. Щоб забезпечити міцну спілку між пролетарською й селянською частиною комсомолу, необхідно звернути більшу увагу на втягнення дівчат до ЛКСМУ і на містечкову й міську молодь, що працює як ремісник в кустарній промисловості, на роботу серед яких ЛКСМУ надавав до цього часу не досить уваги, що спричинялось до зросту сіонізму.
4. Мала кількість партійного ядра в ЛКСМУ (7 відс.) і особливо в селі (2 відс.) ставить перед партійними й комсомольськими організаціями необхідність збільшити партвиховавчу роботу серед комсомольського активу, втягуючи партійців, що працюють в комсомолі, до партійного життя і партійної роботи, більш інтенсивно втягувати до партії робітничо-селянський актив комсомолу, для чого повинен бути упрощений (в межах статуту партії) порядок вступу комсомольського активу до партії. Партійні організації повинні поставить, як чергове завдання, таке ширення чисельного складу партійного активу в комсомолі, щоб була можливість висунути секретарів осередків комсомолу на селі з числа членів партії.
5. Керуючий кадр ЛКСМУ за минулий період значно поліпшився, так у відношенні спеціяльного як і партійного складу, бо було висунуто робітників і селян на керовничу спілчанську роботу. Необхідно продовжувати взятий курс на висунення низового активу, звернувши особливу увагу, щоб висувати дівчат на активну спілчанську роботу.
6. Щоб усилити партвиховання в комсомолі й передати партійні традиції комсомольським масам, необхідно притягнути старих членів партії до практичної роботи в комсомолі, приймаючи на увагу бажання й уміння товаришів вести таку. Списки цих товаришів повинен затверджувати партійний комітет, що під безпосереднім доглядом його повинна проходити їх робота.
7. Разом з цим повинно звернути увагу, щоб висунути партійних робітників для постійної керовничої роботи в спілці. Це все ж таки повинно проводитись з обліком можливости пристосовування товаришів до роботи серед молоди.
8. Дуже гальмує підняття політичного рівня низового комсомольського активу, особливо сільського, надто велика нагрузка активу, що ставить перед ЛКСМУ завдання про розгрузку такого за рахунок тих, що знову висуваються, що в значній мірі поліпшить фізичний стан комсомольського активу.
9. Перекидка міського активу на село, що проводиться ЛКСМУ з метою зміцнити сільську організацію, не повинно затримувать висунення сільактиву, навпаки, робітники, що перекидаються на село, повинні допомагати підготовці і висуненню низового активу на село. Разом з тим перекидка на село повинна зміцнити парт. керовництво і парт. осередок в сельорганізації.
ІІ. В цірині суспільно-політичної роботи.
Комсомол в своїй суспільно-політичній роботі не повинен відставати від зросту політичної активности широких мас робітничо-селянської молоди, і більш того, він повинен навчитися керувати цією активністю, що все зростає, і скеровувати її, щоб зміцнити комуністичний вплив на широкі маси робітничо-селянської молоди.
1. Одною з основних форм виховання комсомолу повинна бути його участь в суспільно-політичнім жітті країни. Суспільно-політична робота комсомольських організацій повинна полягати, так в місті як і в селі, в участи в роботі сільрад, секцій міськради, кооперації, комнезамів і КВД.
Активність сільської молоди, що ввесь час збільшується і що не охопив ще комсомол, та втягнення її до суспільно-політичного життя становлять перед ЛКСМУ завдання:
а) збільшити масову роботу серед цієї частини молоди села;
б) направити активність молоди до Рад. будівництва і Рад. суспільности на основі самодіяльности самої молоди і
в) збільшити комуністичний вплив серед цієї молоди.
2. Участь молоди в суспільно-політичному житті країни, буде успішно і буде забезпеченим дальнішим розвитком на слідуючих умовах: а) повний одказ од адміністрування і командування осередків комсомолу на селі; б) прикорочення неправильного підходу до антирелігійної роботи і в) піднесення серед місцевого населення авторитету всієї комсомольської організації і її окремих членів, як провідників культури в широкі маси.
3. Цей авторитет космомолу і його окремих членів можна досягти.
По-перше, молодь повинна брати участь в загальнім піднесенні господарства на селі, запроваджуючи культурні засоби обробки землі в господарстві батьків, на спеціяльних громадських клинцях, конкурсування в розведенні поліпшених пород худоби, домашньої птиці, то-що; в місті: збільшуючи економроботу, активну участь у виробничих нарадах, особистими прикладами в цехові, в органах профспілок, школі, клубі, громадських товариствах, то-що, а також виявляючи власний почин в боротьбі з недисціплінованністю, піяцтвом, хуліганством, некультурністю то-що.
По-друге поліпшуючи стан робітниче-селянської молоди у виробництві і сільському господарстві. Для цього необхідно зобов’язати членів партії, що працюють в господарчо-професійних організаціях перевести в життя слідуючі заходи:
а) цілком здійснити встановлену систему оплати праці молоди;
б) заповнити броню в усіх галузях виробництва до установлених норм, більше втягнути дівчат до виробництва, заповняючи броню;
в) міцне переведення в життя намічених уже заходів по боротьбі з безробіттям серед підлітків (зверх броні, колективи бірж праці, артілі безробітних, то-що);
г) проведення систематичного догляду за охороною здоровля молоди органами здоровоохорони і відділів праці.
д) правильно перевести в життя постанови партії про наймання робочої сили на селі, втягнути наймитську молодь до Робземлісу, скласти на них угоди про працю, то-що.
ІІІ. В царині виховавчої роботи.
Зріст комсомолу вимагає зосередити особливу увагу на виховавчій роботі спілки, з новими кадрами, що вступають до спілки, щоб таким шляхом спілка зросла і на добротність як і на кількість.
1. Мирні умови будівництва, що за них доводиться жити й працювати ЛКСМУ і не завше ясне засвоєння значіння НЕП’у як переходові доби, може довести до втрати масою комсомольців революційної перспективи. Тому необхідно розвернути широку роботу ознайомлення комсомольців з метою та завданнями будівництва Радвлади добиваючися, щоб кожний комсомолець активіст звязував свою роботу з перспективами устрою соціялістичного суспільства в нашій країні, не загублюючи в той же час міжнародньої революційної перспективи.
2. Велика кількість політично-неписьменних (65 відс.) в комсомолі, число котрих буде безсумнівно зростати з безперервним зростом організації, робить ще більш необхідним поширення й поліпшення постановки ленінського виховання в комсомолі, особливо на селі, і можливе допомагання матеріяльними коштами і пропагандистськими силами в цій роботі ЛКСМУ.
3. В царині масової виховавчої роботи необхідно більше охопити нею безпартійну робітничу, селянську молодь через юнсекції, робітничі клуби і сельбуди, організуючи через них активність і самодіяльність молоди під керовництвом партії і ЛКСМУ.
4. Військове виховання комсомольців і робітничо-селянської молоди й ознайомлення їх з завданнями оборони країни і основами військового будівництва є одне з основних завдань ЛКСМУ. Треба також збільшити роботу по фізкультурі, побільшивши вилив ЛКСМУ в керовництві цією роботою, участь в ній органів Наркомоса і Наркомздоровля.
5. Особливу увагу необхідно уділити питанням виробничого виховання робітничої молоди (виробнича дисципліна, добротність виробів, то-що), притягаючи молодь до участи у виробничих нарадах, до обміркування виробничо-господарських питань, то-що.
6. В царині ленінського виховання робітничо-селянського молодняка комсомольський друк повинен відограти велику ролю і на стан юнацького друку, повинно бути звернено велику увагу. Необхідно забезпечити регулярний вихід комсомольських газет, збільшити видання масової літератури, особливо з сільського господарства для сільської молоди й сельактиву.
IV. В царині виховання молоди.
1. Одним із найважливіших завдань ЛКСМУ є робота організації по переведенню загального навчання, особливо на селі, популяризуючи урядові постанови про переведення загального навчання, а також, за допомогою місцевих організацій, будуючи помешкання шкіл коли будуються робітничі селища.
2. Розвиток виробничих сил країни і стан техники ставлять завдання збільшеного розвитку профтехничної освіти, зокрема розвитку кустарно-ремісничої й педагогічної освіти та індустріяльно-техничної профшколи і ув’язка її з вимогами промисловости, а також збільшення агрономізації та індустріялізації шкіл соцвиху (семилітки).
3. Справою робітничої освіти (робітничі курси, фабзавуч, профшкола і вечірній робітничий технікум) повинні керувати органи освіти при безпосередній участи ЛКСМУ, а також госп. і проф. органи, для чого апарат робітничого виховання повинен бути зміцнений і керовництво різних відомств — ліквідоване.
4. Максимальний розвиток сільгосп. освіти молоди (сільгосп. профшколи, сільхоз. школи переходового типу, зимові школи батрацької молоди, лекції-бесіди, робота в господарстві, допомога насінням, робота в сільгосп. гурткові, використання шкільного сільгосп. знаряддя в селянстві, то-що, повинно зосередити на собі особливу увагу партії і ЛКСМУ.
5. ЛКСМУ і парторганізації повинні уділяти велику увагу політроботі комсомольських осередків в школах, ставлючи своїм невідкладним завданням більше втягнути учнів до організації ЛКСМУ.
6. Успішне проведення в життя всих цих заходів потрібує, щоб парт і комсомольські організації звернули увагу на систематичність посилки членів ЛКСМУ на учобу, (особливо до пед. вузів, робітничих курсів та робітничих технікумів). На поліпшення викладення суспільнознавства в школах, на урегулювання громадської нагрузки учнів-комсомольців і особливо на поліпшення матеріяльного стану, (приміщення, харчування) учнів. Постійні клопоти про поліпшення становища учнів повинні стати обов’язком усіх партійних організацій.
V. В царині дитячого руху.
1. Відмічаючи зріст дитячих комуністичних організацій необхідно продовжити дальніше поширення диткоморганізацій, особливо на селі, охоплюючи села, де є комсомольські осередки і усилюючи зріст піонерських організацій притягнути дітей середняків, кустарів, ремісників, в тім числі і дітей нацменшостів.
2. Черговими завданнями комсомолу й партії в цій царині є: а) підготовка і підбор низових дитробітників; б) велика організаційна увязка низових дитячих організацій зі школою; б) поглиблення і систематизація виховавчої роботи серед піонерів; г) видання періодичної й неперіодичної літератури для дітей.
VI. В царині нацполітики.
1. В царині переведення українізації в ЛКСМУ необхідно в найближчий час охопити цією роботою всю масу комсомольців через гуртки і школи української мови, в першу чергу, комсомольський актив. Необхідно широко освітити в комсомолі політику партії й Радвлади в національнім питанні.
2. Разом з загальним здвигом роботи ЛКСМУ серед нацмен молоди, необхідно збільшити роботу серед німецької й польської молоди, більше втягнути її до спілки, висуваючи і підготовляючи низовий нацмен актив.
3. Разом з проведенням економічних заходів що до поліпшення стану єврейської молоди, головним чином в містечках, (втягнення до промисловости, допомога студентству), необхідно збільшити агітаційно пропагандистську роботу по боротьбі з сіонізмом.
