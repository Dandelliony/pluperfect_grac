Погано нам жилося без шефів. Не раз було і в часописах про це писали і нарешті дочекалися.
Наприкінці серпня взяли над нашим селом шефство робітники четвертої друкарні в Київі. Київський Окрвиконком, перший понтонний баталіон та єврейські педкурси. Ходили селяни зустрічати шефів аж на станцію. А як прийшли до села, то зробили урочисте засідання, де привітали шефів всі організації села.
Шефи в подарунок піднесли нашій хаті-читальні сто двадцять книжок. Після засідання селяни довго розмовляли з гостями про податок, про кооперацію, про землеустрій, а ввечорі пізно провели їх на станцію.
Але після цього шефи нас так не лишили, до кожної організації вони виділили своїх представників і тепер праця в цих організаціях пішла краще. Допомогли шефи підремонтувати хату-читальню. Тепер вона не світить рештованням знадвору, та не лисіє стінами в середині, як бувало раніше. Жваво допомагали, в цій справі і наші комсомольці.
Шефи допомагають в роботі нашого комсомолу. Комсомольці з Київа надсилають нам часописи, для того щоб ми знали що в їх робиться, а вони з нашим життям знайомляться. Приїздять до села шефи що-неділі, а то буває і серед тижня навідуються. Ми теж буваємо у них. Селяне задоволені шефами:
«Оце, кажуть, дійсно змичка... Справді, лицем до села»…
