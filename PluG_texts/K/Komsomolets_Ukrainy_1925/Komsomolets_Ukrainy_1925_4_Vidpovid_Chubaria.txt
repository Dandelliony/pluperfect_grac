Від імени з’їзду на привітання відповідає т. Чубар, який говорить: «Ми зворушені тим, привітанням, з якими звернувся до з’їзду представник Чехословаччини. Наша комуністична партія напружено стежила за тим, як збільшується освідомленість українських робітників та селян, що живуть за кордоном, про життя Радянської України. Ми завжди з великою увагою стежили за революційним рухом українських робітників та селян, що живуть по-за нашими межами. Ми тут чули привітання тих революційних загонів, що стиснуті в обценьках буржуазного режиму, і чекають моменту для революційного виступу. Ми раділи тим успіхам, тим перемогам, які має чехословацька компартія, трудящі маси Чехословаччини на недавніх виборах до чехословацького парламенту. Ми закликаємо чехословацьких товаришів енергійніше збирати свої сили, швидче будувати ту армію революційних вояків, яка почне наступати на фортеці буржуазії. Ми закликаємо наших чехословацьких товаришів комуністів, революціонерів закордонних українських земель до того, щоб вони закріпили той вплив, який вони стають на робочі маси, що вони мали на останніх виборах. Одночасно в особі компартії Чехословаччини ми закликаємо всіх комуністів, всіх робітників та селян йти тим шляхом, яким йдемо ми. Наш шлях певний. Це — шлях революційних перемог пролетаріяту, шлях, що веде до диктатури пролетаріяту.
Після заслухання привітань з’їзд починає ділову працю. З докладом про працю ЦК РКП виступає т. М. І. Калінін.
