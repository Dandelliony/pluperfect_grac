Серед українських театрів, художнє об’єднаня «Березіль» (Київ) займа головнішу бойову позицію на лівому флангові. Цей театр, що виріс та розвинувся завдяки перемоги революції, став не тільки одним найбільш значним будівником української культури, не тільки бойовим революційним театром, але перш за все надзвичайно чулим та гнучким громадським організмом.
Вся робота «Березіля» була політичною боротьбою — тільки театральними методами, що переробила театр в набій революційної агітації. (Постановки: «Рур», «Газ», «Джіммі Хігінс», «Малинборці», «Нові ідуть» і т. д.). Тепер, коли в таких агітаційно-ударних впливах немає потреби, театр перейшов на нові рейки, зберігаючи свою бойову активність, він переніс її на побутовий фронт, на виявлення нових громадських взаємовідносин, що складаються в країні (особливо на селі) («Пошились у дурні»; «За двома зайцями», «Комуна в степах»).
Здругого боку, «Березіль» серед своєї роботи «На барикадах» зумів піднести на надзвичайну височінь і чисто театральну культуру. Народній артист республіки Лесь Курбас, натхнений майстер воликого маштабу, що стоїть на чолі театру, об’єднав навколо театру передову молодь і перевівши її через школу свого театру, дав уже три покоління культурних майстрів — режисерів (Тутно, Василько-Миляїв, Лопатинський, Ігнатович, Кудрицький). Крім того, в театрі зібрані найбільш видатні авторські сили (Бучма, Гірняк, Крушельницький, Гаккебуш, Чистякова, та инші).
Політичне значіння «Березіля» вже давно визнано. Нещодавно театр одержав і своє художнє визнання з боку Зах. Европи: на міжнародній Паризькій виставці «Березіль» одержав золоту медаль.
Остання робота театру «Жакерія» перетворилась в справжнє культурне свято. Тепер театр готує до постановки «1905 рік» (прем’єра 20 грудня), «Златопуз» Кромелінка й «Микадо» Сюлівана.
