Перед від’їздом із Парижу Чичерін мав довгу розмову з Бертело (секретар французького міністерства закордонних справ), щоби виявити подробиці франко-радянських переговорів, що мають в січні розпочатися.
Обидві делегації (французька й радянська) виділяють три комісії: перша має розглядати старі угоди, консульську конвенцію, статут французьких громадян у СРСР, а також урегулювати питання про збитки, що їх потерпів СРСР (через французьку інтервенцію); друга комісія розглядатиме фінансові та економічні питання, борги, митні тарифи і в разі потреби має скласти торговельну угоду; третя комісія — питання загального характеру.
Після зустрічи з Бертело тов. Чичерин заявив, що вважає сучасне становище за дуже сприятливе для розвитку тривалих дружніх взаємин між СРСР та Францією. Треба відріжняти питання, що їх треба негайно розвязати від питань загального порядку, що вимагають повільної реалізації. Питання практичного характеру будуть темою для переговорів, що незабаром мають розпочатися, на чому обидва уряди згодилися. Обмін думок, що до сути цих питань дає підставу сподіватися на гарні наслідки, хоча переговори вимагають багато часу та терпіння. Обидві сторони також згодні, не чекаючи на кінець переговорів, обговорити негайні біжучі питання, що цікавлять обидва уряди. Якщо обидва уряди погодяться, це матиме величезне значіння.
Обопільне довір’я, що виявилося підчас наших зустрічів цими днями надало мені віри, що Франції не вдасться до комбінацій справлених проти Радянського Союзу».
ТОВ. ЧИЧЕРИН У БЕРЛІНІ.
До Берліну приїхав т. Чичерин.
