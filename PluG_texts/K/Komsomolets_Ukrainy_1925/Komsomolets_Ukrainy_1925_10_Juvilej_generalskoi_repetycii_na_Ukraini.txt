Урочистий пленум міської ради, присвячений революції 1905 року, що відбувся в Харкові, доручив президії міськради розробити питання про організацію в Харкові «Дому культури» імени революції 1905 року. Ухвалено також прискорити збудування пам’ятника тов. Артьому — головному проводирю робітничих мас в 1905 році. Перед президією Окрвиконкому знято питання про організацію по селах Харківської округи шкіл та культустанов імени 1905 року.
Катеринослав, 21. Вчора Катеринослав святкував 20-ті роковини революції 1905 року. У день відбулося урочисте засідання Міськради з участю передставників профорганізацій, на якому виступили з спогадами учасники революції 1905 року.
Комісія по влаштуванню святкування випустила великий альбом, присвячений 1905 рокові в Катеринославі.
Запоріжжя, 22. В звязку з ювілеєм революції 1905 року ухвалено переназвати ряд вулиць. На майдані коло південного вокзалу, де 1905 року були барикади, урочисто одкрито пам’ятника забитим революціонерам.
Житомир, 22. Святкування 20-річчя революції 1905 року пройшло на селі дуже урочисто. По сільбудах та хатах-читальнях виступали з спогадами селяне й робітники. Відбулося вшанування старих більшовиків — учасників революційних подій 1905 року.
