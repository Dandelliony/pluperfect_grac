Торік при нашій трудшколі заснувалась організація молодих піонерів. Комсомол виділив від себе керовника й почали хлоп’ята помаленьку працювати. Скрутно було на перших порах на кошти. Та місцева кооперація й инші організації допомогли.
Справа було вже пішла на лад. А ж тут несподіванка, — 1-го травня Остапівське т-во Червоного хреста взяло над піонерами шефство. Завідуючий — т. Бережний пообіцяв, що Остапівська хата-читальня буде постачати піонерів усім, що треба. На ділі-ж вийшло не так. Чекають обіцянки піонери й досі.
Звертався вже до шефів ватажок піонерів, так кажуть, напишіть заяву, тоді видамо допомогу. І валяється та заява по 2 по З місяці у завідуючого Червоним хрестом. Стукався ватажок і до районового дитячого бюра, а там відповідають:
«Ідіть прохати в шефів»...
А це нещодавно приїздив голова Райвиконкому. І йому скаржилися піонери. Нагадував він про це шефам, так ніби пообіцяли, що допоможуть.
Хоч би вже... А то ніяк не діждемося.
