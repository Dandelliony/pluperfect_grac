УРЯДОВИЙ ПЛАН ФІНАНСОВОГО «ВРЯТУВАННЯ».
Польський міністр фінансів Здзеховський виступив в соймі з промовою, в якій він заявив, що Польща в дуже тяжкому стані, який загрожує цілковитим упадом основ грошового господарства держави.
Запас валюти з польському банку вичерпаний. На протязі 2-х років витрачено на покриття дефіциту коло 700 мільйонів злотих. Державні видатки зросли непомірно. Ще один крок і Польщі загрожує інфляція, яка була б банкроцтвом держави. Дефіцит державного бюджету й зовнішньої торгівлі забрав всі державні скарби з польського банку. Наслідком цього є фінансова й господарча криза, яка веде до зросту безробіття й викликає необхідність збільшити видатки на допомогу безробітним. Ці видатки досягають 6 мільйонів злотих на місяць.
Кризу можна перемогти або поліпшенням балансу зовнішньої торговлі, абож чужоземною позикою, яку треба використати тільки на господарчі потреби. Польща має всі необхідні засоби, щоб перемогти кризу своїми силами. Инакше Польща мусила б підлягти чужоземному контролю. Уряд зазначив такі заходи для оздоровлення країни:
1) зменшення видатків на утримання адміністративного апарату, 2) боротьба з дорожнечею, 3) врегулювання експорту сільсько-господарчих продуктів, 4) збирання недоїмок податків, 5) зменшення воєнних видатків і 6) збільшення репресій за злочини урядовців.
КОМПАРТІЯ ПРОПОНУЄ ЯКО ПРОТИВАГУ.
Комфракція звернулася до опозиційних фракцій сойму з закликом до соціяльної боротьби як у соймі, так і поза ним за інтереси робітничого класу та селянства. Фракція пропонує відродити господарство Польщі через організацію робітничо-селянського уряду й закликає всіх робітників і селян до утворення єдиного фронту в боротьбі проти капіталістів.
Разом з цим комфракція пропонує опозиційним фракціям сойму почати спільну боротьбу за здійснення таких вимог: конфіскація без викупу всієї поміщицької землі й передача її селянам; видача допомоги всім безробітним, звільнення робітників та селян від усіх податків, визволення політичних в’язнів, самовизначення національностей, уложення торговельної угоди з СРСР. Комфракція заявляє, що домагаючись розпуску війська й поліції й вимагаючи замісць цього озброєння робітників та селян, вона буде підтримувати всі заходи, спрямовані до зменшення війська, скорочення часу військової служби й полегшення військового тягару, який падає цілком на плечи працюючих. Комфракція пропонує опозиційним партіям організувати конференцію для обговорення всіх цих питань.
