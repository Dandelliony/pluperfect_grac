18 грудня в будинку мистецтв відкрилась перша Журавлівська (Харків) райконференція.
Відкриваючи конференцію, секретар райкому тов. Шевченко зазначив, що матеріяльне становище як дорослих робітників, так і молоди, поліпшилося. В звязку з цим зростає й політична активність маси.
Наше завдання полягає в тому, щоб ця активність маси не пройшла мимо Комсомолу та партії.
Ми повинні, каже промовець, свою щоденну роботу зводити до того, щоб зміцнивши народнє господарство, бути напоготові до міжнародньої революції. Як перший помічник партії в роботі на селі, ми мусимо заняти перше місце. Треба створити актив організацій. Актив єдиний і спаяний, що завжди-б ішов з партією, яка перша в світі будує соціялізм.
Гучними оплесками зустрічає конференція список почесного президіуму в складі т. т. Сталіна, Петровського, Кагановича, Чубаря, Киркижа, Чапліна й Височиненка.
Від окркому вітає конференцію т. Старосельців. Зріст активности молоди, що виникає поруч із розвитком нашої промисловости й сільського господарства, каже він, розбігається по різних шляхах.
Живим прикладом цьому може бути боротьба за молодь на селі. І тут виникає необхідність охопити всю селянську молодь комсомолом, аби не дати змоги всяким релігійним сектам запаморочити голову цій молоді.
Нашу роботу в місті й на селі ми мусимо скеровувати на вірний шлях і рішуче відкидати всякі пропозиції про організацію делегатських зборів, що роблять розшарування в нашій спілці.
Чергові завдання нашої спілки — зміцнити й підсилити якість активу, наблизити його до мас, до виробництва.
Всі труднощі, закінчує т. Старосельців, ми подолаємо і під керовництвом партії комсомол будуватиме соціялізм.
Від імени ЦК ЛКСМУ конференцію привітв тов. Самотой.
Добробут сільської молоди, поруч з тим, як зростає її активність, каже тов. Самотой, залежить від молоди міста. Через те треба звернути пильну увагу на те, щоб зміцнити комсомольські організації в місті.
Наприкінці своєї промови тов. Самотой висловив надію, що питання, поставлені перед конференцією, будуть розвязані так, що дадуть вірне розуміння лінії партії — єдиного керовника комсомолу.
Після привітань всіх райкомів ЛКСМУ м. Харкова, конференція заслухала доповідь т. Селезньова про роботу Журавлівського райкому КП(б)У.
