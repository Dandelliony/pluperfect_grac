Для нас є знову цілком необхідним порушити для обговорення питання нашої якости, питання нашої боротьби за культуру. Досі ми ці справи обмірковували в одній тільки площині — в галузі учоби. Але тепер нам здається необхідним поставити і питання ширше зачепити і побут, і газету, і клуб і т. д.
Нам необхідно домагатися всіма способами, аби зміцнити кількосний зріст комсомолу, поліпшивши якість його загонів. Тепер у нас є змога провести в життя культурні вимоги робітниче-селянської молоди, що зростають поруч з тим як поліпшується матеріяльне становище. Ці старі істини набирають зовсім иншого значіння, коли до них прикласти Ленінський наказ про ув’язку теорії з практикою.
І справді: нам не можна в боротьбі за якість провадити тілько одну учобу. Нам треба взятися за побут, за практику, прикладаючи до неї наші теоретичні знання. Імено зараз, коли на комсомольську міць напосідає міць «очищенного вина», коли хуліганство, лайка, прокляте, дрантя старого побуту, намагаються опинитися в наших лавах — іменно тепер нам треба ув’язати наше теоретичне розуміння завдань і ролі комсомолу з повсякденним життям.
На першому місці, звичайно, лишається справа учоби. Але поруч з нею стоїть завдання обкомсомолити наш побут, наше життя. Сюди відноситься багато де чого, починаючи від ранкової чистки зубів до виховання батьків. І ці питання нам треба серйозно обміркувати серед товариства: на спеціяльних диспутах, лекціях на сторінках нашої преси.
Нам багацько де-чого треба навчитись. Ми повинні вміти працювати будучи иншим за приклада, ми повинні вміти тримати своє тіло охайно, вміти читати газету, бути освідченими, письменними і т. и. І вся ця величезна робота раз-по-раз спотикається об побут, об сороко-градусну. Наші клуби здебільшого, по нашій же вині, нікуди но годяться, серйозним конкурентом для них стають пивнушки, танки, то-що — і після цього ми говоримо про підвищення якости тому, мовляв, що ми пройшли школу політграмоти.
Ми мусимо перебудувати все, що нас оточує. Ми повинні стати комсомольцями на 100 відсотків, себ-то підняти шари старовини, скинути їх і відкрити новий, свіжий, плодовитий шар — Ленінський Комсомол.
Першим, нам здається, стоїть тут питання про клуб, про місце, де ми можемо організувати нашу побутову суспільність, корисно провадити вечори то-що. Як раз через це нам і треба детально обміркувати справу клубної роботи.
Потім на черзі стоїть питання хуліганства, піяцтва, вірніше кажучи, боротьба з ним. Далі — завдання втілення в побут гігієни, фізкультури то-що. Зрештою завдання читання газет і т. ин.
Питання роботи на виробництві, чи за столом повинні бути також обмірковані.
Питання якости, вірніше — питання побуту, клубу, фізкультури, чистоти роботи, учоби і т. ин. повинні бути обмірковані. І ліпше місце для цього обмірковування — сторінки «Комсомольця України».
