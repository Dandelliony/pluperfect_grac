В-осени до села прибула підтримка з міста. Приїхали чотири молодих учителі, що скінчили в Миколаєві Інститут Народньої Освіти; між ними 2 комсомольці.
Приїзд цих товаришів розворушив наш осередок. До того робота в осередку майже занепала. Комсомольці на збори не ходили:
 — «Чого ми туди підемо?.. Слухати, як свої хлопці говорять?» — Так ставилися вони до зборів.
Хлопці, що приїхали зуміли зацікавити осередок живими й цікавими докладами. Вони не тільки підійшли, але близько зійшлися з селом. В цьому відношенні характерно те, що одного з приїхавших обрали на секретаря осередку (а їх же було послано не на спеціяльну спілчанську роботу, а на педагогічну). Може це пояснюється тим, що приїхавші самі не городяне, а селянські хлопці, які не побажали лишитися в місті.
Підвищення працездатности комсомольського осередку викликало з другого боку масовий вступ до осередку безпартійних, яких осередок навмисне стримував, бо не міг охопити всіх. Тепер осередок не відштовхує від себе цей вступ, а організовує його. Наприклад: неписьменних та малописьменних посилають до лікнепу, іди, мовляв, спочатку до лікнепу, а далі й до осередку прийдеш. Лікнепів зорганізовано три. Де-хто може стане заперечувати проти такого способу — на нашу ж думку він цілком доцільний. Той, хто вступає, в цьому переконується, та й дорослі селяне, бачивши це, скажуть, що спілка діла навчає, а це, як відомо, краща агітація для села. Для нечаянських хлопців це тим паче потрібно, бо до цього часу їх авторитет не відчувався, вони нічим не відріжінялися від безпартійної молоди.
Иноді це буває добре, («осередок не відривається від безпартійних») але коли комсомольці так само, як і безпартійні, ходять на вечорниці, тільки потайки — це вже неможна назвати спайкою з безпартійними. А це є в Нечаяному — з лікнепу йдуть на досвітки.
Нечаянським комсомольцям важко працювати ще й через те, що немає партійного осередку. Є кандидатська група з 6 чоловіка, але вони ставляться до комсомольців зневажливо. Візьмуться комсомольці за яку небудь громадську справу: наприклад, хочуть засіяти землю Т-ва Взаємодопомоги — партійці підтримують «аби-як», а сільрада зовсім не підтримує, не підтримує й сільсько-господарське т-во — і справу провалено.
Між комсомольцями є ініціятива: хочуть організувати гуртки мисливський, спортивний, хоровий, але сил немає та бракує коштів.
Все ж таки приїзжі з міста задоволені, бо на протязі трьох тижнів зробили багато. Такі міські робітники потрібні.
