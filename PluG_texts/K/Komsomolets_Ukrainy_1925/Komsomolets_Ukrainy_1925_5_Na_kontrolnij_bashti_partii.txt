Завдання ЦКК — говорить тов. Іллін — боротьба з порушенням партійного програму й партійної етики та перевірка того, оскільки радянські органи виконують партійні директиви.
Найсеройознішим питанням з тих, що вивчала партколегія, було питання про селян-комуністів, що працюють у сільському господарстві. Часто-густо їх так нагружають, що їм доводиться кидати своє господарство. Де-хто з них перед загрозою зубожніння виходять з партії. Треба індивідуально підходити до комуністів, що працюють у сільському господарстві. Треба дати їм змогу розвивати своє господарство й тим самим збільшувати свій авторитет серед селянських мас.
ПОРУШЕННЯ ПАРТІЙНОЇ ЕТИКИ СТАЮТЬ ВСЕ РІДШІ.
З липня 1924 року по липень 1925 року притягнуто до партійної відповідальности 45.600 членів, себ-то вдвоє менше, ніж 1923 року. Число порушень комуністичної етики все зменшується.
Перевірка невиробничих осередків охопила 217.000 комуністів. Серед них 85.000 робітників. Це доводить, що ми досягли значного зробочення радянського апарату. Партійній карі підлягло 39.000 членів партії, виключено — 5.800 членів або 2,6 відсотки загального числа перевірених. У майбутньому році нової великої перевірки не буде.
БОРОТЬБА З АЛКОГОЛІЗМОМ.
Зважаючи на випуск горілки, партія повинна збільшити боротьбу з алкоголізмом. Губвиконкомам, а на Вкраїні Окрвиконкомам мають надати право забороняти продаж горілки в робітничих і селянських районах на підставі постанови робітничих зборів. Обмірковують заходи до боротьби з шинкарством та перекупцями горілки. Разом з цим партія повинна збільшити культурно-освітню роботу, щоби відтягти робітників і селян од піяцтва.
РОБОТА НАРКОМАТУ РСІ.
Відсоток комуністів у Наркоматі РСІ СРСР збільшився з 27% до 42%. Минулого року РСІ обслідувало переважно реалізацію врожаю, кооперацію, здешевлення продукції, поліпшення держапарату.
Два роки тому планові транспортні органи гадали, що оборот вантажу в країні 1923 року буде такий самий як і 1913 року. Тільки тепер, дякуючи швидкому зросту обороту вантажу, виявилося, що вже 1927 року оборот вантажу в країні досягне довоєнного рівня. НК РСІ встановив, що попередня помилка виправлена. Пртягом останнього року транспорт зміцнів і тепер він може справитись із перевозками.
Що до вивчення промисловости, ми звернули серййозну увагу на текстильну промисловість. Основний капітал текстильної промисловости цілком використаний. Ми стоїмо перед реальною потребою збудувати нові фабрики, та до того ще й за останніми вимогами техніки. На наших фабриках ще й досі один ткач працює на двох-трьох верстатах, тоді як в американській текстильній промисловості ткачі працюють уже на 25-30 верстатах. У наслідок обслідування НК РСІ одної текстильної фабрики розробили план, за яким на фабриці ткач робитиме на 10, а пізніше на 15 верстатах.
Що до кооперації, то обслідування виявило, що кооперація зростає. У наслідок обслідування кооперація знищила багато хиб у своїй торговельній практиці. Товарооборот кооперації збільшується швидче, ніж число пайщиків. Кооперація звертає за-мало уваги на справу кооперування, на притягнення нових трудящих мас до кооперації. Поруч з цим, як дуже радісне явище, треба зазначити те, що середні кооперативні ціни менші од середніх базарних цін; оборот товарів у кооперації також збільшується, взаємовідносини держпромисловости з кооперацією поліпшуються.
Беручи на увагу директиви 14-ї партконференції Наркомробсельін зробив перевірку низового радянського апарату щоб вивчити те, як розуміють і здійснюють на практиці гасло «лицем до села». Обслідування показало, що сільські осередки досі не мають потрібного авторитету серед сільського населення; це у великій мірі вина самих осередків, що члени їх за-мало звертають уваги на сільське господарство й тим відштовхують од себе масу сільських господарів. Обслідування встановило ще багато наших хиб.
Кінчаючи свою доповідь тов. Іллін каже:
 — Поруч із збільшенням та поглибленням роботи РСІ ми все більше допомагаємо урядові й партії керувати державою. В апараті Наркомсельіну підготовлюють кадри робітників, що після школи РСІ перейдуть до практичної оперативної роботи до держорганів. Далі ми звернемо ще більшу увагу на підготовку в апараті ЦКК НК РСІ робітників для щоденної практичної роботи. Треба, щоб партійні організації віддавали Наркомсельінові найбільш уваги та поповнювали його лави добрими кваліфікованими робітниками-комуністами.
