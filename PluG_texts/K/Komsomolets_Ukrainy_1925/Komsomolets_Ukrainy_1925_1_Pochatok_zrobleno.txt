Чимало є по Україні клубів у тому числі й комсомольських, що в них поставлено клубну роботу на відповідну височінь. Клуби, тим більше робітничі, з місцевих чи инших умов різняться один від одного, і характером внутрішньо-виховавчої роботи, її постановки там, та уміння орієнтуватися на масу, що мусить її обслужити клуб.
От взяти хоч-би клуб радробітників у Київі — працю в ньому юнсекції. Тут яскраво кидається у вічи уміння правління клубу і з’окрема юнсекції підійти до маси, особливо молоди й задовольнити її потреби.
Звичайно справа всенької роботи клубу залежатиме ще й від того, яким методом вона буде запроваджуватися в маси. Отже юнсекція цього клубу зуміла цілком правильно вирішити це питання, наслідком чого ми маємо в її роботі певні вже досягнення.
Клубна робота юнсекції полягає в тому, що вона по-перше є збудова на самодіяльності молоди та її активної участи в загальній роботі клубу. Ця юнсекція клубу якраз і має такі-о результати. Майже вся частина робітничої молоди того району, що його має обслуговувати цей клуб — втягнута юнсекцією до активної участи в її роботі. Більш того, що навчання окремих секцій клубу збудовано на повній самодіяльності: кожен член секції знає свою роботу, додержується її і заохочує до цього молодь. Увечорі та у вільний святковий день, можна бачити повнісінько людей у цьому клубі. Нема тут того гормидеру, що буває по инших клубах; усяк з молоди цікавиться чогось довідатись, щось знати то-що.
Кбул також втягнув дівчат та відсталу частину робітничого молодняка. Вже можна без усяких сумнівів констатувати той факт, що робота клубу, з’окрема його юнсекції де-далі поширюється, залучає до себе молодь, провадить культурно-виховавчу, а разом і політичну освіту. Тут завжди можна прочитати свіжу юнацьку, або партійну газету, зайнятись розумовою розвагою і т. и.
В дальшій роботі клубу треба сподіватись, що він ще більше охопить своєю роботою, робітничу молодь, ще краще поставить серед неї культурно-виховавчу роботу.
Початок зроблено, треба лише завершити його.
