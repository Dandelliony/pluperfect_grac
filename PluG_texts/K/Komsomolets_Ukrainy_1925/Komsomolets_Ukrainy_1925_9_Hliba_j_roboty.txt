600.000.
За офіційними даними, в Польщі на 15-е грудня було 600.000 безробітних, на 80.000 більш проти листопаду. В самій лише Лодзі 70.000 безробітних.
Голодні демонстрації.
У Варшаві відбулося 2 демонстрації безробітних, що мали надзвичайно бурхливий характер. Демонстранти з вигуками: «Хліба й роботи!» та «Геть коаліційне міністерство, геть буржуазію!» подались до сойму.
Великі загони поліції розігнали обидві демонстрації, не зважаючи на спроби дати опір. Загони поліції числом до 500 чол. взялися до шаблюк та прикладів і поранили більш 100 демонстрантів. 50 учасників демонстрації заарештовано.
В звязку з демонстраціями вночі по місту зроблено численні труси й арешти осіб, яких запідозрівають в участі в комуністичному рухові.
У Заверчі (польська частина Силезії) відбувся стихійний виступ 10-тисячного натовпу безробітних, що набув форми величезної демонстрації. Демонстранти заняли будинок міської управи, вимагаючи виплати допомоги.
Кінним поліцейським було приказано атакувати демонстрантів, але демонстранти одбили цю атаку.
Тоді проти безробітних виступили особливі загони поліції з протигазними машкарами й закидали натовп ручними гранатами з задушливими газами, що викликають сльози. Далі поліція стала бити безробітних прикладами й шаблями, важко ранячи їх. Демонстранти оборонялися палками й камінням.
Після довгої бійки поліція з великими труднощами розігнала демонстрацію. Кілька безробітних було поранено. Понад 100 заарештовано. Заверче має вигляд міста на воєнному стані.
Незалежна селянська партія (партія дрібного й безземельного селянства) вимагає призначити комісію для розслідування нападів поліції на демонстрації безробітних у Заверчі й Варшаві.
У Варшаві, Лодзі й Домбровському басейні відбуваються демонстрації безробітних.
