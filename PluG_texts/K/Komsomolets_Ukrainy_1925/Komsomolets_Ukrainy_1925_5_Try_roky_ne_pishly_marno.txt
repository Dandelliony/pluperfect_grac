За три роки свого існування наш осередок значно зріс, і проробив велику роботу. Охопивши на початку молодь залізниці, осередок взявся за працю на с. Протопохівці, це було минулого року. Біля 40 душ молоди в селі було зорганізовано в комсомольський осередок. Для роботи в цьому осередкові було виділено робітників. Разом з цим наш осередок провадив роботу і в с. Приютівці. В наслідок цього маємоо досягнення: поза осередком лишилося молоди в селі небагато, решта — вступили до комсомолу.
Але це ще не все. За сім верстов від Користовки на ст. Оліївці зорганізувалася минулого року ініціятивна група. Наш осередок і їй почав допомагати. Тепер уже й тут є комсомольський осередок, де робота поставлена навіть краще ніж у инших осередках. В нагороду за свою жваву роботу осередок навіть одержав подарунок — бібліотеку. Користовський осередок провадить також і шефську роботу в с. Березівці та в Березівському комсомолі.
До цього часу комсомол наш лишив за собою тільки робітничу молодь, та молодь з с. Приютівки, де вже теж повстає питання, щоб зорганізувати окремий осередок.
Активні робітники у залізничних організаціях та в згаданих селах (в комнезамах, сельбудах то-що) здебільшого з комсомольців. Є комсомольці і в місцевому партійному осередку. Два комсомольці вже — членами КП(б)У і входять до бюра осередку. В роботі залізничного клубу, в комісіях місцькому, у стінному часопису — залізничників, — всюди комсомольці беруть участь.
На станції Користовці збудовано комсомолом форпост, де — біля 150 членів юних піонерів та біля 40 душ жовтенят. В с. Приютівці теж організується загін піонерів.
Є, звичайно, й хиби в роботі осередку. Часом старі члени осередку недбало ставляться до політосвіти. Трохи не додержуються хлопці гасла: вік живи — вік учися. Шкодить инколи й «сорокаградусна». Як не держалися хлопці, а таки коли-не-коли та й спіткнуться. Ми, мовляв, старі, що нам дисципліна... А воно хоч і старі, а дисципліну треба повсякдень тягти. Тут необхідно осередку КП(б)У трохи наполягти, щоб не було такого.
