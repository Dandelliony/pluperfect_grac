РАДІО-ВИРОБНИЦТВО НА ВКРАЇНІ.
На особливій нараді при ВРНГ з докладу радіо-передачі виявилось, що протягом цього року воно гадає поставити 2.730 нових радіо-установок. За останній час помічається великий зріст попиту на радіо-прийомники з боку робітництва, але треба зазначити, що висока ціна на радіо-апарати до певної міри гальмує їхнє розповсюдження.
Представники різних відомств на нараді висловились за яко-мога скорше збудування власної великої радіо-передаточної станції на Вкраїні.
Нарада висловилась за те, щоб виробництво радіо-апаратури на Вкраїні сконцентрувати на заводі «Червоний Жовтень».
РАДІО-СТАНЦІЯ В ЗАЛІЗНИЧОМУ ВАГОНІ.
Укрфілія «Радіо-передача» вживає всіх заходів щоб одержати ліцензії на привезення з-за кордону приладдя для устаткування показової прийомної та передаточної станції у залізничому вагоні т. Петровського, для демонстрації сучасних досягнень радіо-техніки. На станціях з вагону робитимуться передачі для сусідніх сел на віддаленні кількох кілометрів включаючи сюди місцеві радіо-прийомники.
85 ЯЩИКІВ РАДІО-АПАРАТУРИ.
Укрфілія «Радіо-передача» одержала 85 ящиків радіо-апаратури, що призначено для радіо-устаткувань в робітничих клубах, хатах-читальнях та сельбудах. В першу чергу буде забезпечено ті клуби та сельбуди, що внесли аванс.
