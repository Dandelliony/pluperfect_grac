300.000 членів український Комсомол. — Зріст Комсомолу вказує на зріст соціялізму. — Переповнення Комсомолу селянською молоддю немає. — Активність молоди, особливо селянської, значно зростає. Вона не завжди використовується. — Профосвіта має багато хиб. — Більше чутливости до потреб молоди! — Нерозуміння НЕП’у, селянської політики — наслідок політнеписьменности. — Висновки: стягувати селянську молодь, зміцнюючи разом з цим пролетарське ядро. Всебічно збільшити парткеровницто.
Доповідь тов. Владімірського про Комсомол.
На вечірньому засіданні Всеукраїнського Партійного з’їзду, 11 грудня, тов. Владімірський виступив з такою доповіддю про комсомол.
«Товариші, питання про роботу серед юнацтва, про роботу серед молоди, стояли на наших партійних конференціях та з’їздах. Але те, що це питання стоїть на цьому з’їзді, має велике значіння, зважаючи на особливості теперішньої частини перехідного періоду.
Особливості сучасного періоду.
У чому ж полягають особливості цього перехідного періоду. Про це багато вже говорилося, говориться й пишеться тепер у нашій пресі.
Дозвольте мені зробити коротеньку характеристику цього моменту. Особливість сучасного моменту полягає в тому, що поруч із збільшенням виробничих сил, поруч із зростом елементів соціялізму, ми маємо зміну відношень, з яких складається наше теперішнє суспільство — себ-то головним чином, між робітничим класом та селянством.
Володимир Ілліч у період переходу на нову економічну політику, зазначав що ми маємо перед собою, можна сказати, цілу купу перехідних періодів і кожний має свої особливості, що виявляються у взаємних відношеннях класів робітників і селян.
Сучасний момент, що характеризується зростом виробничих сил, викликав відповідну зміну у взаємних відношеннях класів. Ці зміни неминучі й повинні найяскравіше виявитися в житті та будівництві тої організації, що програмом своєї діяльности суто пролетарська, а своїм складом є мішана організація, робітничо-селянська; тому кожна найменша зміна у взаємних відношеннях двох класів неминуча й передусім повинна виявитись, в житті цієї організації. Усі перешкоди та небезпека моменту, що викликають ці суперечності передусім повинні будуть виявитись в житті комсомолу.
Як зростає український Комсомол.
Досить позирнути на діяграму чисел зросту комсомолу, щоби ви зрозуміли спільно уваги партія має віддати цьому питанню. У своїй доповіді я вважаю за потрібне звернути увагу партії на ці питання, змінити те не досить уважне, а часом просто призирливе відношення до питань роботи серед молоди та до стану організації молоди.
Дозвольте тепер сказати ще кілька слів про саму організацію. Що таке власне комсомольська організація. Крива діяграми змальовує вам число членів партії 1919 року, потім крива 1920 та 1921 років мало підіймається, 1922 року — за часи переходу до нової економічної політики — комсомол переживай момент кризи, число членів його зменшується, а потім юнацька енергія переважає, організація перемагає кризу й 1924 року вона швидко зростає. Зріст цей підвищується до 158.000 чоловіка. Тепер на 1-ІХ-25 року зріст досягає 271.000 чоловіка. Беручи на увагу дальший приріст організації тепер ще не обрахований, ми можемо сказати, що в комсомольській організації України маємо до 300.000 членів. Характерно те, що самий темп зросту в порівнянні з торішнім, значно прискорюється. Цього 1925 року ми маємо вже прискорення темпу приросту вдвоє і, як-що протягом 1924 року приріст досягає пересічно 5 1/2 тисяч на місяць, то цього року приріст складає 1 1/2 тисяч.
Ми маємо тут організацію, що вдвоє з лишком більша від нашої української організації, що її темп зросту більший, ніж темп зросту нашої партійної організації. Цей зріст комсомольської організації говорить про зріст соціялізму в нашій країні; він свідчить про зміцнення одної основної умови для будування соціялістичного суспільства, про зріст тих кадрів, тих ресурсів, що з них ми беремо членів нашої партії, а також і теперішніх та майбутніх будівників нашого соціялістичного господарства. Зріст комсомолу — це один з покажчиків зросту елементів соціялізму в нашій країні.
Але одночасно, як-що ми звернемося до складу цієї організації по якості, то ми знайдемо тут суперечності, що ми тепер маємо в нашій соціяльній структурі.
Зміни в соціяльному складі Комсомолу.
Дозвольте оголосити кілька чисел, що дадуть вам змогу уявити собі соціяльний склад комсомольської організації. Я оголошу їх у відсотках. На 1 вересня в складі комсомолу ми мали робітників — 43%, наймитів — 12%, ремісників і кустарів — 1,6%, селян — 37,4% та инших щось 6%. Ми бачимо, що пролетарські елементи, себ-то робітники, наймити та невелике число молоди, що працює в ремісництві, а почасти в кустарній промисловості, складають більшість спілки — щось 57%. Селянська молодь складає досить велику частину спілки — щось до одної третини.
Як-що ви подивитесь на другу діяграму, то на ній ви побачите два основних молодих паростки — червоний та зелений, що здіймаються вгору, при чому ввесь час один випереджає другий. Червоний — робітничий склад комсомолу, зелений, так званий селянський. Я поясню згодом, чому я кажу «так званий». Селянський паросток (зелений) весь час намагається догнати робітничий — «червоний» і, нарешті, випереджає його. Це робить таке вражим, що в комсомолі останніми часами, протягом останнього року, ми маємо дуже швидкий зріст селянської частини, що навіть переганяє робітничу. Але тут є дефекти нашої статистики. Червона смуга включає в себе робітників і ремісників, а зелена смуга включає до свого складу — селян, що працюють в господарстві та наймитів.
Щоб виділити, з’ясувати оскілько в цьому зрості зеленого паростка відограє ролю селянство й, навпаки, яку ролю відограють наймити, унизу зроблено окремий зелений паросток, тонший — це зріст наймитів. Коли ви придивитесь, то побачите, що протягом останніх півтора роки ми маємо великий зріст наймицьких елементів. І як-що взяти на увагу цей великий зріст, вирахувати його з основного зеленого паростка, то ми побачимо, що зріст селянського паростка був значно менший, ніж показує діяграма, ніж дають числа, що має комсомол числа, якими ми звичайно користаємося. Як-що нам дають такі числа, що на 1 липня робітників і ремісників було 60%, тепер 45%, а коли селян і наймитів було 29%, а тепер 49%, то є вражіння великого зросту селянської частини, а як-що взяти на увагу ту оговірку, що я зробив про зріст наймитів, то вийде, що ми маємо великий зріст селянства, навіть трохи більший, ніж зріст робітників у комсомолі. Зріст селянства не остілько великий, щоб можна було говорити про велике, надмірне поповнення лав комсомолу селянською молоддю.
Цікаво ще зазначити склад цього зеленого паростка (селянства): скілько бідняцьких елементів та скілько середняків. Треба сказати, що середняцький елемент займає таке мізерне місце, що цього навіть не можна було на діяграму винести. Ми маємо в комсомолі всього тілько три-чотири відсотки дітей селян-середняків. Таким чином аналізуючи склад комсомолу по їх кількости й якости, ми робимо простий висновок: ми маємо швидкий зріст комсомольської організації, як покажчик зросту соціялізму в нашій країні. Одночасно ми помічаємо великі зміни, що відбуваються в ньому через приплив, великий приплив селянських елементів, що був минулого року.
Крім того треба оговоритися й що до червоного паростку. Як-що ви згадаєте зміни, що відбуваються в самому складі робітничого класу, зміни що яскраво виявлені в тезах т. Томського, то ви зрозумієте, що ми маємо приплив робітників, що дуже ще звязані з селом, а завжди, за всіх часів і тепер з села до міста йде переважно молодняк.
Зріст активности серед молоди.
Поруч із змінами по якости в складі комсомолу треба зазначити, як на один важливий момент, що визначає роботу комсомолу, це на питання про активність молоди взагалі, й селянської й міської молоди, як тих що входять до спілки, так і тих, що поза межами цієї спілки. Дозвольте перелічити окремі покажчики цієї активности. Ми маємо, передусім, великий потяг до організації на селі юнацьких організацій комсомольського типу поруч із комсомолом. Поруч із комсомолом утворюються організації, політико-виховавчого характеру, що мають ті самі завдання, що й комсомол, та що їх організовано тілько через те, що комсомольські не вміщають всієї молоди, не задовольняють усіх потреб молоди. Друге — ми маємо великий зріст ріжних організацій, що близько стоять до комсомолу — гуртків фізкультури, с.-г. гуртків, то-що. Нарешті, ми маємо третій покажчик — великий потяг молоди до ВУЗ’ів та до всіх технічних шкіл, потяг до ріжного знання, а особливо технічного. Четверте — ми маємо потяг молоди до поліпшення матеріяльного становища, потяг заняти найкраще місце на виробництві, в сільському господарстві, в промисловості то-що. І коли ми тут говоримо про дві частини комсомолу — селянську й робітничу, то треба визнати, що селянська частина спілки як-що не виявляє, то у всякому разі має більше змоги виявити свою активність, ніж робоча частина спілки.
Потяг до навчання.
Не треба забувати, що ми протягом останніх років маємо великий потяг селянської молоди до ВУЗ’ів, що набуває знання та як мені казати, більше вчиться, ніж робітнича молодь. Остання в великій мірі звязана з виробництвом і бажання краще сидіти напів голодними у ВУЗ’і, ніж працювати на фабриках та заводах, не може віддавати багато навчанню. На самому виробництві селянська молодь має дуже активне становище й цілком зрозуміло, вона може мати таке становище, через самий характер виробництва. На фабриках і заводах наша молодь далеко не має того становища, що має селянська молодь у свойому господарстві.
Я дуже цікавився питанням про те, оскілько активно виявляє себе молодь на виробничих нарадах, і всі відомості, що мені пощастило одержати, свідчать про те, що молодь на виробничих нарадах менш активна, ніж дорослі елементи. У виробничих нарадах бере участь менший відсоток молоди, ніж дорослих робітників, і це цілком зрозуміло, як-що взяти на увагу ту иноді неправильну постановку роботи на виробничих нарадах, що робить їх нецікавими для молоди. Дозвольте навести приклад того, оскілько активна молодь у сільському господарстві — у с-г. гуртках. Я одержав з Наркомзему дуже цікаві відомості що до нашої одної досвідної станції й дозвольте мені тепер навести кілька чисел, що дадуть вам картину роботи молоди та всіх тих хиб, що ми маємо в ріжних організаціях молоди. Ця Носівська станція об’єднувала 639 дітей і підлітків. Соціяльним складом своїм це — середняцька й бідняцька молодь. Бідняцької молоди, приблизно, 60%, 35% середняків і 5 % куркулів.
Але тут повстало питання про те, що ці гуртки потрібують керовників. Цих керовників немає. Криза, брак керовників — ось те болюче місце, що з ним ми стикаємося у всякій комсомольській роботі. Станція ставить питання про те, щоб дали цих керовників, звертається до органів Наркомосу з проханням дати вчителів, використати вчителів для утворення сільсько-господарських курсів. Їй в цьому відмовили, бо вчителів немає. Тоді молодь організує курси, з цієї самої молоди, що працює на станції. І тут ми маємо дуже цікаве явище.
Серед цих курсантів, що працювали в сільсько-господарських гуртках ми вже маємо трохи инше співвідношення соціяльного складу. Коли там було 2/3 незаможників, а середняків 1/10, то тут співвідношення протилежне. Серед керовників 2/3 середняків і 1/3 незаможників.
Цілком зрозуміло, шо середняки більш забезпечені й мають більше змоги пробути 3-4 місяці на курсах. І ось вони з-поміж себе виділяють керовників незаможньої молоди. Ось на цьому маленькому тлі бачимо ми змичку середняка з незаможником.
Чи зуміє наша організація закріпити на дальше цю змичку, чи вона призведе до того, що керовниками будуть не тілько середняки, а й ті 5% куркульських дітей, що туди пролізли. Ось один цей приклад, невеликий приклад, свідчить про те, яке велике значіння має селянська молодь уже на виробництві та оскілько наші умови не дозволяють розгорнути цю роботу.
Тепер два числа, що до того, скільки в нас було с.-г. гуртків та яке число молоди гуртувала навколо себе ця станція. На 1-е жовтня 1924 року було охоплено 9 тисяч чоловіка молоди, а на 1 березня 1924 року — 17 тисяч, себ-то вдвоє більше. Як-що порівняти це з процесом організації сільсько-господарських гуртків у П.-А. Сполучених Штатах, то ми маємо там такі числа. 1920 року було 20 тисяч, а 1922 року — 490 тисяч. Це одна умова, що визначає безумовно й ціни на хлібному ринкові Нью-Йорку та Гамбургу та визначає здібності до конкуренції нашого хлібного експорту.
Наша молодь — громадська сила.
Тепер переходжу до роботи в держапараті. Иноді питання про притягнення комсомольців до державної роботи провалюється через те, що партійці вважають, що зелена молодь немає чого лізти, вона ні до чого ще не здатна. Ми повинні зрозуміти, що в молоді ми маємо не просто молодь, а юнацтво, що зростає, серед якого багато майбутніх громадських діячів, державних людей. Ось маєте числа. У сільрадах молодь складає 12%, у РВК’ах — 6%, у міськрадах — 15%.
У комсомолі ми зустрічаємося тепер з молоддю, що є громадською силою, з громадськими робітниками, одне слово, з тою молоддю, що з нею ми зустрічалися в історії нашої партії.
Хіба ж наша партія складалася не з таких самих комсомольців, що й тепер є в лавах комсомолу.
Адже ж товариш Ленін та багато товаришів, що з ними працювали, почали будувати партію, рахувалися в партії з 19 років. До партії взагалі зараховували з того часу, як починали працювати серед робітників. Але ж до цього молодь того часу працювала один або два роки в підручних наших організаціях, як-от: писала на гектографі, розносила літературу, то-що. Адже цього стаж не вимагав. Хіба ж наші партійні організації не складалися з такої самої молоди, що тепер її багато в комсомолі.
Ось ця молодь, що зростає, ставить дуже великі вимоги: по-перше, це виявляється в тому, що молодь вимагає знання, помічається потяг до знання, а особливо до технічного й вимоги професійної підготовки. По-друге, ми маємо бажання молоди прикласти свої сили та свою молоду кипучу енергію. Молодь шукає куди б прикласти свої сили й дуже часто не находить цього.
Хиби профосвіти.
Я, товариші, зупинюся тілько на одному числі, на одному факті, а саме на тому, скілько нашої молоди вчиться в наших профшколах, в наших індустріально-технічних школах. Числа, що я одержав, досить суперечливі, досить неточні, але коли взяти найбільше число, то й тоді вийде, що нашої молоди вчиться в наших профшколах щось 41 тисяча, себ-то дуже мізерна частина. Мене цікавило питання, чому не працюють вечірні технічні курси, чому вони провалилися. Товариші, в кожній буржуазній державі Західньої Европи є велика сіть вечірніх шкіл, де робітники вчаться ввечорі. Виявилося, що головна причина те, що їхній програм не відповідав вимогам життя.
Поруч з цим ми маємо такі факти, що в єврейських містечках протягом кількох місяців існували нелегальні ремісничі школи, де збиралися вночі і вчилися шити, кроїти, робити чоботи, то-що. З другого боку, приватні школи навіть у Харкові збільшуються, тоді як наші технічні курси не збільшуються. Я цікавився цим питанням і виявилося, що в цих школах давали не те, чого вимагав ринок праці, давали не ті знання, що треба, було мати молоді, що не могла це знання прикласти на фабриках та заводах. Ця одірваність навчання в школах від нашого життя й є та головна хиба, на яку скаржиться наша молодь. На це треба буде більшу увагу, у цьому й полягає наше основне завдання.
Підсилити та поліпшити керовництво комсомолом.
Тепер скажу про політосвіту молоди. Політперевірка виявила, що комсомольці більше знайомі з історією партії та конституції, ніж з основними завданнями сучасности. Серед комсомольців немає ще інтересу до газети, газету читають дуже мало й дуже неуважно.
Молодь, що попадає на роботу до наших держапаратів часто-густо скаржиться на бюрократизм цього апарату. Ця молодь, що прагне до роботи, що через свою молоду енергію та свої великі здібності дуже гостро реагує на всі хиби нашого апарату, ця молодь особливо яскраво бачить ці хиби й тут ми можемо сказати, що не тільки наші специ, але й де-які окремі партійні товариші ставляться до неї цілком неправильно. Молодь, що опиняється в наших установах, почуває себе там зовсім чужим елементом, що всяким способом намагаються витіснити з установи. На наших окрпартконференціях говорили про за-мале партійне керовництво.
У нашому річному партійному звіті ми маємо таку картину що до керовників комсомольських політгуртків. Керовники комсомольських політгуртків — це не ті товариші, що виділив партком, а самі комсомольці. Агітпропи додержують принципу: «На тобі, небоже, що мені не гоже». Це що до політичної підготовки, що до нашої виховавчої роботи комсомольців. Чи досить уваги звергають наші парторганізатори на роботу комсомолу. Дуже й дуже мало.
Я гадаю, що нам треба поставити питання про переведення демократії що до комсомолу, що до нашої роботи, нашого керовництва комсомолом. Як-що ми маємо такай зріст комсомолу, таке підвищення активности і, з другого боку, хиби в справі задоволення потреб молоди, то цілком зрозуміло, що молодь ремствує й незадоволена. Коли всі спроби проти-радянських групировок кінчаються невдачею, то цілком зрозуміла їхня спроба найти собі ці потрібні елементи серед молоди.
Далі — друге виявлення цього незадоволення молоди, що змушує нас звернути особливу увагу на комсомольські організації, це, по-перше, те, що виникають хибні ухили в окремих комсомольців, а, з другого боку, зменшення дисципліни в лавах комсомолу.
Кілька слів про це: у нашій організації комсомолу, в цілому, немає масових хибних явищ, але є окремі настрої, що мають дуже показкове значіння. Я хочу зупинитися, передусім на тому, що викликає ці різні протисередняцькі, протинепівські настрої, то-що.
Одною основною причиною, що підтримує ці настрої, є те, що в тезах тов. Бухаріна дуже яскраво зветься «жахлива політична неписьменність».
Коли ми говоримо про неписьменність молоди, то в перший мент ми згадуємо звичайно постанову про надіслання телеграми з подякою Чемберленові за прийом Чичерина.
Я маю на увазі не цю, а ту політичну неписьменність, що полягає в незасвоєнні основної ленінської спадщини, себ-то основного вчення Леніна що до нашого селянства.
Коли перечитати постанови де-яких комсомольських осередків про відношення до селянства, то дивує неписьменність, нерозуміння тої лінії, що партія взяла що до селянського питання. А коли це так, то й в НЕП’і комсомолець теж не може розібратися і його комсомолець не засвоїв. По-друге, молодь ставиться до всього з героїзмом часів воєнного комунізму, коли все було яскраве, красочне, а тепер, коли до всього треба ставитись инакше, де-якій частині молоди дійсність здається дуже сірою, скучною.
Молодь ще не засвоїла тих нових умов, в яких доводиться працювати, й де-яких, найменш витривалих, це змушує кидати комсомол.
Проблема зросту комсомолу.
Усе, що я сказав, ставить перед нами проблему керовництва комсомолом. Питання про керовництво КСМ складається з двох частин. Перша — це питання про взаємні частини комсомолу, що на них я раніш зупинявся й друге — про партійне ядро та керовництво партії.
Що до першого питання ми маємо три завдання. Перше завдання, що виникає з того, що я говорив про склад комсомолу — яко мога ширше притягти селянську молодь до лав комсомолу. З тих чисел, що я наводив, видно, що ще за-мало притягнена селянська молодь, особливо середняцька й тут у нас у багатьох організаціях є дуже великі хиби.
Бувають випадки, що відсоток середняків зменшується протягом останніх місяців, а не збільшується, а коли й збільшується, то дуже мало, й перед нами стоїть завдання притягти селянську молодь до лав КСМ. Але яку молодь? Кращу частину, чи взагалі молодь. Оце й є та суперечка, що т. Каганович уже розвязав.
Як би ми не говорили, але давайте умовимось, як ми будемо розуміти, коли скажемо: кращі елементи. Чи не розумітимем ми це так, що ми бажаємо зменшити доступ середняків до лав КСМ. Дуже часто висловлюються за те, щоби формулювати — кращі елементи, гадаючи, що можна буде для прийому взяти краще сито, через яке можна було б не пустити середняків до спілки. Це розуміння неправильне, бо гірших ми взагалі не беремо, а, значить, ми повинні приймати кращу молодь до спілки. Як-що це так, то з першого завдання виникає й друге завдання — зміцнення пролетарського ядра в комсомолі.
Уся наша робота, постановка роботи така — ширше притягти селянську молодь до КСМ, не боючися того, що це розрідшить соціяльний склад комсомольської організації, але поруч з цим ми повинні постійно не випускати з-під уваги наше основне завдання — зміцнення пролетарського ядра комсомолу за допомогою найширшого залучення членів серед фабрично-заводської та наймицької молоди. Допомагаючи збільшенню активности селянської молоди, ми повинні піднести активність робітничої молоди, без цього ми не зміцнимо пролетарське ядро спілки, себ-то не виконаємо другого завдання. Третє завдання, що в цій справі стоїть перед нами, таке: диктатура пролетаріяту — це не є панування одного класу. Це більше, це панування одного класу, що одночасно керує непролетарськими трудовими елементами. Ось постановка визначення диктатури пролетаріяту.
Як-що в цьому полягає суть диктатури пролетаріяту, то перед нами в цій галузі, в галузі співвідношення двох класів, а також в галузі роботи серед молоди стоїть завдання не тільки забезпечити й зміцнити владу одного класу — робітничого, але поруч з цим утворити умови, що дали б змогу цьому класу, якому належить уся влада, керувати непролетарським трудовим елементом, себ-то селянством. А керовництво пролетарське може бути забезпечене тільки тоді, коли це керовництво походить од комуністичної партії, як організованого авангарду робітничого класу. Тому керовництво через пролетарське ядро не можна відокремити від основного питання про керовництво комсомолом через партію, про партійне керовництво. І всі инші питання про керовництво комсомолом полягають, таким чином, у питанні про керовництво партією.
Рішуче знищити різні ухили.
Тепер я мушу зупинитися хоч би на кілька хвилин на тому, що в комсомолі ухилом не зветься, а зветься иншим словом, що, можливо, тов. Щековському більше вподобалося б, а саме теорія. У комсомолі говорять про теорію рівноправности, про теорію нейтральности, то-що. Приміром за минулих часів була така думка, що комсомол повинен бути суто культурницькою організацією, що політикою не займається, нейтральна до всіх питань, що стоять перед нашою партією. Ця думка була в комсомолі в період його зросту і, можливо, це була цілком природня думка, але тепер її засудило життя, й кожний комсомолець добре знає, що ця теорія нейтральности не є наша теорія — це теорія меншовиків.
Трохи инша друга теорія, що ще не віджила та виявляється й до цього часу, це теорія рівноправности, себ-то що комсомольська організація рівноправна з партією. А коли це так, то комсомол має право й обов’язок брати участь у розвязанні всіх партійних питань. Це теорія має ще відгуки свої і в дуже близькому минулому в статтях робітників КСМ. Я не гадаю, що треба доводити, оскілько ця думка неправильна. Комсомольська організація це організація, що безпосередньо підходить до нашої партії, але організація все-таки тілько виховавча. Розуміючи виховання по нашому — підготовку до бойової та політичної роботи. Але це не значить, що комсомол повинен брати участь у розвязанні всіх партійних питань. До чого це призводить на практиці? Це призводить до великих курйозів, що їх дуже багато трапляється. Можу навести такий випадок.
На засідання парткому приходить секретар КСМУ. Секретар парткому питає: — Ви партійний? — Ні. — Будь ласка, вийдіть.
Другого дня відбувається засідання бюра КСМ. Приходить туди секретар парткому. Секретар КСМУ питає: — А ви комсомолець? — Ні. — Будь ласка, вийдіть. Це курйоз, це дрібниця, хоча роботі організації така дрібниця дуже багато перешкоджає.
Иноді ці курйози набирають серйознішої форми. Наприклад, в останньому журналі «Молодий Більшовик» я прочитав таку безглузду фразу: «молодь штовхала партію перед Жовтнем до великого героїзму».
Тепер питання про вміле керовництво комсомолом є для нас основне завдання, на яке ми повинні звернути увагу. Уміле керовництво комсомолом полягає в тім, щоби зуміти дати цій організації ту роботу, що вона потрібує, ту роботу, яку організація вимагає.
Конкретні завдання.
Питання про керовництво перетворюється в нас на проблему використання комсомольської енергії.
Тому нам, коли ми ставимо перед партією завдання змінити наше відношення до комсомолу, поставитись до комсомолу уважливіш, ніж ставилися досі, треба взяти на увагу ту небезпеку, що загрожує комсомолу, а зівдси зробити висновок — надати роботі комсомольської організації потрібного змісту. Які ж завдання що до цього стоять перед нами?
По-перше, питання про постановку загальної письменности. Це основне завдання, що стоїть перед партією що до комсомолу. Завести загальну письменність, навчити комсомольця читати, писати, навчити чотирьох аритметичних дій. Поменш витрибеньок, про які говорив Ленін.
Друге завдання — постановка профосвіти, поставити конкретніше питання про учеництво, ніж воно досі стояло. Треба, щоб комсомол, щоб молодь могла проходити це учеництво.
І третє завдання полягає в охороні здоровля молоди.
Використати комсомольську енергію.
Останнє питання — це питання про революційне виховання молоди. Кожна революційна робота полягає в боротьбі й тілько в боротьбі загартовується воля. Ми повинні енергію молоди використати для боротьби з нашими хибами, з тими хибами, що ми повинні знищити. Я маю на увазі наш державний апарат; тут, звичайно, самої енергії за-мало, тут треба, як говорив Ленін: «більш культурного розвитку». Але цю енергію молодняка можна тут прикласти з великою користю. Коли ми можемо пристосувати до нашого апарату слова Леніна, що він нас везе, а не ми його, то примусити цей апарат працювати, як ми того хочемо, ми можемо тоді, коли ми для цього використаємо енергію нашої молоди.
Комсомол виконає свої завдання.
Друге питання — про керовництво з боку партії. Тут потрібно иншого методу, иншого підходу, про який я говорив. Поменш наказів, більше участи в безпосередній роботі комсомолу. Не можна обмежитися самою тілько опікою, не можна обмежитися формальним затвердженням протоколів. Потрібно, щоби члени партії, а особливо старі члени партії, що мають революційні традиції, пішли б працювати до комсомолу й, не командуючи, допомагали б у щоденній роботі комсомолу. Це основне питання, що ми здибуємо, і, коли ми це завдання поставимо, коли звернемо більшу увагу на комсомол, коли ми дамо йому кращого керовника, тоді ми виконаємо те завдання, що на його покладене. Завдання це визначив Володимир Ілліч, що сказав: «комсомол повинен складатися з тих людей, що їх навчання широкі маси можуть і не засвоїти, але які на підставі дійсних вчинків комсомолу судять та оцінюють їх як людей, що вказують вірний шлях до будівництва соціялізму».
У цій роботі, що стоїть, як конкретніше завдання сучасности, величезну користь дає нам організація молоди. Вона під нашим керовництвом, під керовництвом нашої партії буде такою ж єдиною, тривалою, сталевою, якою була, є й буде наша партійна організація. (Гучні оплески).
