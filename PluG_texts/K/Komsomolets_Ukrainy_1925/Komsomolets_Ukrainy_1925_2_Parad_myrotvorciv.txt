Підписання Локарнської угоди в Лондоні було обставлено дуже урочисто. Після «рукоприкладства» з урочисто-невиразними промовами виступили Бріян, Лютер, Штреземан та инші. Після церемоній відбувся прийом у... Макдональда.
Французька преса навипередки вихвалює Бріяна, говорячи про нього, як про кандидата на Нобелевську премію миру. Німецькі газети також на різні голоси співають про «нову добу миру».
Представники Німеччини знов пробують добитися поступок та обіцянок од союзників, щоб запобігти майбутній одставці уряду Лютера. Німецькі домагання полягають в тому, що вони бажають евакуації окупованих країн та вимагають негайної фінансової допомоги Німеччині. Союзники, як і раніш, не гадають поступатися.
