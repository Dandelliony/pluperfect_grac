Мало не триста тисяч є комсомольців на Україні. Не менше (напевне більш) як десяти відсоткам з них доводиться чи-то доповідь зачитувати, чи відчити писати, чи до газети котру кореспонденцію надсилати. Це вже армія на 30.000 чоловіка.
До них ми, головним чином, і звертаємося з нашими порадами.
Немає на нашу думку кращого шляху вивчитися котрої мови, в нашому разі, мови української, як повсякчас мати перед очима своїми потрібну тобі фразу, написану правильно.
Ми вибрали фрази, головним чином, з мови газетярським матеріялом — вони охоплюють ють те, що потрібне підчас писання чи то доповіді, чи відчиту, чи дописа.
Разом з тим наші фрази не обмежуються гаяетярським матеріялом — вони охоплюють матеріял далеко ширший.
Будова самого матеріялу в нас така: ми подаємо слово за алфавітом, потім фразу руську, далі ту таки фразу тільки мовою українською.
У поданих правильних формах українською мовою ми не скрізь зазначали всі можливості форми перекладу, годі було одного. Проте, ми не хочемо цим сказати, що тільки ця форма єдино-правильна.
Вживаючи одної правильної форми протягом певного часу, кожний зможе поволі сам відшукати ще котру правильну форму. Наші поради не мають за мету подавати форми застиглі, замерзлі — їх не слід по рабському вживати в кожному випадкові.
Ці форми — обов’язкові, ми б сказали тільки тим, що ще не добре розуміються на мові. А вже далі-ти сам творець, хоч і не дуже рекомендується бути «словотворцем».
Рекомендується кожному читачеві нашого «Комсомольця України» вирізувати місце, де друкуватимуться наші поради й наклеювати на окремі аркуши паперу невеликого (1/4 звичайного аркушу паперу) формату.
З цих вирізок вийде потім ціла книжка, що повсякчас у пригоді стане кожному.
Користуватись потім із цієї книжки буде дуже легко. Шукаєш ти, приміром, котрої правильної форми у фразі де вживається слово «вопрос», наприклад, «высказаться по вопросу» — маєш знати в алфавіті слово «вопрос» — тут і маєш правильну форму. Одже починаємо.
---
