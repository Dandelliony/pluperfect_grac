Відомий французький письменник Анри Барбюс, Бернаше й Лимі, які повернули з подорожі по Балканському півострову заявили: «Ми говорили з румунським міністром внутрішних справ Татареску, який визнав, що румунський уряд уживав репресій і насильства, але старався виправдати це тим, що ніби то Румунія «такими заходами боронить европейську цивілізацію від більшовизму».
Ми запитали від Татареску документальних доказів його тверження, що татарбунарське повстання підготовили й організували більшовики. Татареску обіцяв дати докази, але не зробив цього. Він обіцяв також дозволити піти по в’язницях, але й цього не виконав. Тілько Лимі, яко адвокатці, вдалося без дозволу побувати в одній в’язниці. Бернаше вдалося також, разом з адвокатом, побувати в одному військовому шпиталі в Басарабії, де вони розмовляли з засудженим інженіром Рур’євим. Побачитись із в’язнями в Кишиньеві, хоч і обіцяли, але не дали. Вдалося говорити лише з клієнтами Костафору в присутности вартових.
Нас допустили на де-які засідання суду. На ці засідання, як публіку, було приведено учнів місцевих шкіл. Потайними загрозами військовий прокурор заборонив усякі заяви про те, як мордували в’язнів.
В Софії Барбюса та його товаришів прийняв секретар болгарського мінзаксправ Киселев, який заявив, що за час з 1923 року в Болгарії було забито «тільки» від 2.500 до 3.000 чол.
Но останнє Барбюс і його товариші заявили, що вони мають наміри видати окремою листівкою документальні дані про наслідки їхньої балканської подорожі.
