Представник румунського комсомолу в КІМ’і тов. Альбін Штурм, що недавно повернувся з Румунії, у розмові із співробітником «Комс. Правди» розповів про масові переслідування робітничої та селянської молоди і, зокрема, комсомольців.
Протягом одного року румунська сигуранца, що має 20 тисяч агентів, кинула в підземелля охранки понад тисячу молодих робітників і селян. Останніми часами арешти набрали масового характеру. Протягом одного місяця (вересня) заарештовано щось 400 чоловіка. Заарештованих жорстоко катують і знущаються з них. Жандарі всіма способами намагаються примусити молодих робітників признатися в більшовицькій пропаганді.
Приклад Татарбунару повинен підсказати міжнародній робітничій молоді, що уряд не задумається над тим, щоби розправитися з більшістю арештованих, як що ніхто не виступить на захист молоди, що гниє по румунських тюрмах.
Виконком КІМ’у ухвалив звернутися з відозвою до міжнародньої робітничої та селянської молоди, закликаючи її енергійно протестувати проти розправи румунської олігархії з революційною молоддю.
