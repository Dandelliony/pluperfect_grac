Планеризм, або безмоторне літання має величезне значіння для розвитку авіяції. Протягом післявоєнних часів планерна справа не на останньому місці була в роботі повітряного відомства та спортивних кол. Дуже добре поставлена ця справа в Німеччині, бо Версальська «мирна» угода забороняє їй мати повітряну флоту й постачати для комерційних літаків мотори високої моці. Дякуючи цьому німці почали широко розвивати планеризм.
Німеччина організувала 1920 року в місцевості Рен перші планерні змагання. У цих змаганнях брало участь 25 апаратів, але піднялися в повітря тільки 7, а найбільші досягнення набрали карлікових розмірів: дальність — менш за 2 кілометри, у повітрі вони були всього 2 хвилини, 22 секунди. Але ця спроба дала змогу майбутнього року, на других змагання, зробити новий крок наперед: літун Клемперер був у повітрі 12 з половиною хвилин, а Мартенс і Гардт — 15 і 22 хвилини. Треті змагання дали німцям велику перемогу — З год. 10 хв. без перерви був у повітрі літун Хентцен, 350 метрів угору над тим місцем, звідки він полетів і 10 кілометрів віддалення. Четверті змагання — 1923 року, польоти на весні 1924 року і п’яті змагання в-осени закріпили за німецьким планеризмом першенство. Тут уже маємо такі цифри: 8 год. 42 хв. час польоту — Шульц, віддалення — 19 і 20,4 клм. — літуни Ботч і Мартенс (на змаганнях в Італії).
Франція тільки 1922 року перевела свої перші змагання, що дали незначні наслідки. На змаганнях в Англії француз Мацейрояь побив світовий рекорд. Він був у повітрі 3 год. 22 хв. 1923 року французи досягли серйозних успіхів; літун Торе тримався в повітрі з виключеним мотором 7 год. 3 хв., а Манейроль і Барбо встановили рекорди в 8 год. 4 хв. і 8 год. 36 хв. У той же час Декам піднявся на 680 метрів. Після перемоги Шульца в Німеччині, літун Торе 1924 року був у повітрі 9 год. 4 хв., але не на планері, а знову ж таки на самольоті з виключеним мотором, так що цей успіх формально не відбився на першенстві Шульца.
Перші англійські планерні змагання відбулися також 1922 року. Літун Рейнхем тримався в повітрі 1 год. 5З хв. Англійські літуни і в наступні роки провадили свою роботу, але їхні досягнення не могли конкурувати ні з Німеччиною, ні з Францією.
Планеризм в Італії та Чехо-Словаччині почав розвиватися пізніше, ніж в инших державах, причому спочатку і в Чехо-Словаччині і в Італії найкращі досягнення мали гості — французькі та німецькі літуни.
В СРСР планерна справа почала розвиватися з 1921 року. Заклалося багато гуртків. Півтора року пізніше стала відчуватися потреба організації планерних змагань. Восени 1923 року ТДПФ організувало в Коктебелі (Крим) перші Всесоюзні змагання, що в них взяло участь 11 планерів і 7 пілотів. Досягнення для першого разу були досить гарні — тов. Юнгмейстер пробув у повітрі 1 год. і 2 1/2 хв, на височині 100 мтр. і віддалення в 1.350 мтр. 9 місяців пізніше на змаганнях 1924 року взяло участь уже 48 планерів і щось коло 50 літунів. Підчас цих змагань було зроблено 600 польотів, що відразу висунуло СРСР, як країну, де вперто працюють в справі розвитку планерної справи. У цих змаганнях час польоту сягав 5 год. 15 з полов. хв. (т. Юнгмейстер), 4 год. 29 3/4 хв. (тов. Зернов) і 4 год. 15 хв. (тов. Яковчук). Поруч з цим височінь польоту була в 312 мтр. і віддалення в 4.060 мтр.
До початку 1925 року перше місце належало німецьким планеристам (Шульц — 8 год. 42 хв.), друге — французам (Барбо — 8 год. 36 хв.) і третє місце — Радянському Союзові (Юнгмейстер — 5 год. 15 з полов. хв.).
Тому на міжнародні змагання в Рене влітку 1925 р., на літні змагання й на треті Всесоюзні чекали з великим інтересом. Ренські змагання нічого нового що до рекордів не дали, але допомогли об’єднати теоретичний і практичний досвід Німеччини та СРСР. Радянські планеристи одержали в Рені 4 нагороди за час польоту на одномісцевому планері (т.т. Юнгмейстер і Яковчук) та за загальні досягнення в польотах і конструкціях планерів. У Франції бельгійський пілот Масо встановив світовий рекорд у 10 год. 19 хв.
У третіх Всесоюзних змаганнях брали участь і кращі німецькі планеристи. Розмір досягнень цих змагань виключний в історії планеризму. Німецький літун Шульц установив світовий рекорд польоту на одномісцевому планері в 12 год. 6 1/2 хв. випередивши бельгійця Масо майже на дві години, а наш тов. Яковчук установив Всесоюзний рекорд у 9 год. З5 1/4 хв., зайнявши третє місце на світовій арені. Німець Нерінг установив світовий рекорд з віддалення в 24,4 клм. (На міжнародніх змаганнях тов. Сергієв показав віддалення в 11 клмтр). Тов. Юнгмейстер установив світові рекорди для двохімісцевих планерів: віддалення — в 10 клмтр. і височині — в 336 мтр., а пілот Хесельбах — рекорд часу в 5 год. 40 хв. Поруч з цим инші радянські та німецькі планеристи показали багато нових цікавих досягнень.
1925 рік закріпив першенство за Німеччиною, що до гарної якости. Франція втратила друге місце, віддавши його Бельгії, причому Союз СРР, що мав 3-е місце на світовій арені, бататьма досягненнями серйозно конкурує з Бельгією.
