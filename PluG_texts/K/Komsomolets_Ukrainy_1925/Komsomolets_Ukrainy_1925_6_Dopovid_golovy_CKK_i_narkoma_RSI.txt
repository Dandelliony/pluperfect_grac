СКІЛЬКИ ВИКИНУТО З ПАРТІЇ.
ЦКК перевірила невиробничі осередки української партійної організації.
В наслідок перевірки з української організації було викинуто 1.337 чол., що становить 3% перевіреної партійної маси. Перевірка показала політичну неписьменність значного числа перевірених комуністів. Треба за всяку ціну зліквідувати політичну неписьменність між комуністами, головним чином, серед відповідальних робітників, які обслуговують наш держапарат і народнє господарство.
Необхідно звільнити комуністів від безлічи засідань, комісій, від нагрузки, для виконання яких не вистачає робочого дня. Вільний час вони могли б використати для самоосвіти й вивчення марксизму.
НА БОРОТЬБУ З ПІЯЦТВОМ.
Одним з нездорових явищ в партії є піяцтво, якого не можна відокремлювати від піяцтва серед робітничого класу та селянства. Поборювати піяцтво треба збільшенням культурної роботи, піднесенням культурного рівня працюючих мас і в першу чергу партії.
Ми повинні всі сили, всі кошти, всю увагу звернути на те, щоб охоронити від цеї вади наше зростаюче покоління, наших комсомольців та піонерів.
ТРЕБА КАРАТИ ЗА ПОРУШЕННЯ КОМУНІСТИЧНОЇ ЕТИКИ.
До нездорових явищ належать також випадки порушення комуністичної етики, виконання релігійних звичаїв, недбале відношення до своїх обов’язків (почасти розтрати), некомуністичний лад життя й т. д.
Про комуністичний побут в повному значінні цього слова зараз говорити не можна, але, щоб підготовляти партійну масу, головним чином, молоде покоління, до майбутнього комуністичного побуту, контрольні комісії повинні вживати репресивних заходів проти членів партії, які порушують основні правила комуністичної етики.
ПОЛІПШИТИ ОБСЛУГОВУВАННЯ СЕЛА.
В роботі Наркомату РСІ за відчитний період головне місце займає поліпшення, «переробка», як казав тов. Ленін, державного апарату та поліпшення економічного та культурного становища селянства. Треба визнати, що бюрократизм досить міцно окублився в нашому апараті й укоренився в його щоденній практиці. Він держиться на культурній відсталості мас, розпорошеності власницьких селянських господарств, кепському та неудосконаленому звязку.
Треба примусити наш апарат обслуговувати село.
МИ ПОЛІПШИЛИ ВІДЧУТНІСТЬ.
Нарешті, ми вперше практично підійшли до справи спрощення відчитности. До останнього часу відчитність державних та господарчих установ спізнювалась на 4 місяці, форма відчитности вимагала до 40.000 відповідів і т. д.
ДО БОРОТЬБИ З СПЕКУЛЯЦІЄЮ.
За останній час ми почали поборювати спекуляцію, яка є пекучим питанням сьогоднішнього дня. В наслідку ревізії, ми встановили, що залізо, яке купив Держпромкомбінат, по цінах прейскуранту, попадає безпосередньо до тих, хто його вживає, тілько через треті й четверті руки, з величезною прибавкою на основну ціну. Цукротрест купив ніби-то для своїх потреб залізо, а в дійсності збув його за спекулятивну ціну. Такі факти примусили нас зняти питання про переслідування судом цілого ряду великих господарчих організацій.
ВСЕМІРНО ДОПОМАГАТИ СЕЛУ.
В нашій роботі ми звертали також увагу на відшукання способів збільшення товаровости селянського господарства, на зменшення виливу недороду по засушливих районах, а також на те, щоб низовий апарат краще обслуговував культурні й побутові потреби села.
