Лондонська реакційна газета «Морнінг Пост» обговорює подоріж Чичеріна в передовій, під заголовком «Не мир, а меч». Газета запевняє, що «більшовики своїми інтригами проти Великобританії, в Китаї, Афганістані, Індії, Єгипті та в самій Англії яскраво довели, що мета радянської політики — зруйнувати британську імперію».
Далі газета питає: «Хіба ж можна повірити, що радянський уряд бажає мирної угоди з нами. Якщо він прагне до цього, то хай перший виявить свою дружність».
У тон їй, орган мінзаксправ «Таймс» намагається довести, що радянський уряд повинен скасувати декрета, що в ньому він відмовився виплатити чужоземні борги. Це повинно бути «за попередню умову» для відновлення практичних переговорів.
