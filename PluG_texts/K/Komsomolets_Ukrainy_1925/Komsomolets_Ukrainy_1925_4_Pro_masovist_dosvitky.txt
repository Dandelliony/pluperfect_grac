Актив сільського комсомолу влучно вдаряє на те, щоб усих зусиль прикласти, аби звільнити сільську молодь від тенет старого побуту й релігійного дурману та повести її за собою. Тов. В., порушуючи це питання, відзначає, що
«молодь де-далі більше й більше лишає відвідувати церкву.
Наші сельбуди та хати-читальні здебільшого переповнені молоддю.
Але:
«Решта, що ще не так свідома, гає час на колодках, на весіллях, то-що».
Щоб повести за собою і цю відсталу частину молоди
«ми, комсомольці, повинні, як найкраще, підготуватися до цього і правильно провадити роботу, щоб молодь не звернула куди небудь у бік далекий від нашої прямої дороги».
Конкретно своєї думки тов. не доводить. А це означає, що комсомол повинен гарно орієнтуватись у своїй роботі беручи на увагу умови життя місцевої молоди, повинен щільніше наблизитись до молоди, розгорнувши серед неї живу масову роботу, а не лишатися замкнутою, відокремленою від молоди купкою.
«Ніяк не виведемо досвіток... Молодь на цих гульбищах у край розбещується»... Таку скаргу з наступом зими чути в багатьох листах сільських комсомольців.
Тов. Кавун з с. Гатного на Київщині дає практичні пропозиції, як використати досвітки.
«Перед комсомолом, пише він, стоїть завдання, щоб ці розпусти обернути в джерело культури й освіти.
Для цього комсомолові треба виділити гарних витриманих товаришів на куткові гульбища, аби ці тов. перетворили досвітки в маленькі куткові хати-читальні та щоб вони цю молодь зорганізували навколо читальні.
Для цього молодь треба зацікавити газетами, книжками, різними розумними грами. Щоб дійсно прищепити новий побут на селі.
Зважаючи на те, що справа ця вимагає вмілого й серйозного підходу, тов. Кавун підкреслює потребу посилати на такі куткові гульбища товаришів витриманих та дисциплінованих, щоб вони самі не підпали під вплив цієї молоди».
Хиби в роботі сільських осередків комсомолу часто трапляються не тільки за браком у осередкові гарних робітників, а й через подоладне й офіційне керовництво осередками з боку райкомів. На таке керовництво Кам’янським райкомом нарікає тов. К. Я.
«Осередки без краю закидаються завданнями, кампаніями, шаблонними для всіх осередків вказівками»...
Перевантажений такими шаблонними завданнями, осередок не може розгорнути власну ініціятиву, не має змоги докладно спинитися над місцевими сільськими питаннями.
Коли ставляться в осередкові доповіді якоїсь місцевої організації, то вирішення, що приймаються після доповіди, носять трафаретний характер».
Крім того, як пише т. К. Я., директиви райкому, що давалися в справі постановки місцевих питань формулюють тільки завдання, як наблизити осередок до питань місцевого життя, але не дають практичних указівок і методів, як їх виконати.
Звичайно, шаблонне керовництво райкомом, що не бере на увагу особливих умовин роботи кожного осередку, мало задовольняє осередки. Керовництво це треба зробити більш об’єктивним та життьовим.
«Райком повинен надсилати інструктивні директиви з докладними практичними вказівками в основних справах праці і за таку систему керовництва треба братися не гаючись», — закінчує тов. К. Я.
