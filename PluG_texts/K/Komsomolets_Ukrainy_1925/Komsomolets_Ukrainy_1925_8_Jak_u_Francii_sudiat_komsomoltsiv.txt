1801-а стаття Наполеонового Кодексу (французького збірнику законів) говорила:
«На випадок суперечки між хазяїном та робітником — вірити хазяїнові».
Цей кодекс був виданий понад 100 років тому. Досі у Франції були три революції. Вони викреслили вищенаведену ганебну статтю, що цинічно виявляла панування диктатури.
1801-ої статті вже немає, але дух її й по нині живе в «демократичній» Франції. Як і раніше, французький суд — це покірне знаряддя буржуазного панування.
Прикладом до цього може бути процес робітників, що зовсім недавно відбувався в місті Ліллі (Франція).
На лаві підсудних — 8 робітників-страйкарів. Підприємець Сіон обвинувачує їх у тім, що вони, мовляв, підчас демонстрації зробили замах на нього.
Свідки обвинувачення — кілька «робітників» хазяйських посіпак. Хазяйчик привозить і їх до суду своїми автомобілями. Суд слухає цих явних кривосвідків з великою увагою. Тоді, як підсудним і свідкам-комуністам не дають зовсім слова вимовити.
Поміж підсудними — комсомолець Вермон. Він на лаві підсудних, хоча численні свідки підтверджують, що Вермон підчас подій на заводі Сіону був на другому кінці Лілля на засіданні своєї організації.
Допитують свідка-комсомольця, салдата французької армії. Корнета.
 — Я запевняю, — говорить Корнет, що Вермон цілий день 12 жовтня був у Ліллі. Увечорі ми пішли на вокзал, щоб купити «Юманіте» — єдину газету, що нас цікавить. Я можу пояснити, чому підприємець Сіон обвинувачує Вермона. Аджеж Вермон організував у нього на заводі комсомольський осередок. Він викрив жахливу експлоатацію...
Суддя Леклер перебиває Корнета, махає руками й кричить:
 — Жандарі, негайно заберіть свідка!
Вермон з місця заявляє:
 — Громадянин суддя, я констатую, що ви ставитесь до свідків з явним упередженням...
Суддя несамовито кричить:
 — Цить! Жандарі, заткніть йому рота!
Свідок оборони Симон починає:
 — Я хочу викрити махінації...
Суддя перебиває:
 — Це не ваше діло...
Свідок каже:
 — Поведінка Сіона — це була ганебна провокація. За спиною Сіона стоять фашисти...
Суддя Леклер: позбавляю вас права слова... і т. и., і т. и.
Чи треба додати, що Вермона було засуджено.
Ось «справедливий» суд. Ось вона, «надкласова» юстиція.
Нижче ми вміщуємо дві карикатури з газети французької компартії «Юманіте», присвячені «справедливому» судові...
