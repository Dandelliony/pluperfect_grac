Зважаючи на питання, що стоять перед 14-м з’їздом РКП, пленум ЦК РЛКСМ ухвалив таку резолюцію:
Пленум ЦК РЛКСМ цілком приєднується до тез тов. Бухарина «про роботу РЛКСМ». Що до передз’їздової дискусії пленум вважає за дуже потрібне дійти в лавах РЛКСМ цілковитої ясности у розумінні перспектив будівництва соціялізму в СРСР та значіння «нової економічної політики». Пленум вважає, що кожна спроба «виправити» або «поглибити» Леніна в цій справі, кожний, хоча-б і найменший ухил тут од точного змісту Ленінового вчення, загрожує великою небезпекою.
Наперекір твердженням де-яких товаришів, що НЕП — це політика ухилу, пленум твердо додержує тої думки, що смуга ухилу до XI з’їзду закінчилася й що країна тепер на початку того «прискореного руху» до соціялізму, що його передбачав тов. Ленін.
Пленум вважає за найважливе завдання рішучу боротьбу в Союзі проти ліквідаторського відкидання важливости перемоги соціялізму в одній країні. Інтереси міжнародньої революції повинні й надалі стояти на першому плані у всій діяльности Союзу.
Пленум вважає за цілком неправильне ототожнення НЕП’у з державним капіталізмом. Під держкапіталізмом Ленін розумів капіталізм, що його робітнича держава використовує для розвитку своїх виробничих сил, обмежуючи його певними рямками та умовами й регулюючи його розвиток (концесії, оренда, мішані товариства). Нашу націоналізовану промисловість ні в якому разі не можна розуміти, як держкапіталістичні підприємства. Це суперечить усьому Леніновому вченню.
Лінію партії на селі, що її визначили постанови 14-ої партконференції та жовтневий пленум ЦК РКП, пленум вважає за єдину правильну ленінову політику. Прави, ухил (недооцінка куркульської небезпеки), панічний ухил (незапокоєння через неминуче по-первах розшарування села) треба рішуче й як найскорше винищити.
Політика окремих ленінградських товаришів, що намагаються втягнути в свої ухили ленінградську організацію партії та протиставити її ленінському Центральному Комітетові, абсолютна неприпустима. Подібна спроба є й угорі ленінградського активу РЛКСМ. Пленум висловлює тверду віру що 14-й партз’їзд рішуче поборе це нечуване становище в партії.
Пленум ЦК РЛКСМ висловлює своє цілковите довір’я випробованому штабові старобільшовицької гвардії — Ленінському ЦК РКП(б), що певно та без вагання веде партію та країну до перемоги соціялізму шляхом, що його намітив Ленін, і закликає цілий РЛКСМ ще тісніше об’єднатися навколо партії та її проводиря — Центрального Комітету.
