МІЛІТАРИСТИ СТЯГАЮТЬ СИЛИ.
НАСТУП НАРОДНІХ АРМІЙ НА ТЯНЬ-ЦЗИН ІДЕ ДАЛІ. — Прихильник Чжан-Цзо-Ліна, що оперує в провінції Шань-Дунь — Чжан-Цзун-Чан знов почав наступ і заняв міста Ци-нань-Фу і Цзянь-Фу в провінції Шань-Дунь.
Є чутки, що між прихильниками Чжан-Цзо-Ліна, з одного боку, та У-Пей-Фу, з другого, сталася згода. Друга народна армія, побоючись через це нападу У-Пей-Фу на свою базу, трохи відійшла.
Сам Чжан-Цзо-Лін, робить шанці на північ від річки Ляо-Хо. Його син скупчує свої три бригади та військо Гиринської та Хейлунцзянської провінції коло Сянмінтину. Фин-Юй-Сян послав нові загони для наступу на Мукден з заходу та півночи-заходу.
Становище поки що дуже заплутане, і як сподіваються, з’ясується не раніш, як за кілька тижнів.
ДОЛЯ «БЛАКИТНОГО ЕКСПРЕСУ».
Чужоземні кола Пекину й Тянь-Цзиню були дуже стурбовані долею «блакитного експресу», що виїхав з Пекину до Тян-Цзиню 10-го грудня під охороною й завідуванням чужоземного залізничого війська. В експресі було понад 100 пассажирів чужоземців, між ними багато значних японців та американців. В зоні воєнних дій експрес попав під обстріл і був примушений повернути до Пекину, куди й прибув 12-го грудня увечері, через 58 годин після виїзду. Пасажири експресу росповідають, що військо Фин-Юй-Сяна добре озброєне, чисто одягнене й дисципліноване. Проминувши спокійно передові лінії першої народньої армії, експрес опинився на території, занятій військом Лі-Чин-Ліна, що почали по ньому стріляти й примушений був повернутися. Звязок з експресом піддержували з Пекину, за допомогою радіо (телеграф і телефон), а також поштовими голубами, що випускало японське військо, яке було в експресі. Завдяки налагоженому звязку, в Пекині стало відомо, що експрес вичерпав усі харчи й було послано нові запаси харчів та спеціяльних залізничих платформах під охороною війська. На зустріч експресові з Тянь-Цзину було послано потяг, але він примушений був повернутись, бо мости були зруйновані. Пасажири й вагони експресу не постраждали, а тілько самий паровоз.
ЧУЖОЗЕМЦІ ПРИКАЗУЮТЬ.
Цей випадок та воєнні дії кругом Тянь-Цзиню були предметом обговорення на зібранню чужоземців у Тянь-Цзині. Зібрання ухвалило забарикадувати всі шляхи, що ведуть з китайської частини міста на територію концесії. В разі потреби усяке сполучення з китайською частиною міста буде припинено. Командуючий чужоземними військам в Тянь-Цзині (до складу цього війська входить японські, англійські, американські, французькі та італійські загони), японський генерал Коіцумі звернувся з закликом до ворожих сторон, в якому зазначає, що китайському військові забороняється підходити ближче, ніж на 11 кілометрів до зони, де стоїть чужоземне військо, користатися в цій зоні аеропланами, заважати рухові міжнародніх експресів між Пекином та Тянь-Цзином, а також руйнувати колію й мости.
ЯПОНІЯ ПОТВЕРЖУЄ СВІЙ НЕЙТРАЛІТЕТ.
Японський посол в Пекині Іошізава оголосив офіційну заяву, що японська політика невтручання у внутрішні справи Китаю залишається незмінною. Японський уряд а Манчжурії лише уживає заходів «до захисту інтересів і прав японців», що живуть у Манчжурії.
