Становище польської валюти жахливе. Курс польського зло ту що-день все більше падає. Ціни дуже високі і далі все збільшуються. Промисловість стала — нема кому продавати вироби. Чекають на масове збанкротування. Міністр Здеховський заявив, що бюджет можна урівноважити тільки зменшивши на 500 мільйонів злотих.
Врятувати країну можна тільки одержавши позику за кордоном. Прем’єр і мінзаксправ Скшинський, що тепер у Лондоні, повідомив, що Морган згоджується дати Польщі позику в 120 мільйонів доларів, з умовою, щоби передали йому спиртову та мануфактурну монополію (два головних джерела польських державних прибутків).
Газети, що провадили кампанію проти Скшинського та звали його «польським Керенським» після цього повідомлення змінили позицію й пишуть про «сприятливі перспективи».
Партія « визволення» (дрібні селяне й середняки) вимагає негайно скликати сейм. Голова сойму, Ратай, відмовив.
