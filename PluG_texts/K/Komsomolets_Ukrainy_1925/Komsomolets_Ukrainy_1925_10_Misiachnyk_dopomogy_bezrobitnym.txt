Для збільшення допомоги безробітним, в найближчому часі почнеться місячник допомоги безробітним. Раднарком ухвалив відповідний проєкт.
Він має на меті брати надбавку протягом місячника з кватирної платні з тих осіб, що не користуються виборчими правами. Крім того, встановлюється окремий збор з рахунків, що подають по ресторанах, пивних, кафе та инших подібних підприємствах.
Встановлюється процентові надбавки на квитки до театру, кіно й инших підприємствах для розваги. Від цього звільняються лише робітничі клуби й робітничі театри.
Особливу надбавку буде накладено на рахунки готелів. Крім того, встановлюється одноразовий збор з сум рахунків за користання електричною енергією.
Особливий додатковий збор, одна копійка на квиток, встановлюється за користання трамваями та автобусами.
Крім того, проєкт надає право органам НКПраці УСРР протягом місяця збирати добровільні жертви й випустити спеціяльні жетони для добровільного поширення між населенням.
