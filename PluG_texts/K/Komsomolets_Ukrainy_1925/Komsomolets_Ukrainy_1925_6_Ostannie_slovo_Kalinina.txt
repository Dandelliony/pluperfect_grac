«Як стоїть справа з радянсько-німецькою угодою?» питають мене в записках. Парламент приняв угоду й здав її до комісії. Всі німецькі партії приняли цю умову й тому ми маємо всі причини думати, що вона буде стверджена парламентом.
Всі міста потрібують грошової допомоги.
Далі, тов. Акуло виступаючи від України чи від профспілки, трохи перехватив у своїх вимогах. Я мушу сказати, що крім Москви, єдиного міста, що порівнюючи багате, всі инші місця значно менш культурні і впорядковані і однаково вимагають грошової допомоги. Цим я хочу сказати товаришам, що там, де нас немає, не так уже все гаразд.
Поширити робітничу житлову кооперацію.
Тов. Ярошенко спитав: «як ми маємо розвивати промисловість, коли немає помешкань?» Це, товариші, питання важливе й треба буде його серйозно обміркувати. Сьогодні, коли паровозники повідомили мене про свою житлову кризу, я їм просто сказав: «Зберіть 200.000 карб. на робітничу житлову кооперацію. Коли ви матимете цю суму, ми від якого-будь міста одірвимо й дамо вам ще 500.000».
Одержати кошти на будівництво з Москви важко. Треба одверто сказати робітникам, яко в нас становище. На будівництво в бюджеті призначено 450 мільйонів, тоді як для цього потрібно від 4-7 міліярдів карб. Як же можна думати, що резолюціями й ухильними проханнями до Москви ми зможемо усунути житлову кризу? Це питання ви повинні розвивати сами, а Москва вам трохи допоможе.
Не підраховувати самі тілько мінуси.
Тепер я від практичних питань перейду до принципових. Промова тов. Дашковського розрахована, на те, щоб справити вражіння й кинути кілька слів про хиби нашої партії. Як же може бути, щоб у великій партії, що керує державою й має величезний апарат, — не було ніяких хиб? Але, говорячи про хиби, не можна мовчати й про наші досягнення.
Не забувати й середняка.
Тов. Лобанов, в основі, не вірить в силу робітничого класу. Адже диктатура пролетаріяту базується не тільки на радянській системі, але й на фізичній силі селянства. Коли робітничий клас буде вести самостійну політику, не зважаючи на селянство, то він одірветься від нього.
Разом з тим треба твердо встановити, що ми, розуміється, не забули бідноту. Біднота — це частина селянства, найближча до пролетаріяту, й ми їй допоможемо. Проте коли ми держатимемось тільки на бідноті, ми випустимо головні верстви села — середняцькі.
(Гучні довгі оплески. Викрики: «Хай живе всесоюзний староста тов. Калінін, Інтернаціонал).
