ЩО ТАКЕ ПЕЛЕНГАТОРНА РАДІОСТАНЦІЯ.
Щоби знайти місце де розташовано радіостанції від якої ми приймаємо радіохвилі є так звані спеціяльні пеленгаторні радіостанції.
Принцип за яким вони працюють такий.
Всі напевне знають що радіостанція одправляє передачі й приймає їх за допомогою веж на яких є сітка дротяних проводів. З дослідів дійшли, що станцію яка передає радіограми, краще всього чути коли цю сітку прийомочної станції натягнуто в напрямку до станції одправляючої.
І от цим способом скористувалися, щоби будувати пеленгаторні станції.
Найпростішу пеленгаторну радіостанцію збудовано так. Від вежі як із центру протягнуті в ріжному напрямкові дроти попарно. Включаючи прийомник до кожної такої пари по черзі знаходять таку пару, що найкраще приймає хвилі. Напрямок тоді знайдено. Але щоб точно знайти де одправочна станція становлять дві станції на де-якій далечіні (1-2 кілометри) одна від одної. Кожна з их станцій матиме хоч маленький, але инший напрямок дротів. Коли на мапі цеї ріжний напрямок дротів кожної станції продовжити лінією то ці лінії перехрестяться. Це й буде місце розташування станції що її шукають.
Велику допомогу пеленгаторні станції дають кораблям, що під час туману чи непогоди в морі. Корабль може точно взнати своє місцерозташування і плисти, куди йому потрібно.
НОВИНИ РАДІОТЕХНІКИ.
Що-дня радіо-техніка великими крюками йде наперед даючи все нові й нові досягнення.
Так наприкінці листопада почалися спроби регулярного радіо-телефонного сполучення між Англією й Сполученими Штатами Північної Америки.
Найдужча англійська станція біля міста Регбі користувалася для цього хвилею завдовжки 5766 метрів. Спроби триватимуть протягом перших двох тижнів по 6 годин на добу, а також раз на тиждень цілу добу. Метою цих дослідів є докладно вивчити, чи можливе постійне регулярне радіо-телефонне сполучення на таке велике віддалення як ото 6000 кілометрів що розділяють Америку від Европи.
Оскільки взагалі радіо завойовує все ширше собі місце по ріжніх країнах, може показати коротенький перегляд стану радіоаматорства в Північно-Американських Сполучених державах.
Останнього 1925 року населення країни закупило радіоапаратів на 1 мільярд карбованців, цеб-то, на 400 мільйонів більше ніж торік, або в 80 разів більше ніж 5 років тому. В американській радіо-промисловості працює тепер 300.000 робітників на 1 .200 фабрик та 4.000 майстерень. Радіо-передачу провадить 692 станції, з котрих 108 спеціяльно викладають тільки ріжні лекції й наукові доповіді.
Власні радіо-станції мають ще 39 газет та 47 церков.
Що до будівничої справи, що вживається для радіо є остання новина — це найвища радіотелеграфна вежа -бажта «в світі. Збудовано цю вежу при станції в місті Кенігсвустергаваені в Німеччині. Заввишки вежа 285 метрів. В основі вежа має три ноги й кожна з них стоїть на підвалині, що збудовано з ізоляціонного матеріялу — порцеляну, який вигримує вагу вежі в 100 тон. На височині 230 метрів над землею є платформа де міститься двохповерхова контрольна станція. Щоби зійти до верху цієї вежі треба покласти біля пів години, бо до вертушки веде 1000 східців. Є також і ліфт що за 4 хвилини знимає людину до контрольної станції.
Багато ще писалося про те, що торік італійський інженір Фіяма провадив перші спроби що до керування підводним човном за допомогою радіо. Більш писалось що спроби є, а як провадилися, тільки тепер ми маємо певні відомості. Ось що саме зроблено в галузі такого радіокерування. Човен має електричні мотори, що звязані радіоприйомниками. Ці радіоприйомники — всі працюють хвилями ріжної довжини. Кожний такий прийомник керує мотором, що рухає машини що виконують рухи: вперед, назад, стоп, вправо, вліво, прямо, назад, погрузитись, піднятись, стріляти міною. Такі накази передає одправна станція з берега. Тепер вже в англійській й американській військових флотах одправочні станції встановлюється на міноносцях, крейсерах чи дредноутах. Як видно система керування дуже проста й тепер провадяться нові удосконалення, щоби човен за допомогою радіо міг би виходити далеко в море на ньому сидять люди.
Також що-дня провадяться все нові й нові досліди що до передача відбитків за допомогою радіо й до керування аеропланами. В цьому вже також багато чого дійшли, але поки що ми не подаємо всіх досягненнь, бо вони ще в стані первісного розвитку.
40 УСТАНОВОК ЗА ДВА МІСЯЦІ.
Укрфілія «Радіо-передача» за останні дві місяці зробила більше ніж 40 голосномовних радіо-установок по всій Україні, що дає змогу слухати радіо-передачу ще 10-ти тисячам чоловіка. А спочатку своєї роботи «Радіо-передача» зробила більше ніж 250 радіо-установок всього на 50 тис. чоловіка.
РАДІО НА ДОНБАСІ.
Укрфілія «Радіо-передача» одержала замовлення від Горлівського рудкому на установку голосномовної радіо-установки на авдиторію 200 чоловіка, та від Володарського рудкому на авдиторію 400 чоловіка.
