Поширений актив Іванівської та Журавлівської партійних організацій м. Харкова однодушно з непохитною рішучістю підтримують заняту 14 З’їздом партії лінію в питанні оцінки політичної та практичної діяльности ЦК РКП, а також у питанні оцінки спостережених ухилів серед невеличкої групи членів партії ленінградської організації, зокрема, в її верхах та особливо в ленінградській делегації 14 З’їзду партії.
Зібрання констатує, що виступ теперішньої опозиції в багатьох випадках відступає від ленінської науки про ролю й значіння середняка, про держкапіталізм, про кооперацію, як битий шлях до соціялізму. Висунена опозицією організаційна платформа нічого спільного не має з організаційними принципами більшовизму і є спробою відродження чужого більшовизмові погляду на партію, як на суму груп та течій.
Актив звертається з братнім закликом до старої ленінградскьої партійної організації, загартованої в боях за світову революцію, піти за закликом 14 з’їзду партії й своїми силами побороти в своїх лавах вагання окремих керовників ленінградської організації.
Ми віримо, що, так само, як і переважна більшість з’їзду, вся партія, разом з ленінградською організацією, виступить проти всяких спроб порушити єдність партії, спроб фракційности й невіри в справу наших соціялістичних досягнень. Ми непохитно віримо, що партія, разом з ленінградською організацією, знайде в собі силу закликати до порядку окремих керовників ленінградської організації і спільними лавами, під проводом старої ленінградської гвардії, керуватиме світовим революційним рухом і будівництвом соціялізму в Союзі наших республік.
Зібрання вітає правильну лінію українскьої делегації на з’їзді. Зібрання закликає всіх членів організації тісніш згуртуватись і дати найрішучішу одсіч всяким спообам перекрутити ленінізм і порушити постанову 14 з’їзду та єдність партії.
Зібрання вважає за необхідне перевести широку роз’яснюючу кампанію в справі боротьби з ухилом, що виявився в наслідок розпочатої проти волі більшости партії дискусії.
Хай живе 14 з’їзд РКП!
