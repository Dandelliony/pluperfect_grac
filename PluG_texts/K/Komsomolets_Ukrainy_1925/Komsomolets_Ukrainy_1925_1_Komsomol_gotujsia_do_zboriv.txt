Майбутні збори призовників 1904 року вимагають великої й енергійної праці з боку комсомольських осередків. Досвід минулих зборів показав наскільки корисна агітаційна праця серед молоди й населення, а тому час, що лишився до початку зборів необхідно використати, щоб поширити агіткампанію особливо на селі.
Для цього необхідно притягти всю комсомольську масу, культосвітні організації, то-що. Щоб організувати громадську думку навколо зборів, необхідно під час переведення праці серед молоди й населення підкреслити особливо своєчасну 100% явку призовників на збори. Окрім того необхідна широка участь комсомольських осередків в організації «ленкуточків».
На учбових пунктах, у військових куточках, у клубах, сельбудах і хатах-читальнях сітка військових куточків, ще не зовсім поширена. Це необхідно й тому, що число Ленкуточків на учбових пунктах не зможуть цілком обслуговувати призовників і необхідно буде використовувати: місцеві клуби, сельбуди та хати-читальні.
Обмаль літератури на минулих зборах надзвичайно пошкодив праці, у звязку з чим в цьому році необхідно виділити з місцевих книгарень, необхідну кількість літератури особливо в царині військового напрямку.
Цьогорічні збори ріжнитимуться від минулих зборів тим, що по ротах будуть організовані комсомольські колективи, а тому, питання керовиицва Райкомів працею комсомольських колективів набирає особливого значіння. Крім того необхідно, щоб колективи були об’єднані за 1-2 дні до зборів, бо коли прибудуть призовники на учбові пункти, щоб колективи змогли відразу розпочати свою працю.
Прискореність організації колективів та розподіл праці серед допризовників залежить від керовництва Райкомів, а тому Райкоми повинні звернути особливу увагу на працю колективів.
