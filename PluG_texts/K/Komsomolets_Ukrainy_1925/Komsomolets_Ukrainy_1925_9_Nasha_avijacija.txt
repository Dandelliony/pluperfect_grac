Цими днями пресою опубліковано звіт «Дерулюфта» а «Укрповітряшлях» за 5 місяців літнього сезону цього року.
Нагадаємо, що «Дерулюфт» обслуговує такі повітряні лінії: Москва — Кенігсберг — Берлін, а «Укрповітряшлях» — Харків, — Київ, Харків — Одеса, Харків — Москва й Харків — Ростов на Дону. Лінія «Дерлюфта» має 1.800 кілометрів, «Укрповітряшляху» — 2.200 кілометрів.
Обидві лінії за 5 місяців разом перевезли 2.700 чоловіка, пасажирів та 60.000 кілограмів (цеб-то 3.750 пудів). По українських шляхах перевезено з цієї кількості 9.643 кілогр.
Всього пройдено в повітрі 571.000 кілометрів, з них припадає на вчасток Москва — Берлін 415.733 кілометра.
Друга наша авіяційна організація «Добролет» одержала повідомлення з Берліну, що незабаром німецькі авіяційні кампанії бажають встановити постійне повітряне сполучення між Берліном й Владивостоком. В той час як подорож залізницею по цій лінії триватиме 360 годин й то експресом (найшвидчим поїздом), сполучення-ж по повітряній лінії буде тривати 120 годин.
Устаткувати цей новий шлях тепер не буде дуже трудно, бо від перельоту Москва — Пекін зосталися всі споруджені гарні посадочні майданці.
Протягом кожного року можна буде 8-9 місяців використати для перельотів.
Це ми подали відомості про роботу наших повітряних шляхів. Що до техніки то й тут ми багато чого дійшли.
Оце недавно переведено спроби радянської авіямотоциклетки — тоб-то маленького аероплану. Зроблено вже 5 іспитових польотів, що дали гарні наслідки. Отакий авіямотоцикл (його ще називають авієтка) «Червоний літун» збудовано в Москві. Мотор цієї авієтки всього має 18 сил і вона цілком така легка, що її може котити по землі один чоловік. Ціна на таку авієтку нижче, ніж за найдешевший автомобіль.
Знятись у повітря авієтка може з двома пасажирами на височінь 2.000 метрів, із швидкістю 60 кілометрів на годину.
Завод, що вироблює ці авієтки вже одержав замовлення на будування серії таких маленьких, але зручних повітряних машин.
Друге досягнення нашої авіяції це пасажирський аероплан «УВП». Цей аероплан збудовано в Ленінграді інженером Григоровичем для «Укрповітряшляху». Наприкінці жовтня цей перший аероплан типу «УВП» зробив свій перший рейс із трьома пасажирами з Ленінграду до Москви й далі до Харкова.
Якість аероплану дуже гарна. Маючи тільки одного стосильного мотора цей аероплан уміщує лише 4 чоловіка з вантажем (всього 20 пудів) й летить із швидкістю 130 кілометрів на годину на височіні 2700 метрів. Далечінь льоту 500 кілометрів без посадки; цеб-то 4 години.
Такий аероплан дуже корисний для тих місцевостей, де не має добре устаткованих аеропланів. Коктує аероплан «УВП» багато дешевше, ніж закордонний.
Наведені нами дані про радянську авіяцію переконують нас у тому, що ми не тільки зрівнялися з авіяцією инших країн а в багатьох випадках випередили бо таких добрих по якості авіяток та маломіцних пасажирських аеропланів, як в нас, не має ні одна держава.
