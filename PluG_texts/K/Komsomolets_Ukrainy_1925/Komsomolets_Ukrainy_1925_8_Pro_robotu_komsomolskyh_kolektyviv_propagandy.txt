Заперечувати доцільність існування пропколективів при осередках не доводиться. Але треба зазначити, що в роботі цих колективів є ціла низка хиб, що часто зводять на нівець всю їхню роботу.
Головне — склад пропколективів. Осередки не завжди серйозно ставляться до цього питання. До пропколективів попадають товариші, що значно відріжняються один від одного своїм політичним розвитком. Наслідком цього буває непогодженість в роботі, — частина товаришів не бере участи в проробці питань.
Часто пропколективи не користаються популярністю та авторитетом в осередку. Комсомольці в масі своїй з роботою пропколективів зовсім не знайомі, вона проходить мимо них.
Варто уваги також і питання про пророблення матеріялів. Примірно, йде партійний з’їзд. Пропколектив починає вивчати роботу з’їзду для підготовки доповіди. Доповідь готується не по окремих питаннях, які розбиралися на з’їзді, а по всій роботі з’їзду. З цієї причини пророблення доповіди займає не менш, як 2-3 місяці. Доповідь читається в осередку і, звичайно, вона виходить надто серйозна й велика. Крім цього, займаючись підготовкою доповіди на протязі такого довгого часу, пропклектив залишає осередок на той час без доповідів і без доповідачів. Часто можна бачити, що секретар якого-небудь осередку бігає, висолопивши язик, за 2 години до зібрання, шукаючи доповідача, щоб він прочитав будь яку доповідь. Це явище особливо серйозне, бо позбавляє осередка можливости провадити планову політичну роботу.
Чимале значіння має також питання про керовника колективу. Иноді керовники підбираються такі, що по своєму розвиткові не справляються з своєю роботою, а до того, ще дуже недбало виконують свої обов’язки.
Дисципліна в пропколектививах дуже слаба. Як члени колективів, так і керовники пропколективів вважають, що вони мають право зовсім не приходити, або ходити коли-не-коли на заняття колективу.
Ще раз кажемо: не заперечуючи тому, що існування пропколективів в осередках має величезне значіння, ми зазначаємо багато хиб, на усунення яких треба буде звернути серйозну увагу.
По яких же лініях має йти оздоровлення та зміцнення роботи пропколективів?
1. Осередки, виділяючи товаришів, в пропколективи, повинні звертати увагу на те, щоб ці товариші відповідали один одному рівнем своєї політосвіти. Вирішуючи цю справу, не треба гнатися за кількістю, а треба пильнувати, щоб пропколективи були сильні своєю якістю.
2. Треба популяризувати ідею існування пропколективів серед комсомольців. На роботі пропколективу треба скупчити увагу осередку.
3. Пропколективи повинні обміркувати й приготовити доповіді по окремих, коротких питаннях, ставлячи своїм завданням, щоб як найширше їх популяризувати.
4. Райкоми та осередки повинні звертати найсерйознішу увагу на добір керовників.
5. Треба підвищити дисципліну в пропколективах. Як члени колективу, так і керовники мусять ретельно ходити на всі заняття гуртка, беручи участь в проробленні всіх вітань.
6. Роботу в пропколективах треба вести по строгому заздалегідь накресленому планові. Колектив повинен ставити собі завдання постачати всі зібрання осередку своїми доповідачами та доповідями. Ми гадаємо, що зазначені пропозиції сприятимуть оздоровленню та поліпшенню роботи пропколективів. 
