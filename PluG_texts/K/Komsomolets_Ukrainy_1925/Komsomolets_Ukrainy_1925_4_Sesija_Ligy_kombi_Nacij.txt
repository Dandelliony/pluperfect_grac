 «РОЗЗБРОЄННЯ»...
В Женеві напередодні сесії Ради Ліги Націй відбулося під головуванням Поля Бонкура (соціяліст, представник Франції) засідання бюра Ліги, на якому обмірковувалося справу про роззброєння.
Франція запропонувала звичайну формульовку, згідно з якого вона візьме участь у роззброєнні «поскільки це можна сполучати з «гарантією її недоторканости».
Англійські газети пишуть, що справа про взаємні відносини між західними державами й Союзом РСР є попередня стадія справи про розброєння, «бо доки СРСР зберігає цілком своє озброєння (!) инші держави позбавлені можливости почати загальне обмеження озброєної сили».
Після засідання Поль Бонкур заявив, що Комітет Ліги Націй по роззброєнню ухвалив утворити особливу комісію, (!) щоб підготувати (!) скликання (!) конференції по роззброєнню. Крім держав, що мають представництво в Раді Ліги Націй, взяти участь в цій конференції будуть запрохани: Німеччина, Сполучені Дердави, ССРР, Польща, Румунія, Фінляндія й Голандія.
Англійський делегат Роберт Сесіль висловлюється за те, щоб негайно вжити заходів до роззброєння. Але ж Франція вимагає, щоб роззброєння було лише після того, як буде виконано всі умови «безпечности». Франція з Англією ще не погодилися між собою.
МОСУЛЬСЬКА СПРАВА.
На загальну думку, Рада Ліги Націй віддасть Мосул Урану і вживе всіх заходів, щоб примусити Турцію покоритися її постанові.
НІМЕЧЧИНА ЩЕ НЕ ВСТУПИТЬ ДО ЛІГИ?
На цій самій сесії Німеччину повинні прийняти до Ліги.
Але Німеччина, мабуть, використає урядову кризу, як привід до того, щоб заявити, що вона ще не вступить до Ліги Націй.
