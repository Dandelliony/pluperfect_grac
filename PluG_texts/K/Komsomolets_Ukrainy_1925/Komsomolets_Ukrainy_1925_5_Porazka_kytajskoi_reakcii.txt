НАПЕРЕДОДНІ ПАДІННЯ МУКДЕНУ.
Після поразки мукденського війська зграя Чжан-Цзо-Ліна цілком розвалилася. Вельможні китайці тікають з Мукдену, головним чином, на територію японської концесії. В Мукдені — паніка. Всі крамниці й банки позачинено. Військо Чжан-Цзо-Ліна відступаючи грабує місто.
Що-хвилини сподіваються вступу Го-Сун-Ліну до Мукдену. Торговельно-промислові кола готують йому урочисту зустріч.
ПОЗИЦІЯ ЯПОНІЇ.
Японія рішила утриматися від невигідного й безкорисного зараз втручання. Командуючий японським військом лише застерігає ворожі сторони від перенесення воєнних подій на територію японської концесії.
БОРОТЬБА ЗА ТЯНЬ-ЦЗИНЬ.
Новим ускладненням боротьби в Китаї є те, що губернатор Чжилійськой провінції генерал Ли-Чжин-Ліна виступив проти народніх армій. Є чутки, що його обіцяв підтримувати У-Пей-Фу, й що він намагається повернути Тянь-Дзинь на другий Мукден. Круг Тянь-Дзина почалися бої. Військо Ли-Чжин-Ліна відступає.
ВОЄННА НАРАДА.
«Тимчасовий голова» китайського уряду Дуан-Цза-Чжун скликає в Пекіні конференцію військових керовників для обміркування становища, що утворилося.
