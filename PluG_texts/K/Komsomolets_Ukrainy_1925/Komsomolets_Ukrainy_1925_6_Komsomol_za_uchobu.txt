Розвиток виробничих сил країни та зріст комсомольської організації за рахунок селянської молоди, вимагають від комсомолу величезної уваги в справі освіти. Тепер комсомол переживає дуже відповідальний час. Кількосний зріст союзу вимагає рішучих заходів в справі створення кадрів комсомольського активу, що міг би виховати комсомольську масу в дусі ленінізму та традицій комуністичної партії. Тільки тоді, коли ми такий актив виховаємо ми позбудемось тих негативних явищ, що їх ми тепер помічаємо в комсомолі.
Бо й справді одночасно зі зростом комсомолу ми спостерігаємо протилежне явище: помічаємо вихід де-яких комсомольців з організації. Пояснюється це тим, що певна частина комуністичної молоди втеряла революційну перспективу, розгубилася в непівсько-міщанському оточенні. Яким шляхом зможемо ми побороти отой песимізм, оту упадочність, яка зараз особливо шириться в комсомольських лавах? Шлях цей — глибока виховавча робота серед молоди. За відомостями, що наведено в тезах т. т. Володимирського та Височиненка, ми бачимо, що 65% комсомольців політично неписьменні, а це значить, що вони не розуміють лінії партії в справі соціялістичного будівництва, не знають тих шляхів, що ними партія, допускаючи НЕП та приватній ринок, веде Радянський Союз до соціялістичних форм господарювання. Звідси й упадочність і песимізм і безнадія. Одже одним основним завданням комсомолу в наш час є політичне виховання молоди, передача їй партійних традицій, ознайомлення її з основними засадами Ленінізму. Для цього знов же таки потрібен гарно підготований актив та відповідне партійне керовництво. Треба збільшити політосвітню систему комсомолу гарними пропагандистами та допомогти матеріяльно.
Коли б справа йшла тільки про виховання комсомолу, то це ще було пів-біди. Та за спиною комуністичної спілки молоди стоїть багатомільйонна маса робітничо-селянського юнацтва, на яке комсомол мусить поширювати свій вплив і виховувати з нього, коли не комсомольців, то хоч свідомих радянських громадян. Те, що комсомол охопив до цього часу лише 50% робітничої молоди, говорить за те, як ще багато треба попрацювати й партії і комсомолові, щоб охопити 100% робітничої молоди й всю незаможницьку та кращу частину середняцкої молоди. Та охопивши її, треба зуміти виховати її так, як цього вимагає наш переходовий час, що характеризується з одного боку непівсько-міщансько-обивательською навалою, з другого боку елементами соціялістичного будівництва. Одже підкреслюємо, що справа політичного виховання комсомолу являється вдарною справою в наш час.
Та не мислимо ми собі політичне виховання, як щось абстрактне, одірване од нашої повсякденної практичної роботи. А тому ми мусимо скерувати виховання молоди в той бік, який принесе найбільшу користь нашим сьогодняшнім завданням.
В зв’язку з тим, що поширюється промисловість, прибувають нові кадри робітничої молоди. Нам треба виховати з неї гарно кваліфіковану зміну. Треба щоб молодь була активним поборником збільшення продукційности праці та якости продукції. А на селі перед нами стоять величезної ваги завдання: індустріялізувати сільське господарство, завести кращі способи господарювання перевести землеустрій, дати селянам досвідчених агрономів, учителів, лікарів, землемірів, то-що. Ясніше кажучи ми мусимо дати у всі галузі нашої промисловости та на село своїх червоних спеців, що в порівнянні з старими фахівцями були й політично свідомішими, і технічно краще освіченими.
Одже поширення шкіл фабзавучу, притягання молоди до активної участи в житті фабрик та заводів, як-от виробничі паради та инше, мають стати на порядку денному роботи комсомолу. Посилка комсомольців на робфаки, ВУЗ’и, індустріяльні, педагогічні та сільсько-господарські технікуми, на різні курси, ось шлях, яким ми йтимемо до створення своєї кваліфікованої сили.
І коли комсомольці зуміють ув’язати свою політичну освіту з освітою господарською, то ми матимемо гарно-підготований актив, який зуміє виховати не тільки комсомольську масу, а й всю робітничо-селянську молодь. Коли увага комсомолу буде звернена на наші сьогодняшні завдання, коли ленінська теорія буде що-дня переводитися на практиці, тоді не місце буде песимізмові та тим безнадійним мотивам, що й досі знаходять місце у комсомольських лавах.
