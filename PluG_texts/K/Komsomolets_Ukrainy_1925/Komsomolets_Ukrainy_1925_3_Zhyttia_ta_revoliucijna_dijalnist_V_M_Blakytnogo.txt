Тов. Блакитний народився року 1893 на Чернигівщині на селі, в попівській родині. Семи років він позбувся батька і лишився при матері, що жила в скрутних матеріяльних умовах на З десятинах землі. Закінчивши сільську школу йому вдалося безплатно поступити до бурси, а потім і до духовної семінарії. Звідси з 4-ої класи, тов. Блакитний, тікає до Київського Комерційного Інституту на економічний відділ.
З ранніх літ пізнавши умови злиденного, нужденного життя тов. Блакитний ще з шкільної лави старшої групи бурси, а потім семінарії бере участь спочатку в самоосвітніх гуртках, як організатор, або активний їх учасник.
Революція 1917 року застає тов. Блакитного в лавах УПСР, де він беззмінно перебуває на лівому її крилі ввесь час існування Центральної Ради. Революційність тов. Блакитного ставить його одним з керовників так званої «Лівобережної групи УПСР» і, як представника її на 3-му з’їзді УПСР, його вводиться за кандидата до ЦК.
Політика правої більшости ЦК УПСР, як зрадницької націоналістично-реакційної групи, що поруч з иншими в жовтневі дні огнем і мечем козенківських банд розправлялась з революційним робітництвом, остаточно розриває партію і з неї вилучується її ліва частина на чолі з Михайличенком, Блакитним, Шумським, що перед гетьманщиною захопили в свої руки орган УПСР «Боротьбу» й народження гетьманщини зустрінули гаслом уже класової боротьби, за що тов. Блакитного та Михайличенка було посаджено до Лук’янівсьвої в’язниці.
Далі йде боротьбистський період в революційній роботі тов. Блакитного, а після ліквідації деникінщини, зустрівшись після підпілля, партія боротьбистів під проводом тов. Блакитного, Шумського та инших вливається в КП(б)У.
З того часу тов. Блакитного висуває партія та Радвлада на відповідальні посади. Тов. Блакитний в 20-му році обирається членом ЦК КП(б)У. Тов. Блакитний член ВУЦВК’у всіх скликань: у 1921 році він обирається членом ЦВК РСФРР і до останнього часу кандидат в члени ЦВК СРСР.
Тов. Блакитний виявив великий хист в радянсько-державному будівництві. Він у своїй роботі виявив себе як справжній державний муж, що далеко бачив перспективи радянського будівництва. Тов. Блакитний був і прекрасним витриманим комуністом і втрата його особливо зараз, коли Радянська влада й партія всіх зусиль прикладає до культурного будівництва, втрата тов. Блакитного — є велика втрата.
Його хворе серце не витримало недомірної нагрузки величезної роботи. Протягом останніх 10 місяців тов. Блакитний боровся зі своєю хворобою. Та не витримало і навіки спинилось серце революціонера.
