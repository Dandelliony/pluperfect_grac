Серед поповнення 1903 року до частин Червоної армії прибуло чимало комсомольців.
Зрозуміло, що тепер ще не можна робити підсумки того, що вони собою являють та як виконують свої нові завдання. Але вже тепер видно, що більшість поповненців — свідомі хлопці, що жваво беруться до нової роботи.
Комсомольські організації частин багато збільшилися, «помолодшали». За перших ще днів старослужбовці й поповненці стали приятелями, почали працювати спільно сім’єю.
Завдання комсомольця в армії — великі й ріжноманітні. Треба бути першим у всіх справах. Треба бути за зразок і на військовому навчанні, і на політгодині, і на кухні, і в казармі. А щоб бути за зразок, треба самому все досконало знати. Тому перше завдання комсомольця-поповненця, це як найшвидче призвичаїтися до червоноармійського життя.
Перші відомості свідчать про те, що це завдання поповненці виконують добре. Молоді комсомольці, що навіть не знають ще статутів, стають для инших поповненців за зразок дисциплінованости. Ще в карантині комсомольці були найжвавіші, найактивніші серед усіх призовників.
Це свідчить про те, що до Червоної армії черговий призив увілляв нові свіжі комсомольські сили, що стануть на добру зміну старшим товаришам.
