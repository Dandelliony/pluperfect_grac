Це наймолодший Харківський Райком, бо організовано його тільки в червні 1925 року.
Не зважаючи на літній період Райком проробив велику роботу що до організаційного формування й зміцнення районної організації.
Економічне становище молоди нашого району, можна сказати, за цей час покращало. Броню заповнено на 100%, є навіть поверхброня. Усі вчаться по школах ФЗУ, по бригадах і індивідуально. Заробітня платня молоди підвищилася пересічно на 30%. Стан організації тепер добрий. Новий Райком та його бюро справляються з роботою. По осередках відчувається єдність.
Дисципліна в організації покращала. Коли влітку виплата членських унесків, одвідування зборів осередку, виконання нагрузки впало до 40%, то тепер це все піднялося до 80-90%.
Виключено з організації всього 9 чоловіка: 4 робітників, 1 селянина й 4 службовців. Викинуто їх за довге занедбання спілки, за крадіжку громадських грошей, за хуліганство й за піяцтво. Самі вийшли із спілки двоє тваришів.
Склад організації на 1 червня — 2039 членів, кандидатів — 120, а на 1 грудня — 2.543 членів, канд. — 182. З них хлопців — 78,3%, дівчат — 21,7%. Робітників — 68,2%, селян — 15,4% і решта — 16,4%. Партійне ядро — 8,4%.
Зріст організації можна охарактеризувати так: усього принято 457 чоловіка, з них робітників од верстатів — 72%, дітей робітників — 15% і нижчих службовців — 13%. Актив району, що бере безпосередню участь в роботі осередку райкому, має 232 чоловіка. Охоплено позапартійної молоди по дрібних та середніх підприємствах від 75-90%, на великих — 47%. Партійне ядро активу — 22 чол. На керовничій профроботі — 10 чол., на адміністративній — 7 чол. й на комсомольській — 15 чоловіка.
Звязок і керовництво партійного комітету добрі; осередки ЛКСМ працюють поруч із комосередками в своїй практичній роботі, за винятком одного осередку, що вирішаючи на партійних зборах питання про переобрання Завкому, добивався «рівноправности з партією».
Рекомендовано до партії 94 чоловіка.
Демократію в організації райком провадив у той спосіб, що, керуючи практичною роботою, давав осередкам змогу виявити самодіяльність.
Доказом цьому — вибори бюра осередків: наприклад ті, що вперше обрані до бюра осередків по району складають 50% загального складу. Комсомольців у бюрі 24 й 25 р. — 39%. Секретарів осередків, обраних уперше й удруге — 44%. Партійність секретарів — 36%. Дівчат, членів бюра — 37%.
Звязок і керовництво осередками з боку райкому проводилося через обслідування всіх осередків членами райкому та через окремі обслідування радянсько-шкільно-вузівських осередків і фракцій. Бюро райкому заслухало доповіді 20 осередків, обслідування яких перед цим було зроблено членами райкому. На поширеному засіданні пленуму к-ту за літній та зимовий періоди було зроблено доповіді про чергову роботу осередків, постанови розсилалися по осередках. Надсилався також план роботи райкому й щомісячний календар райкому для орієнтування в роботі осередків.
Політвиховання членів ЛКСМ, а також масова політосвітня робота влітку кульгали. Тепер взимку це все покращало. Значною хибою в нашій політосвітній роботі — це відсутність ув’язки з громадською роботою.
Інтернаціональне та військове виховання членів ЛКСМ провадиться через доповіді по осередках та бесіди по Червоних кутках. Район має 5 тирів і 5 військових кутків, відбуваються бесіди й лекції, що знайомлять слухачів з військовою технікою, а також стрільба по тирах. Влаштовані були проводи 1903 року по осередках і в районному маштабі. Загальна політосвітня робота провадиться через збори осередків, клуб, спорт та екскурсії.
З часописів члени організації передплачують найбільш «Комсомольську Правду». Стінгазет район має 6, виходять вони регулярно.
Робота серед дітей полягала в оздоровленні дітей влітку, у підготовці до оргструктури та в підготовці роботи на зимовий період. Усього було охоплено 2.225 дітей. Колективів усього 25. Робота по колективах велася в формі ріжних ігрищ, то-що. При колективах є живі й стінні газети. Піонери беруть широку участь у ріжних громадських та політичних кампаніях. Жовтенят у районі 339, робота серед них полягала в ріжних бесідах.
