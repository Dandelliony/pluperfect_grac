Боротьба з дитячою безпритульністю нині є надзвичайно серйозною справою.
На Україні є до 104.000 безпритульних дітей, з них 72.000 є по дитбудинках НКОсвіти, що утримуються на кошти державного та місцевого бюджетів, і таким чином ці діти більш менш забезпечені. 11.000 дітей перебувають по дитбудинках органів ЦКДД, причому цим будинкам загрожує закриття в звязку з тим, що органи ЦКДД з 1 жовтня позбавлені цілої низки джерел прибутків, як от кошти з держбюджету, відрахування від податків, то-що. Крім того за приблизними підрахунками ЦКДД є біля 21.000 зовсім безпритульних дітей. Спостерігається, що збільшенню числа безпритульних дітей сприяє наплив їх з голодних районів, це здебільшого сироти з сел та міст, діти безробітних батьків.
Біжучі завдання ЦКДД відшукати кошти на утримання тих 11.000 дітей, що перебувають по дитбудинках органів ЦКДД та відшукати кошти на підібрання дітей з вулиці, головним чином на транспорті. Забезпечити загальну роботу державними та громадськими коштами, скласти план остаточної ліквідації безпритульности, перевод переростків на підприємства, та детальне вивчення причин, що викликають безпритульність.
