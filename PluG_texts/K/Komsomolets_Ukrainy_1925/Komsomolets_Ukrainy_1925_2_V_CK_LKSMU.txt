ПІДГОТОВЧА РОБОТА ДО З’ЇЗДУ.
ЦК ЛКСМУ провадить підготовчу роботу до Всеукраїнського з’їзду ЛКСМУ. Готується виставка діаграм, що буде характеризувати життя комсомольської організації на Україні з часу 5-ої Всеукраїнської конференції до з’їзду.
ДИТКОМРУХ.
Цими днями виходить друге число керовничого журналу комдитруху. Готується збірка матеріялів наради в справі комдитруху.
УЧАСТЬ КОМСОМОЛУ У ПЕРЕВИБОРАХ КНС.
1-го грудня розпочалася кампанія перевиборів КНС.
ЦК ЛКСМУ звернувся з спеціяльним листом до всіх організацій ЛКСМУ про необхідність активної участи в цій кампанії.
Кампанію — зазначається в листі — треба скористати, щоб зміцнити дальнішу роботу сільосередків ЛКСМУ в організації КНС.
ОКРУЖНІ НАРАДИ КОМДИТРУХУ.
Нині проходять окружні наради в справі комдитруху. Найближчим часом до ЦК поступлять матеріяли про роботу цих рад. Намагатись повного розуміння комсомольцями постанов липневого пленуму ЦККП(б)У що до реорганізації КНС та їх завдань в нових умовах. Втягнути всіх комсомольців-членів КНС до участи в перевиборах та в обговоренні питань, що стоятимуть на перевиборчих зборах.
Вся робота в цій перевиборчій кампанії буде провадитись в тісному звязку з партосердками під цілковитим їх керовництвом.
КОШТИ ДЛЯ ПОТРЕБ КОМДИТРУХУ.
ЦК ЛКСМУ звернувся з спеціяльним обіжником до всіх Окружкомів та представників ЦК КДР, що перебувають в усіх установах соцвиху з тим, що за кошторисом ральної комісії допомоги дітям на 1925-26 бюджетний рік перепадає на кожну округу для потреб дитруху 1.200 карб. на рік (100 карб. щомісячно).
ЦК пропонував строго регулювати витрати цих коштів, бо крім них окружні бюра від центральних установ та організацій — допомоги не матимуть, ЦК запропонував використати ці кошти на купівлю дитячої та керуючої літератури, на устаткування піонерських клубів, на внутрішню роботу (екскурсії, клубна праця і т. п.).
ОБСЛІДУВАННЯ ОКРУГ.
Центральний Комітет ЛКСМУ розпочав обслідування округ. Мета обслідування — виявити усі моменти комсомольської роботи так у виробничих як і в сільських округах.
