Незабаром уже 1 січня 1926 року, відколи всі наші партійні, радянські, професійні, кооперативні організації так у центрі, як і на місцях мають «заговорити» українською мовою.
Термін цей — 1 січня — вже третій термін, коли партія наша й Радянська Влада нагадує й загадує суспільству наблизитися мовою своєю до 2 1/2 десятків мільйонів нашого селянства.
Нема чого говорити про вагу цього заходу — комсомольці про це чи не найкраще знають. Боротись за соціялізм в країні на 80 відсотків селянській — не можна, не зрушивши з мертвої точки великого шару селянського.
У справі змички, єднання міста з селом, одне з найголовніших місць посідає культурно-організаційний чинник — це мова.
У даному разі мова українська. 1 січня 1926 року — термін, коди комсомольці з’окрема яко передова частина молоди має «заговорити» мовою більшости нашого Радянського краю.
Справа в тому, що люди, здебільшого думають собі, що коли він вивчив кілька сот слів — і годі — він уже знає мову.
Ми нещодавно ходили по радянських установах і знайомились з тим, як пишуть службовці мовою українською.
Жах!
Люди вчили українські слова і не вміючи їх по людському як слід з’єднати одне з одним дуже калічать цю мову...
Отже слів замало. Треба ще де-що.
Це де-що — фразеологія, стилістика або як кажуть «дух» мови, запашність мови.
В порадах наших думаємо ми подати матерія, що через нього комсомольці, що працюють по різнісіньких установах, ба навіть ті. що просто кожну доповідь пишуть, з’агітують то-що, щоб вони говорили й писали справжньою мовою українською.
У поданих порадах ми й маємо на увазі подати кілька порад — як люди пишуть мовою українською, як справді сучасною мовою слід писати.
Поради матимуть чисто практичний ухил. З цих порад, думається, можна буде потроху вивчитися мови української.
