Відомий голанський аеропланобудівничий завод інженера Фокера виробив оце наприкінці листопаду 1925 року найновіший тип трьохмоторового аероплану. На малюнку ми його й подаємо. Кожний з моторів має 200 сил і тому швидкість цього літака досягає 200 кілометрів на годину не зважаючи на 10 пасажирів з їхнім вантажем, почтою й иншими запасами палива, їжи то-що.
ТРИЧІ З ЛОНДОНУ ДО КЄЛЬНУ.
Протягом 10 годин, рахуючи й зупинки (з 7 годин ранку й до 5 годин вечора), де-кілька днів тому відомий англійський пілот Борнард тричі перелетів з Лондону до Кельну (Німеччіна), покривши в цілому 1600 кілометрів.
РЕКОРД ВИСОЧИНИ З ВАНТАЖЕМ.
У Франції літун Клозель з вантажем у 250 кілограмів (15 пудів) знявся в повітря на височину 9300 метрів (9 верстов).
УДОСКОНАЛЕННЯ НА АЕРОПЛАНАХ.
За кордоном на аеропланах, що літають на велику далечень, тепер улаштовано ресторани (їдальні), які мають електричні кухні. Всі пасажири можуть обідати разом. Крісла, на яких сидять пасажири, збудовані так, що можна легко обернути крісла на зручні ліжка. Аеропланний мотор має спеціяльного глушителя для зменшення гуркоту, щоб не заважати пасажирам підчас відпочинку.
