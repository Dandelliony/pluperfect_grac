Під бурхливі оплески тов. Калінін говорить: «3 доручення ЦК Російської Комуністичної партії вітаю ІХ-й з’їзд КП(б)У.
Виступаючи тут з доповіддю про діяльність ЦК РКП(б) я, в першу чергу, буду говорити про справи міжнародні. З величезного числа фактів останнього часу я хотів би зупинити свою й вашу увагу на Локарнській угоді.
Локарнська угода наплавлена проти СРСР.
Конференція у Локарно, Локарнська угода є безумовно, першим, хоча й формальним об’єднанням европейських держав. Вістря цього об’єднання руками англійського консервативного уряду скеровано проти Радянського Союзу.
Локарнська конференція була організована під гаслом об’єднання і заспокоєння Европи. Питаємо, чому ж ми, рішучі прихильники повного миру, загального роззброєння, чому ми не віримо Локарно, чому ми беремо під сумнів локарнські гасла і одверто заявляємо, що Локарно ховає в собі насіння майбутніх війн?
Це пояснюється тим, що внутрішній зміст Локарно, різко відріжняється від зовнішньої локарнської полуди. Основна мета Локарно (вона заховується англійським урядом) полягає в тому, щоби організувати, з’єднати, підготовити з початку відповідну політичну ідеологію у вигляді европейського миру, а потім матеріяльно підготувати всі сили, що їх буде протиставлено Радянському Союзу. Це наше переконання базується на документальних даних.
З погляду міжнароднього становища СРСР цей акт є мінусом. 
Але, говорячи про Локарно, ми повинні також говорити про ті значні плюси, що їх ми добилися на міжнародній арені.
Повстають колоніяльні раби.
Ті події, що нині розгортаються на Далекому Сході, ймовірно, внесуть відповідні зміни у співвідношення міжнародніх сил.
Я не буду зупинятися на Сирії, на Мароко, бо усе що там відбувається досить ясно і певно говорить про боротьбу, що розгортається, безпосередньо скеровану проти експлоататорів, проти національних гнобителів.
Але події, що відбуваються у Китаї, виступають з низки тих подій, що ми їх спостерігаємо в Сирії, Мароко, як своїми размірами, так і своїм значінням. Боротьба китайського народу колоніяльного пригнічення, проти панування імперіялістів в значній мірі ускладняється переплетенням внутрішніх подій, — внутрішньої горожанської війни. І ось, коли ми підходимо до оцінки подій у Китаї, ми в першу чергу зустрічаємо цікаве явище. Я маю на увазі китайську армію. До недавнього часу ми не бачили, щоб китайський нарід активно брав участь у боротьбі сторін, ворожих між собою.
Як би ми не оцінювали скромно та обережно суть революційного руху в Китаї, ми все таки повинні сказати, що ті події, що розгортаються нині у Китаї залишають по собі глибокий слід. У світі немає таких сил, що припинили б чи придушили б китайський національно-революційний рух.
Цей рух, ударить, я не скажу смертельно, але, безумовно, жорстоко по японському й американському капіталу, а особливо по англійському. В цьому у нас нема жодного сумніву.
Ось один з найвеличезніших позитивних політичних чинників, що на цей рік особливо яскраво виявилися на міжнародньому політичному обрії.
Через голови угодовців — до єдинства.
До цього позитивного чинника я мушу приєднати ще два инших. Перший із них — боротьба за єдність професійного робітничого руху, свідками якої ми є. Ми знаємо, що головні завдання буржуазії та прислужників її, соціял-опортуністів усього світу — це ізолювати Радянський Союз.
Гасло боротьби за єдність професійного руху має на меті встановити організаційний звязок між пролетаріятом СРСР та пролетаріями всього світу. Це гасло — пряма протилежність буржуазному гаслу — ізолювати СРСР.
Другим чинником, що має величезне політичне значіння — це приїзд до СРСР західних робітничих делегацій. Наше ізольоване становище скінчилось.
Ми бачимо, як західний пролетаріят, всупереч постановам і загрозам профсоюзних лідерів, обірає делегації, надсилає їх до Радянського Союзу дізнатися, як ми живемо. Ми читали, як ці делегації повернувшись додому, розгойдують робітництво, оповідаючи правду про СРСР. Европейське робітництво починає відчувати й розуміти, що та справа, над якою ми працюємо, є не тільки внутрішньою нашою справою, а й справою усього міжнароднього пролетаріяту.
Підсумовуючи усе сказане про міжнароднє становище, я зазначаю, що коли ми з одного боку об’єднаємо ті несприятливі факти, що їх констатуємо цього року, і протиставимо їм позитивні, як от зріст хінського революційного руху, зріст боротьби пригноблених націй, боротьби за професійну єдність, одвідання робітничими делегаціями СРСР, то я гадаю, що ці позитивні чинники візьмуть верх над негативними.
Знищити господарчі ухили профспілок.
Тепер я перейду до нашої внутрішньої політики. Тут я, насамперед, зупинюсь на питанні з профсоюзами.
Наша країна є країною, де існує диктатура пролетаріяту. Відповідно до цього головну увагу наша партія та уряд СРСР звертають на пролетаріят і на організації, що об’єднують цей пролетаріат, — на профсоюзи. Останніми часами ми спостерігаємо явища, з яких видно, що той чи инший цех, майстерня, виставляючи свої економічні вимоги, не вважає за потрібне звертатися до профсоюзу за розвязаннях цих вимог. Бачимо тенденцію всі практичні питання обговорювати безпосередньо з органами керування заводу чи підприємства, обходячи профсоюз.
Звичайно, жодний професіоналіст не може не відчувати відповідальности за виробництво, за правильне керування промисловістю. Але головне й основне завдання професіоналістів — це бути виразником потреб та інтересів робітництва.
Иноді буває, що наші парторгани підмінюють собою профсоюзи. Це неправильно. Цього не повинно бути. Останній пленум ЦК РКП досить ясно вказав межі партійного керовництва профсоюзами. Ми кажемо, що позапартійна маса повинна мати змогу брати активну участь у професійній роботі, у професійному житті. Ми повинні партійне керовництво профсоюзами здійснювати так, щоб це керовництво не душило профсоюзи, не применшувало самодіяльности профорганізацій.
74 мільйони на боротьбу з безробіттям.
Із профсоюзним питанням я звязую питання боротьби з безробіттям. Товариші, за цей рік у нас до півмільйона робітників було втягнено у виробництво. Але загальне число безробітних зменшилось у дуже незначній мірі, бо за той час, коли ми втягували безробітних у виробництво, виросли нові кадри безробітних. Ці нові кадри безробітних прибули до нас із села. Через те, справа боротьби з безробіттям дуже важка. Це надзвичайно складне питання.
Наше селянство, особливо українське, є величезним резервуаром запасної робочої сили, що її не використовується. Збільшена заробітня плата, добробут міста, серед селянства створює ілюзії, що у місті — жити краще. І через це селянство, часто кидаючи своє господарство, тікає до міста.
Через те, коли ми на весь зріст ставимо питання боротьби з безробіттям ми мусимо сказати, що ця боротьба повинна провадитись не тільки в містах, а й головним чином, у селі, де це безробіття, так сказати, підготовляється. Ми повинні вжити заходів, щоби затримати селянські маси в селі, зменшити приплив безробітних з села до міста. 1925-26 року на боротьбу з безробіттям гадають витратити 74 міл. карб. — сума утроє більша проти торішньої.
Наша селянська політика. 
Робота на селі — це вічно старе і, разом з тим, вічно нове питання. Основна наша політика — зберегти союз робітництва з селянством. На недавньому пленумі ЦК це питання знов обговорювалось, причім особливо виділено було питання з середняками. Коли ми підходимо до оцінки ролі селянства, ми кажемо, що головна постать серед селянської маси — це середняк. Середняк — постать і чисельно дуже велика і впливова серед селянства. Наша політика в справі залучення селянина до активної роботи над радянським будівництвом, наше завдання полягає тут не в тім, щоб залишити в типі незаможника, а навпаки, у тім, щоб тісніше звязати малозаможницькі кола селянства з середняком. Наше завдання полягає в тім, щоб зробити бідноту авангардом, керовником середняцтва. Як же це зробити? Звичайно, тільки шляхом систематичної політичної й громадської роботи.
Останніми часами наша партія чисельно значно виросла, особливо виросла її пролетарська частина. За цей рік сталося помітне і значне оробочення російської комуністичної партії. Разом із тим іде розвиток внутрипартійної демократії. Вона, можливо, непомітна зовнішньо, формально, але з активности партійних мас, з участи їх у вирішенні питань нашого партійного життя видно, що внутрипартійна демократія розвинулась і збільшилась у дуже великій мірі.
Оглядаючись на пройдений шлях від минулого до нинішнього з’їзду партії, я мушу сказати, що на цьому шляху ми маємо значні успіхи в усіх галузях нашої діяльности, починаючи від промисловости та сільського господарства і кінчаючи безпосередньо нашими внутрипартійними успіхами.
