Відкриття конференції відбулося 18 грудня в залі Окрвиконкому.
Зі вступною промовою виступив секретар райкому т. Листовець, вказавши на великий розвиток нашої промисловости, через що збільшилися лави комсомолу й активність молоди. Перед комсомолом виникає завдання — залучити до своїх лав молодь та виховати її в Ленінському дусі. Торкаючись роботи на селі, промовець покладає надію, що конференція додержиться тієї твердої лінії, яку взяв Харківський Окружком, аби уникнути всіх помилок, що припускають де-які товариші в справі організації делегатських зборів — других спілок молоди на селі.
Труднощі, що перешкоджують нашій роботі, каже т. Листовець, з міцною дисципліною з ленінською витриманістю, за проводом партії ми подолаємо.
Після привітань від Журавлівського, Червонозаводського, Іванівського та Жовтневого райкомів і юних піонерів з доповіддю про роботу Райнаркому виступив т. Гвоздьов.
