До цього часу в нас що-місяця відбувалися районові наради робітників по дидячому руху. Але від цих нарад мало користи, бо сільські комсомольці здалеку не завжди приходили на наради, а коли й приходили то за короткий час не можна було зробити те, що слід. Зважаючи на це, райком організував на початку грудня трьохденні курси.
Курси провадилися шляхом бесід. Були розібрані такі питання: 1. Історія дитячого руху та сучасний його стан за кордоном; 2. Чергові завдання дитячого руху; 3. Громадсько-політична робота піонерів праця в сім’і та школі і 4. Праця з жовтенятами.
Робітники з села брали жваву участь у бесідах і що-найголовніше — записували обговорювали, ділилися досвідом. Добрі наслідки курсів незабаром виявилися.
Праця в багатьох загонах пішла жвавіше, а в с. Кульчіівцях організовано новий загін 40 душ дітей.
