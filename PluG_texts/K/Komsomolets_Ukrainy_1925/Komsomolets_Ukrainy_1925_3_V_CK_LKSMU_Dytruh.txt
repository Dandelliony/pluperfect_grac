ДИТКОМРУХ.
Нещодавно ЦБ Диткомруху було переведено обслідування стану дитячого руху по м. Одесі.
В результаті обслідування виявилось, що працю серед дітей поставлено як слід. Є певні досягнення в справі участи комсомольських осередків у керівництві піонерськими загонами, комуністичного їх виховання то-що. Поруч з цим відмічено також низку хиб, що їх в дальнішій роботі треба буде уникати.
ПОЛІПШИТИ ГАЗЕТУ ПОЛЬМОЛОДИ.
Польсекція ЦК ЛКСМУ намітила низку практичних заходів що-до піднесення якости газети для польської молоди «Голос Молоди».
Нині «Голос Молоди» має широкий вплив на польмолодь України, вона де-далі збільшує число передплатників. З приводу чого, Польсекція звернулась до ЦКЛКСМУ з проханням про видання «Голос Молоди» щотижнево.
Одночасно з цим ухвалила реорганізувати її в селянську газету, що буде обслуговувати молодь на цукроварнях, шкляних та горільчаних заводах і тимчасово молодь міста поруч з цим ухвалено також видати брошуру польською мовою про завдання та роботу юнкорів.
ПІДГОТОВЧА РОБОТА ПОЛЬСЕКЦІЇ.
На Всесоюзну нараду польробітників, Польбюро ЦКЛКСМУ має 8 місць, що їх розподілено по тих округах та районах у яких представництво на нараді конче потрібне. Польсекція ЦК запропонувала всім завпольсекціями в найскоршому часі надіслати до ЦК матеріяли про становище роботи в округах.
Нині ведеться жвава підготовча до наради робота.
