Радянська школа в західних областях

У вільній і дружній сім'ї народів Радянського Союзу Радянська Україна живе повнокровним творчим і радісним життям.   Всього 22 роки відділяють нас від страшного минулого, коли український народ зазнавав соціального і національного гноблення. Але за цей короткий, з погляду історії, час пройдено героічний шлях, повний боротьби і перемог. Під славним прапором партії Леніна-Сталіна ми домоглись всесвітньо-історичних успіхів. В нашій країні побудовано соціалістичне суспільство з багатою соціалістичною економікою і найпередовішою технікою.   Перемога Великої Жовтневої соціалістичної революції забезпечила всім народам Радянського Союзу розквіт радянської культури, національної формою і соціалістичної змістом.   В школах дореволюційної України могла навчатися тільки п'ята частина всіх дітей і підлітків. Чотири п'ятих молодого покоління були приречені на неписьменність. Однак і та освіта, що її набували діти трудящих, була надто вбогою, мізерною, бо так звана "народна" освіта в царській Росії для 90 процентів всіх учнів була обмежена однокласною церковноприходською і однокласною земською школою.   У середній і вищій школі могли навчатися лише діти дворян, купців, духовенства, чиновників і куркулів.   З перших років існування радянської влади на Україні освітня справа набуває великого розвитку.   На Україні за час з 1917 до 1939 року збудовано 6.170 нових шкіл на 1.043 тисячі учнівських місць. Це в переважній своїй масі прекрасні, світлі, кількаповерхові, устатковані за всіма правилами і вимогами педагогічної науки, приміщення.   Величезний розвиток культури в радянській країні супроводжується створенням міцної матеріальної бази та великим зростом асигнувань на культурне будівництво. Так порівнюючи з першою п'ятирічкою бюджет Наркомосвіти УРСР збільшився в 23 рази, досягши в 1939 році цифри 2.261 міліон карбованців, проти 95 міліонів карбованців в 1927 і 1928 році.   За роки існування радянської влади здійснено величезну програму заходів, які забезпечили великі і успіхи радянської школи, народної освіти загалом. У школах встановлено сталу структуру навчального року, встановлено твердий режим і свідому дисципліну учнів. Запроваджено стабільні навчальні плани, програму і підручники. Зміцнено органи народної освіти. Створено величезну сітку методичних установ. Все це сприяло покращенню навчання і засвоєння учнями основ наук.   В Радянській Україні вже завершено загальне початкове навчання і успішно здійснюється нове величезне завдання, поставлене планом Третьої Сталінської П'ятирічки — в справі здійснення загального середнього навчання в місті і завершення загального семирічного навчання на селі з розширенням охоплення дітей 10-річним навчанням.   Так, у містах України, в 1938—1939 році загальне середнє навчання за 7 класів уже завершено і 70 процентів випускників сьомих класів прийнято до восьмих класів середньої школи. На селі 40 процентів випускників неповних середніх шкіл охоплено навчанням у восьмих класах середніх шкіл.   Радянський уряд і більшовицька партія щоденно піклуються про учителів радянської школи. Радянський педагог піднесений на п'єдестал всенародної пошани. Кращі з них відзначені високою нагородою партії і уряду. Тільки по Україні 781 сільських учителів нагороджено орденами і медалями Союзу. 200 педагогам присвоєно звання заслужених учителів. Серед учителів України ми маємо багато славних імен, якими пишається не тільки наша республіка, але й весь Радянський Союз.   Тепер, коли український народ воз'єднаний в єдиній державі, для трудящих колишньої Західної України, що довгими роками поневірялись у панському ярмі, настала нова доба.   Весь народ Радянської України з великою радістю допомагає своїм визволеним братам відбудовувати зруйноване народне господарство, культуру і мистецтво.   Освітня політика колишньої польської держави була побудована всупереч інтересам трудящих мас, на користь лише панівної польської шляхти. Польські пани й їхні лакеї жорстоко переслідували розвиток української школи, мистецтва, літератури, розвиток української культури.   Тепер всі ці перешкоди і утиски знищені.   Цілком по-новому будується шкільна система в західних областях. Вже ліквідовано платність навчання: двері всіх шкіл — початкових, середніх і вищих — віднині широко відкриті для народу.   Скасовано поділ шкіл на державні, приватні, громадські і конфесіональні, всі школи взяті на утримання держави.   Всім дітям забезпечено можливість навчатись своєю рідною мовою.   Народний Комісаріат Освіти УРСР здійснює ряд заходів для забезпечення успішної реорганізації шкіл західних областей України. Зараз закінчується друкування 7 міліонів примірників підручників. Понад 2 міліонів з цього числа вже розподілені поміж школами західних областей.   В цьому році будуть побудовані в західних областях 30 нових шкіл. В місті Львові намічено побудувати цього року одну 2х-комп   лектну середню школу на 880 учнів. Крім того Наркомосвіти приступив до організації в місті Львові педагогічного інституту з 4-річним терміном навчання.   Всі педагогічні ліцеї західних областей реорганізуються в 3-річні педагогічні школи, які готуватимуть педкадри для шкіл західних областей.   Для того, щоб підготувати відповідну кількість політосвітних і бібліотечних працівників, працівників клубів, всі загальноосвітні ліцеї реорганізуються в політосвітні і бібліотечні школи.   Понад 6 тисяч безробітних учителів вже одержали роботу. Органи народної освіти вживають ряд заходів для надання допомоги вчителям у підвищенні їх ділової кваліфікації. По всіх західних областях України накреслено організувати обласні інститути удосконалення учителів і крім того в містах і районах педагогічні кабінети. Всі учителі вже одержали програми, навчальні плани і методичний матеріал. Поруч з цим Наркоматом освіти вже закінчено видання шкільної документації (класні журнали, щоденники, учнівські квитки, картки успішності і інше).   Реорганізація шкіл західних областей буде проведена в повній відповідності з радянською системою освіти. Діти визволеного народу набуватимуть сталих знаннів з основ наук, одержать радянське виховання. Нова школа готуватиме їх до почесного обов'язку — бути активними будівниками соціалістичного суспільства.   [Вільна Україна] 