Поезія

    На тротуарах крутих попеліє снігом І ліхтарнї далекі жмуряться, як зорі. З крамниць веселих пахне свіжим хлібом, Хтось став при шибі і про хліб говорять.   Скриплять підошви на твердім морозі Дзвінки при санях, як остання сповідь, І дзвонять, дзвонять. Дівчина на розі — Кінець терпкавий, що кінчає повість.   Зчорнілі мури кам'яних симетрій Стягає вітер, як рибак у сітях. Жебрак на сходах молиться до смерти, Ростуть на шибах папороть і квіти.   [Львівські вісті]   6 січня 1942     