Сонет

  Знов під ногами шарудять листки; Вони, мов древнє золото багряне, Нагадують душі пекучі рани І ржею зрад тавровані віки.   Що ж принесуть майбутнього роки? — Пройшли — і ще перейдуть гураґани: Вже їм назустріч підняли каштани, Погрозливо безлисті п'ястуки.   Блаженні ті, що в мир і тишу вірять! Вітає їх імлисте надвечір'я У синяві будівель і дерев; —   Та вмій відчути, як гряде нестримне, І жди, аж, тинк обсипуючи, гримне Об мури знов сердитий левій рев.   1. XI.1943   [Наші дні, 01.11.1943] 