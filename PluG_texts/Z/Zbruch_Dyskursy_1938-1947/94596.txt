Ходи до нас, замучений наш брате!

  Посланіє до закарпатських українців   Дев'ять віків дивився ти, наш брате, Поверх верхи замріяних Карпат І тугою невидні ржавив грати — Закований в мадярський каземат.   Сміялася і плакала Вкраїна — Ти знав лиш плач і безпросвітну ніч; Тобі чужа була на краще зміна, Бо хто мав знять тобі полуду з віч?   Чи наймит в рясі, що стидався слова, Яке твій пращур крізь віки беріг? Чи лінтяїв отара безтолкова, Яка половцям гнулася до ніг?   І так ішов ти крізь віки самотний, Сліпуючи в твоїх лісах ялиць; Губив в ярах твій древній спів скорботний, Перед половцем стелячися ниць.   Аж загриміли від гармат Карпати І заспівав на горах побратим; Прокинься, в'язню, і попробуй встати, Бо ти в тюрмі ходити вже відвик.   Ходи до нас, замучений наш брате! Немає більше межи нами меж. В твоїй тюрмі вже виламали грати, І ти нарешті вільно заживеш.   27. XII. 1944 р.   [Вільна Україна, 29.12.1944] 