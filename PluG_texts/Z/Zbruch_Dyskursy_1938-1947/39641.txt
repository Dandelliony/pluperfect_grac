Новітня війна і простір

В дискусіях між земляками на тему новітньої війни, зокрема в балачках у звязку з незвичайними й надзвичайними перемогами й тереновими досягненнями німецької армії на заході, завважуєте якесь особливе привязування ваги й значіння до простору, себто до величини території, як рішального оборонного засобу по боці атакованого.   В більшості — коли й не загалом — чуєте думку, що що б воно й не було, як би й не дивитись на вдосконалення засобів і метод у веденні новітньої війни — все ж таки в новітніх збройних змаганнях простір заатакованої держави може відіграти велику ролю. Заатакована держава, хоч і в технічному чи збройному відношенні слабша й відстала, але велика територіяльно, матиме змогу, спіраючись саме на своїй перевазі в просторі, так виснажити напасника, так розсіяти його сили й так всмоктати їх у себе, що він перестане бути цим грізним кулаком, що був ним для неї в першому моменті. На потвердження своїх міркувань покликуються на деякі моменти в минулих війнах, зокрема на відомий усім випадок з початком минулого століття, коли велика армія пропала саме в зустрічі з великими просторами. Ці випадки з минулого повинні потвердити правдивість і слушність їхніх спостережень, вірніше завваг.   Як поставитися до таких міркувань? Безумовно багато випадків у минулому, зокрема цей випадок промовляє на перший погляд — за ними. Але, якщо б земляки завдали собі труду і глибше проаналізували, перечитали твори фахівців, що займалися тією справою, поцікавилися спогадами учасників або, врешті, пригадали собі й один великий роман відомого письменника, що його сюжетом став саме цей момент з минулого — вони найшли б там багато дечого такого, навіть засадничого характеру, що промовляло би проти їхньої думки.   Одначе нас цікавить не минуле, а теперішнє. Те, що недавно сталося й те, що тепер діється. Ми хочемо загалом призадуматися на хвилину й торкнутися питання, чи в сьогоднішній, новітній війні простори себто територія, її величина грають рішальну ролю у справі успіху або невдачі нападу чи оборони. Наші міркування спіраємо на обсервації подій у теперішній війні й на тому, що й як та в якому часі й просторі перевела німецька армія, як зразок наймодернішої армії світу, осінню минулого року в Польщі й на провесні та весною цього року в Данії й НорвеґІї, врешті у великій травневій офензиві в Бельґії й Голяндії та продовж червня в Франції.   Вже минула світова війна мала багато доказів, що при особистій ініціятиві й більшому відсоткові ризика полководця та завдяки темпові акції — територія нападеного перестає бути для нього рішальним оборонним засобом. Стратеґія новітньої війни перейшла велике революційне потрясення. Те, що було ненарушним законом колись, те, на чому спірали свої пляни досвідні минулою війною ґенеральні штаби — втратили у теперішній війні не тільки значіння, але й загалом усякий глузд. Люди, що не хотіли придержуватися сліпо старих засад, люди, що може й виявили себе в першому моменті імпровізаторами, люди, що в їхніх задумах можна було в першому моменті бачити тільки одне велике ризико — ці люди доказали, що при вміло виробленому пляні й при доброму командуванні та таких же військових частинах — не враховуючи і самозрозумілого випосаження й озброєння — простір не є ніякою перепоною на шляху до ліквідації ворожого спротиву й оборони. Польська кампанія — перший доказ на це, хоч може й не дуже переконливий для декого. Але вже чергова велика норвежська кампанія — переконує зовсім. Бо тут простір, вірніше віддаль від бази виходу до найдальше висуненої кінцевої точки плянованої акції на півночі — дуже поважний, а своєю тереновою особливістю, також незвичайно ризиковний. Проте — у висліді успіх. Це була операція єдина у свойому роді, коли візьмемо під увагу комунікаційні труднощі, пору року й атмосферичні умовини й умовини транспорту, що дозволяли на мінімальну кількість анґажованих сил.   Черговий приклад — француська кампанія. Модерну армію Франції розбито в одному куті й території. І вже ціла територія стояла відкрита для переможця. Спротиви тут і там на шляху наступу — не могли змінити ситуації оборонців. Новітня війна внесла революцію і у ділянці часу і простору акції. Ініціятива, заскочення, розмах і шалене темпо акції та сила першого удару, виеліміновують зовсім значіння простору й величини території напаленого.   Модерна армія не лякається простору.   [Краківські вісті] 