Мирне розв'язання радянсько-румунського конфлікту по питанню про Бесарабію і північну частину Буковини

Повідомлення ТАРС   26 червня Голова Раднаркому Союзу РСР тов. Молотов В. М. зробив таке представлення румунському посланику в Москві п. Давидеску:   "В 1918 році Румунія, користуючись воєнною слабкістю Росії, насильно відторгла від Радянського Союзу (Росії) частину його території — Бесарабію і тим порушила віковічну єдність Бесарабії, населеної головним чином українцями, з Українською Радянською Республікою.   Радянський Союз ніколи не мирився з фактом насильного відторгнення Бесарабії, про що уряд СРСР неодноразово і відкрито заявляв перед всім світом.   Тепер, коли воєнна слабкість СРСР відійшла в область минулого, а міжнародна обстановка, що створилась, вимагає швидшого роз в'язання одержаних у спадщину від минулого, невирішених питань для того, щоб створити нарешті основи міцного миру між країнами, Радянський Союз вважає необхідним і своєчасним у інтересах востановлення справедливості приступити разом з Румунією до негайного вирішення питання про повернення Бесарабії Радянському Союзу.   Уряд СРСР вважає, що питання про повернення Бесарабії органічно зв'язане з питанням про передачу Радянському Союзу тієї частини Буковини, населення якої в своїй переважній більшості зв'язане з Радянською Україною, як спільністю історичної долі, так і спільністю мови національного складу. Такий акт був би тим більше справедливим, що передача північної частини Буковини Радянському Союзу могла б надати, — правда, лише в незначній мірі — засіб для відшкодування того, величезного збитку який був заподіяний Радянському Союзу і населенню Бесарабії 22-річним пануванням Румунії в Бесарабії.   Уряд СРСР пропонує королівському урядові Румунії:   1. Повернути Бесарабію Радянському Союзу;   2. Передати Радянському Союзу північну частину Буковини в межах, згідно прикладеної карти.   Уряд СРСР висловлює надію, королівський уряд Румунії прийме ці пропозиції СРСР і тим дасть можливість мирним шляхом вирішити конфлікт, що затягнувся, між СРСР і Румунію.   Уряд СРСР чекає відповідь королівського уряду Румунії протягом 27 червня ц. р.   26 червня 1940 р."   27 червня румунський посланик п. Давидеску передав товаришу Молотову таку відповідь румунського уряду:   "Уряд СРСР звернувся до румунського уроду з нотою, яка була вручена 26 червня о 10 год. вечора його превосходительством п. В. Молотовим, Головою Ради Народних Комісарів і Народним Комісаром закордонних справ, п. Давидеску, посланику Румунії в Москві.   Натхненні тим же, що і радянський уряд бажанням бачити вирішеними мирними засобами всі питання, які могли б викликати суперечності між СРСР і Румунією, королівський уряд заявляє, що він готовий приступити негайно, в самому широкому розумінні, до дружнього обмірковування за загальною згодою, всіх пропозицій, що виходять від радянського уряду і просить радянський уряд зволити вказати місце і дату, які він бажає фіксувати для цієї мети.   Як тільки румунський уряд одержить відповідь радянського уряду, він призначить делегатів, і сподівається, що переговори з 4 представниками радянського уряду будуть мати результатом створення міцних відношень доброї згоди і дружби між СРСР і Румунією.   27 червня 1940 року".   На поставлене тов. Молотовим питання, чи приймає румунський уряд пропозиції уряду СРСР про негайну передачу Радянському Союзу Бесарабії і північної частини Буковини, п. Давидеску відповів, що румунський уряд приймає ці пропозиції.   В зв'язку з цим Голова Раднаркому СРСР тов. Молотов передав вчора п. Давидеску таку відповідь радянського уряду:   "Уряд СРСР вважає відповідь королівського румунського уряду від 27 червня невизначною, бо в його відповіді не сказано прямо, що він приймає пропозиції радянського уряду про негайну передачу Радянському Союзу Бесарабії і північної частини Буковини, але оскільки румунський посланик в Москві п. Давидеску роз'яснив, що згадана відповідь королівського румунського уряду означає його згоду на пропозиції радянського уряду, уряд СРСР виходячи з цього роз'яснення д. Давидеску, пропонує:   1. Протягом 4 днів, починаючи з 2 годин дня за московським часом 28 червня очистити румунським військам територію Бесарабії і північної частини Буковини.   2. Радянським військам за цей же період зайняти території Бесарабії і північної частини Буковини.   3. Протягом 28 червня радянським військам зайняти пункти: Черновиці, Кішеньов, Аккерман.   4. Королівському урядові Румунії взяти на себе відповідальність за збереження і неприпущення псування залізниць, паровозного і вагонного парку, містків, складів, аеродромів, промислових підприємств, електростанцій, телеграфу.   5. Призначити комісію з представників радянського уряду і румунського уряду по два від кожної сторони для врегулювання суперечних питань по евакуації румунських військ і установ з Бесарабії і північної частини Буковини.   Радянський уряд настоює, щоб королівський уряд Румунії дав відповідь на вищенаведені пропозиції не пізніше 12 годин дня 28 червня.   27 червня 1940 року".   В 11 годин ранку 28 череня п. Давідеску передав тов. Молотову таку відповідь румунського уряду на останню заяву радянського уряду:   "Румунський уряд, для того, щоб мати можливість уникнути серйозних наслідків, які викликали б за собою застосування сили і відкриття воєнних дій в цій частині Європи, бачить себе зобов'язаним прийняти умови евакуації, передбачені в радянській відповіді.   Румунський уряд бажав би, однак, щоб строк, передбачений пунктами 1 і 2, був продовжений, приймаючи до уваги, що евакуацію території було б занадто важко здійснити протягом 4 днів, внаслідок дощів і повід, які попсували шляхи сполучення.   Мішана комісія, установлювана в силу пункта 5 могла б обговорити і вирішити це питання.   Імена румунських представників в цій комісії будуть повідомлені протягом дня.   28 червня 1940 року".   [Вільна Україна]     