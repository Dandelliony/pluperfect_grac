Комюніке про укладення господарської угоди ніж Німеччиною і СРСР

11 лютого ц. р. в Москві, після переговорів, що успішно закінчилися, укладена господарська угода між Союзом РСР і Німеччиною. Ця угода відповідає побажанням урядів обох країн про вироблення економічної програми товарообороту між Німеччиною і СРСР, висловленим у листах, якими обмінялись 28 вересня 1939 року Голова Ради Народних Комісарів і Народний Комісар закордонних справ СРСР тов. Молотов В. М. і міністр закордонних справ Німеччини п. фон Ріббентроп.   Господарська угода передбачає вивіз з СРСР в Німеччину сировини, компенсований німецькими поставками у СРСР промислових виробів.   Товарооборот між Німеччиною і СРСР уже в першому році дії угоди досягає обсягу, що перевищить найвищі розміри, колинебудь досягнуті від часу світової війни.   Є намір у майбутньому підвищити ще більше взаємні поставки товарів.   Від радянської сторони угоду підписали — Народний Комісар зовнішньої торгівлі СРСР тов. Мікоян А. І і торговий представник СРСР в Німеччині тов. Бабарін Є.І., а від німецької сторони особливоуповноважений німецького уряду в економічних питаннях п. Ріттер і голова німецької економічної делегації п. Шнурре.   Відгуки німецької преси на заключення господарської угоди між Німеччиною і СРСР   БЕРЛІН, 13 лютого (ТАРС). Німецькі газети сьогодні під великими аншлагами друкують на перших сторінках офіційне повідомлення про успішне закінчення радянсько-німецьких господарських переговорів і поглиблення економічного співробітництва між двома великими державами. "Фелькішер Беобахтер", "Берлінер Берзенцейтунг", "Дейче Алгемейне Цейтунг" на перших сторінках вмістили також повідомлення німецького інформаційного бюро про радянсько-німецьку господарську угоду. В цьому повідомленні підкреслюється величезне значення угоди для розвитку економічних зв'язків між обома країнами.   Литовська преса про заключення господарської угоди між Німеччиною і СРСР   КАУНАС, 13 лютого (ТАРС). Сьогодні всі литовські газети на видному місці публікують повідомлення про заключення господарської угоди між Німеччиною і СРСР.   Газета "Ліетувос Жініос" з приводу радянсько-німецької угоди пише, що підписання нової господарської угоди між Німеччиною і СРСР є великим досягненням для обох країн.   Газета "XX Амжіус" зазначає, що радянсько-німецька угода передбачає також обсяг товарообігу і між цими країнами, якого не передбачала жодна з торговельних умов, які були заключені будьколи Німеччиною за весь час її існування.   [Вільна Україна]     