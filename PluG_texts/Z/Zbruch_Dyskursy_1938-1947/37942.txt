Виступ Черчілля

ЛОНДОН, 18 червня. (ТАРС). Агентство Рейтер повідомляє, що сьогодні в Палаті громад виступив з оглядом воєнних дій прем'єр-міністр англійського уряду Уінстон Черчілль.   "Мені вже приходилося один раз говорити — сказав Черчілль, — про ту величезну воєнну катастрофу, яка сталася, коли французьке командування не зуміло відвести північну армію з Бельгії в той момент, коли йому стало відомо, що французський фронт рішуче прорваний у Седана і на річці Маас. Ця затримка привела до втрати 15 або 16 французських дивізій і вивела з дії в цей критичний момент всю англійську експедиційну армію. Коли ми врахуємо опір французської армії, яка боролась в умовах величезної переваги на боці противника в цій битві і втрати завдані ворогу, то ми зможемо з повним правом вважати, що ці 25 дивізій кращих військ прекрасно навчених і озброєних, могли б нахилити чашу ваги в нашу користь. Одначе генералу Вейгану прийшлось вести цей бій без них".   Далі Черчілль зупиняється на критиці складу уряду, яка мала місце в останній час і запропонував обмірковання цього питання перенести на закрите засідання палати.   "Події, які відбулись у Франції протягом останніх двох тижнів, — заявив Черчілль, — не з'явились для мене в ніякому розумінні несподіванкою. Насправді, ще два тижні тому я з усією ясністю, з якою тільки міг, заявив, що ми повинні бути готові до самих гірших можливостей.   Протягом останніх декількох тижнів ми успішно евакуювали велику частину наших військ, які знаходились у Франції, — декілька десятків тисяч чоловік. Сім восьмих цих військ, які ми послали у Францію з початку війни, тобто близько 350 тис. із 400 тисяч, знаходиться в Англії. Тепер ми маємо озброєних в Англії понад один з четвертю міліона чоловік. Крім цього, є місцеві частини оборони, які налічують 500 тисяч чоловік, з яких покищо тільки частина озброєна гвинтівками і другою вогнестрільною зброєю. Ми включили в склад наших озброєних сил всіх осіб, яких ми змогли постачити зброєю. В найближчому майбутньому ми одержимо великі поповнення зброї і ми маємо намір призвати в армію негайно ще значну скількість осіб. Ми також маємо армії домініонів в Англії. Канадські частини, які були висаджені в Франції, тепер евакуйовані в Англію.   Названі мною цифри великої кількості наших озброєних сил можуть викликати питання, чому вони не приймали участі в великому бою у Франції. Я повинен заявити зі всією ясністю, що крім цих дивізій, які організуються і навчаються, тільки 12 дивізій були озброєні в достатній мірі, щоби виправдати посилку їх за кордон. Наші озброєні сили, які знаходяться в Англії, будуть напевно з кожним тижнем зростати.   Вторгнення в Англію вимагало б перекинення через море багаточисленної ворожої армії. Після того, як ця армія буде перекинена, вона повинна безперервно одержувати необхідні боєприпаси і постачання, які потрібні для безперервного бою. В зв'язку з цим необхідно зупинитися на нашому флоті. В решті-решт ми маємо свій воєнно-морський флот".   Відмітивши, що він понад 30 років займався питанням про можливість вторгнення в Англію ворожої армії, Черчілль заявив, що німецький і італьянський флоти не мають до своїх послуг таких сил, щоби справитися з завданням нападу з моря на Англію.   "Наш воєнно-морський флот, заявив далі Черчілль, — ніколи не вважав, що він зможе запобігти вторгненню військ противника численністю від 5—10 тисяч чоловік, які можуть бути несподівано перекинені на наше побережжя в декількох його пунктах під прикриттям нічної темряви чи ранішніх туманів. Між іншим, враховуючи нашу воєнну міць, тільки перекинення крупних сил противника може мати який би то не було зміст, а коли це буде так, то наш воєнно-морський флот зможе гідно зустріти ці сили. Ми повинні пам'ятати, що перекинення навіть 5 дивізій, як би легко вони не були екіпіровані, потребувало б від 200—250 суден. При сучасній повітряній розвідці і використанні фотографій було б нелегким завданням зібрати і екіпірувати подібну армаду і перекинути її по морю з боку могутнього воєнно-морського флоту. Є досить великі підстави вважати, що ця армада була б зустрінута за добу до того, як вона досягла б побережжя і що війська будуть потоплені або ж знищені разом з своїм озброєнням при намірі висадитися на берег. Крім того ми маємо до послуг велику систему мінних полів, вузькі проходи через які відомі тільки нам. Коли противник матиме намір з допомогою тральщиків забезпечити вільні проходи, то знов таки наш воєнно-морський флот знищить тральщиків противника і всі інші воєнно-морські сили, які будуть їх охороняти". Зупиняючись далі на питанні, чому англійський флот не зміг перешкодити перекиненню великої армії з Німеччини в Норвегію через протоку Скагеррак, Черчілль заявив, що обстановка в протоці Ла-Манш і в Північному морі основним чином відмінна від обстановки в протоці Скагеррак, де надводний флот не міг діяти ізза близькості авіаційних баз противника. В протоці Ла-Манш і в Північному морі — вказав Черчілль, наші переважаючі воєнно-морські сили, підтримані нашими підводними човнами, будуть оперувати в тісній взаємодії".   "Зовсім очевидно, — продовжував Черчілль — що не може бути розпочато вторгнення з повітря в такому масштабі, щоб наші повітряні сили не могли швидко розгромити вторгшогося противника, якщо тільки не наступить такий момент, коли наші повітряні сили будуть рішуче подавлені противником. Тимчасом можливі висадки окремих парашутних десантів, або ж намагання висадки з літаків наземних частин. Ми повинні підготуватися зустріти цих гостей, коли їм вдасться приземлитися, але встає велике питання — чи зможемо ми розгромити авіацію Німеччини в теперішний час. Звичайно на великий жаль, ми не маємо до послуг повітряних сил, які були б в крайньому разі рівними повітряним силам нашого самого могутнього ворога. Я ні в якому разі не зменшую всієї суворості того іспиту, перед лицем якого ми находимося".   В заключення Черчілль сказав:   "Я можу запевнити палату громад і всю країну, що наші професіональні експерти, які представляють морські і повітряні сили і армію, єдинодушно радять нам продовжувати війну і стверджують, що є серйозні підстави розраховувати на остаточну перемогу.   Ми можемо спитати себе, в якому розумінні погіршилось наше становище з моменту початку війни. Воно погіршилось в результаті того, що Німеччина завоювала велику частину побережжя Західної Європи. І багато невеликих країн опинились під її пануванням. Це посилює загрозу нападу з повітря і крім того ускладнює завдання, що стоять перед нашим флотом. В випадку, коли озброєний опір Франції припиниться, що ще не зовсім ясне, хоч при всіх умовах воно різко зменшиться, німці зможуть сконцентрувати свої сили для нападу на нас. Але по вказаним мною вище причинам це не буде легким завданням. А зараз ми одержали запевнення, що з США буде надходити зброя і воєнні матеріали у все зростаючих масштабах. Особливо це відноситься до літаків і льотчиків, які будуть прибувати з домініонів і зза океанів, — а також з районів, що знаходяться поза межами досягаємости німецьких бомбардировщиків".   "Тому, — заявив Черчілль, — підводячи підсумок і дивлячись прямо в очі небезпеці, яка нам загрожує, я заявляю, що є серйозні підстави для посиленої пильності і напруження, але нема ніяких даних для паніки і переляку". Відмітивши, що англійський уряд ще не знає, що "трапиться у Франції і чи буде продовжуватися опір в самій Франції і в заморських володіннях Франції", Черчілль підкреслив, що "англійський уряд не рахує можливим звільнити французький уряд від договірних обов'язків".   [Вільна Україна] 