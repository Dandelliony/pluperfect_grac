Німецько-совітський пакт неаґресії підписано.

Текст пакту.   МОСКВА, ПАТ. По 3-годинних нарадах мін. Рібентроп та Молотов підписали пакт неаґресії, який має 7 точок.   БЕРЛІН, ПАТ. Як подає Німецьке Інформаційне Бюро, підписаний минулої ночі пакт неаґресії виглядає так:   "Німецький уряд, змагаючи до консолідації мира між СССР і Німеччиною, і опираючись на головних постановах договору невтральности з квітня 1926 р., заключив такий договір:   1. ст.: Оба контрагенти зобовязуються не вживати ніякого насилля, ніякої аґресивної акції та не робити ніякого нападу проти другої сторони ані індивідуально ані спільно з іншими державами.   2. ст.: Коли один з контрагентів став би предметом військової акції з боку іншої держави, другий контрагент у ніякій формі не поможе тій третій державі.   3. ст.: Оба уряди підтримуватимуть постійно контакт для консультації, щоб інформувати себе взаїмно про справи, які торкаються їхніх взаїмних інтересів.   4. ст.: Ніодин контрагент не братиме участи в якомунебудь угрупуванні держав, зверненому посередньо чи безпосередньо проти другої сторони.   5. ст.: На випадок спорів або конфліктів між контрагентами, без огляду на те, які справи викличуть ті спори, обі сторони полагодять ті спори чи конфлікти виключно шляхом мирної виміни приязних поглядів, а коли це буде необхідне — розємною комісією.   6. ст.: Цей пакт заключено на 10 років і коли ніодин з контрагентів не виповість його на рік перед тим речинцем, пакт буде автоматично продовжений на 5 дальших років.   7. ст.: Цей пакт буде ратифікований у найближчому часі. Обмін ратифікаційними документами відбудеться в Москві. Пакт входить у життя негайно після того, як його підпишуть".   [Діло] 