Рапорт італьянського маршала Граціані

РИМ, 23. (ТАРС). Агентство Стефані передає, що маршал Граціані направив Муссоліні рапорт про першу фазу операцій між Сіді-Баррані і Бардією (в Північній Африці). Граціані заявляє, що зразу ж після захоплення Сіді-Баррані італьянське командування в Північній Африці, додержуючи вказівок Муссоліні, почало приготування для дальшого розвитку операцій в напрямі на Мерса-Матрух. Після захоплення Сіді-Баррані, говориться в рапорті, довелося зразу ж взятися за спорудження водопроводу і шляху довжиною в 140 кілометрів від Капуццо до Сіді-Баррані. Одночасно провадилася концентрація військ і засобів для забезпечення фронту наступу. В цілях економії транспортних засобів деякі частини зробили піший перехід в кілька сот кілометрів. На початку грудня всякі труднощі були переборені, і організаційні засоби в більшій своїй частині були здійснені. Прокладений водопровод доставляв Сіді-Баррані, починаючи в 3 грудня, по 335 тис. літрів води щоденно. Роботи по збудуванню шляхів також дуже сильно просунулися. У фронтових складах продовольства, спорядження і горючого знаходилося вже майже все, що було передбачено для дальшого наступу, невистачало тільки автотранспортних засобів, які знаходилися в дорозі.   Коли крупні частини зайняли позиції, передбачені для майбутнього наступу на Мерса Матрух, маршал Граціані направив артилерію у вихідні бази Хальфайя і Сіді-Баррані, щоб забезпечити наступаючим італьянським колонам артилерійське прикриття в разі нападу ворога з південного флангу. Тим часом ще з початку жовтня повітряна розвідка відмічала невпинну концентрацію військ і бойовик засобів противника в районі на схід від Мерса-Матрух. 7 грудня один полонений, захоплений під час спроби нічної атаки на дивізію "Сірене" в Алам Рабіа, заявив, що проти італьянція буде початий наступ в найближчі 10 днів. Протягом дня 8 грудня маршал Граціані за різними симптомами відчув, що наступ противника неминучий, і попередив про це командирів. Значить, як заявив Граціані в своєму рапорті, не було ніякої несподіванки: всі були повідомлені про можливу атаку противника.   Надалі події розвивалися так: проти позицій, зайнятих італьянськими військами в пустинній і рівній місцевості, яку можна було легко пересікти і яка з тактичної точки зору не давала ніякої опори для опору, противник мав перевагу, застосувавши великі маси бронемашин і танків, моторизовану середню і важку артилерію та авіацію.   Безпосередньо слідом за сильною повітряною атакою противника проти італьянських військ з усіх боків рушили його бронетанкові частини, в результаті чого опорні пункти опору були подавлені один за одним протягом кількох годин.   В першу чергу була атакована група генерала Малетті, яка почала відступати і потім була перекинута і затягала за собою другу лівійську дивізію. Проти маси бронетанкових військ противника, які оперували на широкому концентричному фронті, дії італьянських протитанкових гармат і артилерії, які були примушені вести стрільбу зразу по багатьох дуже рухливих цілях, виявилися неефективними. Зламавши опір генерала Малетті і другої лівійської дивізії, ворог рушив на Сіді-Баррані, де дивізія чорносорочечників імені "3 січня", бомбардована як з морей, так і з повітря, чинила опір протягом двох днів. Перша лівійська дивізія зробила спробу відступити по шляху до Сіді-Баррані, але цей шлях виявився перерізаним автоброневими частинами противника. Проте, дивізія вчинила тривалий опір, знаючи, що її доля віднині була вирішена наперед. Подібне ж загрозливе становище створилося для дивізій другої лінії, які не можна було кинути в контратаку проти і бронетанкових частки противника, бо це привело до загибелі італьянських дивізій. Італьянському командуванню вдалося відтягти дивізії, що знаходяться в тилу на лінії Хальфайя — Соллум — Капуццо, де вони мали можливість підготувати оборону разом з дивізіями, розташованими ще глибше в тилу. Дивізія "Катанцаро" здійснила досить планомірний відступ. Дві третини її досягли лінії Соллума. Дивізія "Сірене" мала великі можливості уникнути натиску противника, але вона прибула в Хальфайя дуже стомленою.   Ввечері 12 грудня передові бронетанкові колони противника спробували обійти правий фланг італьянських військ в Хальфайя. Протягом 13, 14 і 15 грудня відбувалися запеклі бої в зоні Хальфайя, Сіді-Омар, Капуццо і Соллум, де війська генерала Бергонцолі, що розпочали контратаку, енергійно прагнули усунути небезпечне просочування ворожих військ, які намагалися прорвати наші лінії і відрізати італьянські війська від кріпості Бардія. Ввечері 16 грудня, коли нові механізовані колони противника наближалися з усіх боків до Соллума, Габріба, Фаізеса і Сіді-Омара і коли одна ворожа група з'явилася вже в Сіді-Азейз, асі війська генерала Бергонцолі відступили, зберігаючи порядок, до Бардії, де досі вони чинять опір ворожій атаці. Ворожий флот і авіація піддали безперервним атакам італьянські колони, які оперували вздовж побережжя між Бардїєю і Сокліц. Ворожа авіація, явно посилена новими з'єднаннями, безперервно утруднювала пересування італьянських колон до опорних пунктів опору і піддавала атакам тил, стратегічні бази, аеродроми і кріпості Тобрук і Бардія. Через погані атмосферні умови, які перешкоджали діям італьянської авіації, остання не змогла розгорнути в усій повноті свою діяльність. Італьянські бомбардувальники налітали за час бою 900 годин; винищувачі — 1.300 годин. Авіація скинула дві торпеди, 13.000 бомб, що загалом становить коло 2 тисячі тонн вибухових речовин. Число збитих ворожих літаків досягає за підтвердженими даними 42 і за непідтвердженими ще 20.   В рапорті вказується далі, що не можна передбачити дальшого розвитку цієї битви, але можна сказати, що італьянські частини проявили в ній впертість і героізм.   Ще зайвий раз, — вказує наприкінці маршал Граціані, — я підтверджую найкатегоричніше, що всі ми тут виконали свій обов'язок до меж можливого.   [Вільна Україна]     