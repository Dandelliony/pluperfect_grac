Безсмертне.

  Упало світло лихтарів На день конаючий і тихий, Та перед смертю він зустрів Посмертні свічі — дивним сміхом. І мабуть кожен з нас відчув Той сміх, як непереможну силу, Як перенесену свічу                           За межі схилу.   І це тому, я, мов у сні, Пішла серединою вулиць І очі зустрічні, ясні Не глянули, а розчахнулись! Та я минала всі вогні, Мов світло не своєї брами, Бо чула: ждане довгі дні Вже йде з безсмертними дарами.   [Наш шлях, липень, 1946] 