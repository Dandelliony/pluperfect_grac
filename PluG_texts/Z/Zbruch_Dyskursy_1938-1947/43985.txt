Поїздка Молотова в Берлін

Друга розмова між п. Гітлером і тов. Молотовим   БЕРЛІН, 13. (ТАРС). Сьогодні в другій половині дня в приміщенні нової імперської канцелярії відбулась друга розмова між рейхсканцлером Німеччини Гітлером та Головою Ради Народних Комісарів СРСР і Народним Комісаром Закордонних Справ тов. В. М. Молотовим. Під час розмови були присутні міністр закордонних справ Німеччини п. фон Ріббентроп і заступник Народного Комісара Закордонних Справ СРСР тов. В. Г. Деканозов.   Розмова тримала більше трьох годин.   Прийом у Гітлера на честь тов. В. М. Молотова   БЕРЛІН. 13 листопада. (ТАРС). Сьогодні в 14 годині за берлінським часом рейхсканцлер Німеччини Гітлер влаштував сніданок на честь Голови Раднаркому СРСР і Народного Комісара Закордонних Справ тов. В. М. Молотова.   Тов. Молотов виїхав о 13 г. 45 хв. з палацу Бельвю до імперської канцелярії в супроводі завідуючого протокольним відділом німецького міністерства закордонних справ п. Дернберга. Частини німецької армії і загони особистої охорони Гітлера, вишикувані біля під'їзду імперської канцелярії, віддали тов. Молотову військові почесті.   Разом з тов. Молотовим на сніданку були присутні Народний Комісар чорної металургії т. Тевосян, заступник Народного Комісара Закордонних Справ т. Деканозов, заступник Народного Комісара Внутрішніх Справ т. Меркулов, заступник Народного Комісара зовнішньої торгівлі т. Крутіков, заступники Народного Комісара авіаційної промисловості тт. Баландін і Яковлєв, завідувач протокольним відділом Народного Комісаріату Закордонних Справ т. Барков, повпред СРСР в Німеччині т. Шкварцев, перший секретар повпредства т. Павлов.   З німецької сторони були присутні: міністр закордонних справ п. фон Ріббентроп, керівник верховного командування озброєних сил Німеччини генерал-фельдмаршал Кентель, імперський міністр доктор Геббельс, керівник німецького трудового фронту доктор Лей, начальник відділу преси німецького уряду доктор Дітріх, видатний діяч націонал-соціалістської партії Боркай, начальник особистої канцелярії Гітлера доктор Мейснер, німецькій посол в Москві п. фон Шуленбург, начальник особистої охорони Гітлера п. Зепа Дітріх, ад'ютанти Гітлера Шауб і полковник Шмундт, завідувач протокольним відділом міністерства закордонних справ Дермберг, посланик Гевель, радник німецького посольства в Москві Гільгер.   Прийом у п. фон Ріббентропа на честь тов. В. М. Молотова   БЕРЛІН, 13. (ТАРС). Увечері 12 листопада міністр закордонних справ Німеччини п. фон Ріббентроп улаштував прийом на честь Голови Ради Народних Комісарів СРСР і Народного Комісара Закордонних Справ тов. В. М. Молотова.   На прийомі були присутні керівні діячі німецьких урядових органів, націонал-соціалістської партії, представники вищого командування німецької армії, а також особи, що супроводжують тов. В. М. Молотова, повпред СРСР в Берліні тов. Шкварцев і відповідальні працівники повпредства СРСР.   Пан фон Ріббентроп і товариш В. М. Молотов обмінялись промовами.   Відвідування Головою Раднаркому СРСР і Народним Комісаром Закордонних Справ тов. В. М. Молотовим рейхсмаршала Герінга і заступника Гітлера п. Гесса   БЕРЛІН. 13 листопада. (ТАРС). Сьогодні о 10 годині ранку Голова Раднаркому СРСР і Народний Комісар Закордонних Справ тов. В. М. Молотов зробив візит рейхсмаршалу Герінгу. Після цього В. М. Молотов відвідав пана Гесса — заступника Гітлера по керівництву націонал-соціалістською партією.   Вечеря в повпредстві СРСР в Берліні на честь Голови Ради Народних Комісарів Союзу РСР і Народного Комісара Закордонних Справ тов. В. М. Молотова   БЕРЛІН, 13 листопада. (ТАРС). Сьогодні о 7 годині вечора в повпредстві СРСР в Берліні була дана вечеря на честь Голови Ради Народних Комісарів Союзу РСР і Народного Комісара Закордонних Справ тов. В. М. Молотова. На вечері були присутні тов. В. М. Молотов, заступник Народного Комісара Закордонних Справ тов. Деканозов, повпред СРСР в Німеччині тов. Шкварцев. Народний Комісар чорної металургії тов. Тевосян, заступник Народного Комісара Внутрішніх Справ тов. Меркулов, заступник Народного Комісара зовнішньої торгівлі тов. Крутіков, заступники Народного Комісара авіаційної промисловості тт. Баландін і Яковлєв, зав. протокольним відділом НКЗС тов. Барков і інші, що супроводжують тов. В. М. Молотова, особи, а також співробітники повпредства і торгпредства СРСР в Берліні.   З німецької сторони на вечері були присутні: міністр закордонних справ п. фон Ріббентроп, начальник німецької поліції п. Гіммлер, рейхс-міністр п. Ламмерс, міністр озброєнь і боєприпасів п. Тодт, керівно німецького трудового фронту доктор Лей, начальник відділу преси німецького уряду доктор Дітріх, посланик Шмідт.   [Вільна Україна, 14.11.1940]   Комюніке про переговори Голови Раднаркому СРСР і Народного Комісара Закордонних Справ товариша В. М. Молотова з керівниками німецького уряду   Під час перебування в Берліні протягом 12 — 13 листопада цього року Голова Ради Народних Комісарів СРСР і Народний Комісар Закордонних Справ т. В. М. Молотов мав розмову з рейхсканцлером п. А. Гітлером і міністром закордонних справ п. фон Ріббентропом. Обмін думок відбувався в атмосфері взаємного довір'я і встановив взаємне розуміння в усіх найважливіших питаннях, що інтересують СРСР і Німеччину.   Тов. В. М. Молотов мав також розмову з рейхсмаршалом п. Герінгом і заступником п. Гітлера по партії націонал-соціалістів п. Гессом.   14 листопада ранком Голова Ради Народних Комісарів СРСР і Народний Комісар Закордонних Справ тов. В. М. Молотов виїхав у Москву.   Заключна розмова між тов. Молотовим і п. фон Ріббентропом   БЕРЛІН, 14. (ТАРС). 13 листопада ввечері між Головою Ради Народних Комісарів СРСР і Народним Комісаром Закордонних Справ тов. В. М. Молотовим та міністром закордонних справ Німеччини п. фон Ріббентропом відбулася заключна розмова.   Від'їзд Голови Ради Народних Комісарів СРСР і Народного Комісара Закордонних Справ тов. В. М. Молотова з Берліна   БЕРЛІН, 14. (ТАРС). Сьогодні, після двохденного перебування в Берліні, виїхав у Москву Голова Раднаркому СРСР і Народний Комісар Закордонних Справ тов. В. М. Молотов. Разом з ним виїхали в Москву нарком чорної металургії тов. Тевосян І. Т., заступник Народного Комісара Закордонних Справ тов. Деканозов В. Г. і інші особи, які супроводжують тов. Молотова.   В Москву також виїхали німецький посол в СРСР фон дер Шуленбург і повпред СРСР в Німеччині тов. Шкварцев.   О 11 годині ранку за берлінським часом німецький міністр закордонних справ п. фон Ріббентроп заїхав за тов. Молотовим в замок Бельвю для того, щоб проводити його на Ангальтський вокзал.   Проводи тов. Молотова пройшли в урочистій обстановці. Ангальтський вокзал був прикрашений зеленню і квітами. Біля головного входу були вивішені державні флаги СРСР і Німеччини. На привокзальній площі в честь тов. Молотова була вистроєна рота почесного караулу. Тов. Молотов разом з п. фон Ріббентропом пройшли вздовж фронту почесного караулу.   Для проводів з німецької сторони,  крім п. фон Ріббентропа, прибули: імперський міністр доктор Ламмере, начальник німецької поліції п. Гіммлер, керівник німецького трудового фронту доктор Лей, начальник відділу друку при німецькому уряді доктор Дітріх, статс-секретарі міністерства закордонних справ фои Вейцзекер, Боле і Кепплер, посол Ріттер, заступник Гіммлера генерал Далюге, генерал Томас, що представляв генерал-фельдмаршала Кейтеля, комендант Берліна генерал-лейтенант Зейферт, бургомістр Берліна Штеег, посланики Альтенбург, фон Твардовський, Лютнер, фон Рінтелен, Гевель, керівник відділу друку міністерства закордонних справ Шмідт і представники преси.   Тов. Молотова проводжали також співробітники повпредства і торгпредства СРСР в Берліні, з якими тов. Молотов тепло попрощався.   Подякувавши п. фон Ріббентропові за влаштований прийом, тов. Молотов попрощався з представниками німецького уряду, які проводжали його.   О 11 годині за берлінським часом поїзд відійшов від перону вокзалу.   Наліт англійської авіації на Берлін   ЛОНДОН, 14. (ТАРС). Як повідомляє агентство Рейтер з Нью-Йорку, англійські літаки зробили наліт на Берлін в ніч на 14 листопада, в той час, як тов. Молотов давав бенкет в честь вищих керівників Німеччини. Гості товариша Молотова залишались в радянському повпредстві до відбою повітряної тривоги, даного сьогодні рано вранці.   [Вільна Україна, 15.11.1940]   Телеграма Голови Раднаркому СРСР і Народного Комісара Закордонних Справ тов. В. М. Молотова рейхсканцлеру Німеччини п. Гітлеру   Голова Ради Народних Комісарів СРСР і Народний Комісар Закордонних Справ тов. В. М. Молотов відправив з радянсько-німецького кордону п. Гітлеру телеграму такого змісту:   "Рейхсканцлеру Німеччини пану Гітлеру. Берлін. Покидаючи межі Німеччини, прошу Вас, пане рейхсканцлер, прийняти подяку за радушний прийом, улаштований мені в Німеччині. Молотов. Малкіня, 14 листопада 1940 року".   Телеграма Голови Раднаркому СРСР і Народного Комісара Закордонних Справ тов. В. М. Молотова міністру закордонних справ Німеччини п. фон Ріббентропу   Голова Ради Народних Комісарів СРСР і Народний Комісар Закордонних Справ В. М. Молотов відправив з радянсько-німецького кордону міністру закордонних справ Німеччини п. фон Ріббентропу телеграму такого змісту:   "Рейхсміністру закордонних справ, його превосходительству пану фон Ріббентропу. Берлін. Будьте ласкаві прийняти, пане рейхсміністр, мою щиру подяку за широкий і теплий прийом, улаштований мені і моїм супутникам в пам'ятні дні перебування в Німеччині. Молотов. Малкіня, 14 листопада 1940 року".   Приїзд Голови Раднаркому СРСР і Народного Комісара Закордонних Справ тов. В. М. Молотова в Москву   15 листопада ц. р. в 12 годин ночі прибув із Берліна в Москву Голова Ради Народних Комісарів СРСР і Народний Комісар Закордонних Справ тов. В. М. Молотов разом з супроводжуючими його товаришами.   До прикордонної станції Малкіня тов. В. М. Молотова супроводжували представники німецького уряду в особі начальника протокольного відділу міністерства закордонних справ посланика фон Дернберга, начальника штабу зв'язку заступника Гітлера Гесса-Штенгера і капітана флоту Штефазіуса.   До моменту прибуття поїзду в Москву на Білоруський вокзал для зустрічі тов. В. М. Молотова прибули заступники Голови РНК СРСР тт. А. І. Мікоян, Л. М. Каганович, М. О. Булганін, Н. А. Вознесенський, А. Я. Вишинський, Народні Комісари тт. С. К. Тимошенко, М. Г. Кузнєцов, начальник генштабу Червоної Армії т. К. А. Мерецков, а також члени дипломатичного корпусу та німецьке посольство в Москві...   Вокзал був прикрашений прапорами. Для зустрічі тов. В. М. Молотова був виставлений почесний караул.   Разом з тов. Молотовим повернулись в Москву надзвичайний і повноважний посол Німеччини в СРСР п. фон Шуленбург і голова німецької економічної делегації в Москві п. Шнурре.   [Вільна Україна, 16.11.1940] 