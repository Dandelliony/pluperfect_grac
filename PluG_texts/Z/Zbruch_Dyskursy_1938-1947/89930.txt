Легенда Зелено-Святочної ночі.

  Малий фейлєтон . Дванадцята б'є... Північ... Довкола тиша... Така тиша, що її й вітер не скаламутить своїм подувом.. Тільки місяць розлив своє таємне світло й встеляє ним маленькі могили, що розкинулися ген-ген далеко-далеко...   — До звіту ставай! — пронеслося з могил й ехом відбилося й понеслося полями, лісами, нивами...   — До звіту ставай!   Заворушилося... Задрижала земля й... Що це?   З могил виходять тіні... Ні. не тіні, а душі Тих, які тут лежать. З червоними плямами на обличчі, на грудях, на головах... Молоді, старші, сивоусі діди, ба навіть — діти...   — До звіту! До звіту! — здається шепочуть їх посинілі уста.   ______   Зійшлися. Стали в ряди... Одні за одними... Ах, скільки їх тут! Тисячі, сотки тисяч, може міліони...   А перед ними високий, найвищий з них всіх... Стоїть, глядить хвилину довкола себе своїм орлиним зором, а опісля:   — Струнко! — падає команда.   — До звіту підходь!   Ось підійшов вже один і на весь ріст випрямився.   — Пане генерале, голошу, що нас тут кількадесяти прийшло з-під Крут і Базару.   — Ми з-під Києва! — звітують інші...   — Ми прийшли тут з Лисоні і Маківки.   — А ви? — питає генерал тих, що стоять збоку.   — Ми, найперші борці, галицькі добровольці СС Дивізії Галичина! У завзятому бою під Бродами й Тернополем знемоглися і лягли відпочити...   Стискає генерал долоні друзів.   — Славно хлопці! Не вмерла стрілецька слава! Не вмерла ідея, що за неї йшли ми у бій.   — Хто ж ви, що стоїте тут, у цивільному вбранні? — дивується генерал.   — Ми ті, яких кривава рука большевика замучила у підземеллях НКВД, або розстріляла у лісах, полях, долинах. Гляньте, скільки нас тут! Жінки й чоловіки, ба навіть малі діти...   Утер генерал сльозу, що скотилася по зморщеному лиці. Підійшов до гурту і кожному стискав руку.   — Приймаю вас до нашого вояцького гурта! Ви теж заплатили за нашу ідею власною кров’ю.   Підходили одні за одними... Оповідали історію свого життя і... смерти... А він кожному стискав руку, до кожного привітливо усміхався...   У цьому менті заграла сурма...   — Тра... pa... ра...   Заслухалися всі у звук вояцької сурми...   — Що це? — питали одні одних...   — Це йдуть наші сини, брати, діти... Йдуть старий і молодь... Йдуть у новий, завзятий бій... Йдуть поруч найкращих вояків світу... Гляньте! Рідні прапори мають...   Генерал замовк.   — Бух... Бух... Тр... тр... тр...   — Чуєте? У вогні гармат кується наша доля,.. — крикнув генерал.   "А ми тую червону калину підіймемо"... — неслися звуки пісні.   — Та сама пісня, що і ми її співали, йдучи у бій... — завважив хтось.   — Бо вічна ідея, що її ми окупили найвищою ціною, нашою кров'ю — промовив генерал.   Легенда Свят-Зеленої ночі... Вона житиме вічно, як вічно буде жити український народ.   [Львівські вісті, 04.06.1944]   