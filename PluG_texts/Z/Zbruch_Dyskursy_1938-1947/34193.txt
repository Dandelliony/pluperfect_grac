Обов’язкова постанова №24 Львівської Міськради

від 6 березня 1940 року   Про правила їзди у трамваях   Для врегульовання проїзду пасажирів в трамваях м. Львова — Міська Рада на підставі §4. арт. 31 адміністративного кодексу постановила: надати чинності нижчезазначеним правилам їзди в комунальних трамваях:   1) Входити до вагона пасажирам дозволяється тільки з задньої площадки. Виходити з вагонів дозволяється тільки з передньої площадки. Пасажирам забороняється входити до вагону та виходити з нього з лівого боку за напрямком руху вагонів.   Примітка: Входити у вагони з передньої площадки дозволяється тільки:   а) членам Уряду, членам президії облвиконкому, членам президії Міської Ради, Райрад та орденоносцям;   б) особам, що мають на це особистий дозвіл управління трамваїв;   в) інвалідам;   г) командному складу міліції у формі (крім молодшого) та пожежникам у бойовій формі в кількості 1 особи;   д) особам з малими дітьми на руках та вагітним жінкам;   е) учням шкіл до 5-го класу.   2) Входити та виходити з вагонів дозволяється пасажирам тільки на встановлених зупинках.   3) Забороняється пасажирам входити у вагон, або виходити підчас руху, поки він зовсім не зупиниться, а так само забороняється проїзд на східцях.   Примітка: Міліціонерам, коли бачать такі порушення лавинні зупинити вагон сигналом та зняти пасажирів.   4) Забороняється пасажирам входити у вагон, після заяви кондуктора чи вагоновода, що вільних місць немає.   5) Забороняється пасажирам проїзд, а так само перебувати підчас руху вагону на передній площадці, відчиняти передні двері вагону на передню площадку до повної зупинки вагону.   Примітка: Проїзд на передній площадці дозволяється:   а) особам, що мають спеціальний дозвіл від управління трамваю;   6) членам президії Міської Ради та Райрад;   в) робітникам комскладу міліції (крім молодшого) у формі в кількості не більше 2-х осіб;   г) пожежникам у бойовій формі в кількості не більш 1 особи (у випадках пожежі кількість пожежників не обмежується);   д) міліціонерам та молодшому комскладу міліції дозволяється проїзд на задній площадці з тим, щоб робітники міліції входили до вагонів після того, як зайдуть пасажири і не припускати перевантаження.   6) Загальна кількість пасажирів не повинна перебільшувати 3-х осіб, крім вагоновода.   7) Забороняється пасажирам проїзд без квитків, кожний пасажир повинен взяти квиток для проїзду — зараз же після посадки, без особистого запропонування кондуктора.   За виявлення пасажирів без квитка, контрольорам надається право оштрафувати вартістю в 5 квитків.   Примітка: Безкоштовним проїздом у трамваї користуються:   а) Члени Верховної Ради Союзу РСР і УРСР, члени президії облвиконкому, Міськради та Райрад за своїми особистими посвідченнями;   б) особи, що мають спеціальні довідки від управління трамваю;   в) співробітники міліції у формі по одному на кожній площадці;   г) пожежники у бойовій формі по одному на передній площадці;   д) діти до 3-х років, в супроводі дорослих, коли не займають окремого місця;   е) особи, що мають ордени Союзу РСР та інших Республік, "Герої Радянського Союзу та герої праці, а також персональні пенсіонери республіканського значення зі своїми особистими посвідченнями з фотокарткою.   Примітка: Для зручності проїзду вагітних жінок, осіб з немовлятами, або з малими дітьми та інвалідів у передній частині вагона виділено місця. Інші пасажири мають право займати ці місця тільки тоді, коли у вагоні немає осіб, для яких ці місця призначені.   8) Пасажири повинні показувати квитки кондукторам та контрольорам трамваю за першою їх вимогою. Забороняється пасажирам передавати квитки один одному. Пасажир, що загубив квитка, повинен купити нового.   Пасажирам дозволяється мати при собі ручний багаж не більше 16 кілограм, при чому багаж до 8 кг., якщо він не має окремого місця, у вагоні перевозиться, якщо багаж займає окреме місце, або його більш 8 кг, то він перевозиться по окремих квитках за відповідним тарифом. Багаж, що забирає більш як одно місце для пасажира перевозити забороняється. У кожному разі забороняється перевозити багаж, що має неприємний запах, що брудить вагон, одяг пасажирів, або обриває фарбу вагонів, скорозапальні та вибухові речовини (газ, бензина, нафта), кінофільми, тварини та птахи.   Провіз багажа на передньому помості моторового вагону забороняється.   10) Забороняється пасажирам, як у середині вагону так і на площадках курити, плювати, лускати насіння, становити дітей на сидіння, давати сигнальні дзвінки, відчиняти вихід з лівого боку вагону та вікна.   11) Забороняється розмовляти з вагоноводами підчас руху трамваю.   12) Забороняється проїжджати у вагонах:   а) арештованим з вартовими,   б) особам у п'яному стані.   За розбиття віконного скла, або пошкодження частин вагону винні в цьому пасажири повинні заплатити вартість пошкодженого.   13) Нагляд за виконанням цієї постанови покласти на органи Міліції і на управління трамваю.   14) За порушення цих правил надається право органам міліції накладати на місці порушення штраф у розмірі не більш 3-х карбованців.   15) Ця постанова набуває чинності через 10 днів, після оголошення.   Голова Міськради ЄРЕМЕНКО.
Секретар Міськради ЛОПАТІНА.   [Вільна Україна] 