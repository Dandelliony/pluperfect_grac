Осінь.

      Послухай, чуєш? Вітер грає Журливу пісеньку в імлі І лист, мов мрія золотая, Мережить чорну тінь землі.         Горою хмари білогриві, Лиш де-де вигляда блакить. Послухай, чуєш? Гай дрімливий Пожовклим листям шелестить.         І даль, мов сон хвилин забутих, Туманним тріпає крилом. Послухай, чуєш? Верби круті Лелек прощають за селом.         Воронням смуток по долині І круком смуток по ріллі. Послухай, чуєш? З вітром линуть Пісні відлетних журавлів.   ***   І осінь вже... Жовтіє лист, Зелена шата в'яне, Горить все в золоті намист, Лиш небо олив'яне Насупилось, мов дідуган Свої кошлаті брови. Сповив поля блідий туман, Снуються в нім корови, Лунає сміх, горять огні, Хтось на сопілці грає. В тумані тихо, наче в сні Пожовклий лист спадає...   [Радянський Львів, №1, січень 1946] 