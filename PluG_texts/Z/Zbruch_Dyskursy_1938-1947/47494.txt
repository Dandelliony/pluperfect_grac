Забудьте торг життя на мить

Забудьте торг життя на мить, Втишіться, Господь з вами, Чи чуєте?... Вона летить Надземними шляхами! Вона, колядка...   Боже мій, Спішіться, сестро, брате, Назустріч гості дорогій Йдіть і ведіть до хати!   І посадіть і, де святі Сідають, на покуті, Вона ж несе вам золоті Лєґенди незабуті.   І, як вечеру раз у рік Так тихо споживали, Немов це був не борщ, а лік І чари, а не страви.   Лєґенди, як то були Дітьми у рідній хаті До свят-вечері за столом Сідали брат при браті,   Як батько просфору ломив І з мамою, з сестрою Ділився й стіл благословив Хазяйською рукою.   А житний сніп стояв в куті І кивав колосками, Крізь вікна зорі золоті Шептали: "Господь з вами!"   Здавалося... Та що слова! Вони лиш примар того, Що чує серце й голова В час вечора святого.   Глядім в лєґенду золоту, Що йде до нас з просторів Й добудьмо з неї силу ту, Що горе перетворить.   [Краківські вісті] 