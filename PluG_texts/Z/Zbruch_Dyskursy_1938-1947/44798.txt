Перемишль напередодні виборів в місцеві Ради депутатів трудящих

П. В. Орленко секретар Перемишльського МК КП(б)У   До дня виборів, 15-го грудня, залишилось кілька днів. Кожний день передвиборчого часу все більше і яскравіше показує згуртованість звільненого народу навколо комуністичної партії більшовиків, любов до нашої соціалістичної батьківщини, безмежну любов і відданість до великого товариша Сталіна.   З кожним днем все більше і більше з середовища населення міста виростають вірні патріоти нашої соціалістичної батьківщини, які несуть слово більшовицької правди в широкі маси трудящих. Носії більшовицької правди — агітатори, яких зараз налічується 746 чоловік на яскравих прикладах минулого жалюгідного, безправного життя трудящих колишньої панської Польщі, на величезних досягненнях, здобутих трудящими на звільнених землях, під керівництвом більшовицької партії показують прірву між двома світами — світом капіталістичним і світом соціалістичним.   Панська Польща, яка довгі роки засадами соціального і національного гніту — меншістю панів, князів та духовенства висмоктувала піт і кров в більшості, яка не турбувалась: чи ходять діти до школи, чи є де підлікувати виснажене тіло робітника і селянина, чи має робітник працю, чи задовольняє селянина-бідняка одержаний 14 сніп від пана за свою тяжку працю.   Місто Перемишль, в якому нараховувалось більше ніж півтори тисячі купців експлуататорів, купка домовласників, десятки фабрикантів були повноправними володіями міста повноправними і по "конституції", в той-же час десятки тисяч робітників стомлення на них — капіталістів працею, або викинутих з роботи за "провини" перед багатіями залишались без прав на працю, освіту, соціальне забезпечення, без прав обирати і бути обраними. Тому не дивно, коли тов. Скиба Анна — дружина робітника, який зазнав безробіття і за політичну діяльність відсидів 5 років в тюрмі, — коли її висунули кандидатом в депутати до міської Ради, а окружна комісія зареєструвала, за слізми радості вона зуміла висловити лише одно "дожила таки я, що і нам довіряють і мене висунуто. Дякую за довір'я".   Таких, кому не довіряли, кого не висували за польської влади, була переважна більшість — це були робітники і бідні селяни.   Минуло та ніколи не вернеться тяжке безправне життя. Лише 14 місяців минуло з того часу, як волею більшовицької партії, волею багатоміліонного радянського народу м. Перемишль став радянським містом, а трудящі міста стали вільними громадянами СРСР — повноправними ковалями свого щастя.   14 місяців — це дуже короткий час, але зроблено дуже багато, зроблено з любов'ю, зроблено для себе, для своєї соціалістичної батьківщини.   Немає в місті безробітних. Працюють всі підприємства, навіть найдрібніші, які довгі роки були законсервовані. Організовано 24 промислово-кооперативних об'єднань. В промисловості і установах міста працюють 10 тисяч 500 робітників і службовців.   Багато зроблено в галузі охорони здоров'я трудящих: відкрита міська лікарня — з відділами: внутрішній, хірургічний, інфекційний, дитячий, організована міська поліклініка з відділами — внутрішній, генекологічний, зубний, хірургічний, фізико-терапевтичний, ларингологічний, невропатологічний, відкрита дитяча поліклініка, молочна кухня, родильний будинок, тубдиспансер і інше.   В системі охорони здоров'я міста працює 75 лікарів то 98 чол. середнього медперсоналу.   Широкою сіткою магазинів державної і кооперативної торгівлі покрито місто, 178 магазинів забезпечують потреби споживачів.   Немало зроблено по благоустрою міста. За рік відремонтовано мостових 3.000 кв. метрів, збудовано нових 11 тис. кв. метрів, прокладено водопроводу — 2 кілометрів, посаджено скверів — 7 гектарів та півтори тисячі шт. дерев. Збудовано 4 тис. кв. метрів тротуарів. Реставровано 5 ресторанів, організовано 10 їдалень, реставрована баня, будується банно-прачешний комбінат, організовано міську і дитячі бібліотеки, працює державний драматичний театр.   За такий короткий термін так багато можна було зробити лише за умов радянської влади — влади робітників і селян. Ось чому трудящі міста зустріли виборчу кампанію, зустрічають день виборів не як щось чергове, — механічне, а як політичний акт, який вимагає, який кличе всіх трудящих до найактивнішої участі в здійсненні громадянських прав.   Зогріті сонцем Сталінської Конституції трудящі маси міста зустрічають день виборів великим політичним і виробничим піднесенням.   В місті організовано 520 гуртків, а в них 17 тис. виборців по вивченні Сталінської Конституції та виборчого закону — Положення про вибори.   У виборчих комісіях, окружних, дільничних працює біля 800 чол. Всі колективи робітників змагаються, борючись за достойну зустріч дня виборів.   Вдвоє збільшилась кількість, які змагаються в індивідуальному порядку робітників. Вдвоє зросла кількість ударників і стахановців. Майже зовсім ліквідовані прогули. На заводі ім. 17 вересня було на початок виборчої кампанії, що змагаються 400 робітників, а зараз — 600 94,4% всього колективу робітників виконують і перевиконують норми.   Із 14 підприємств місцевої промисловості 9 підприємств план перевиконують на 150 і більше процентів. В міжрайпромраді 70,8% всієї кількості робітників охоплені соціалістичним змаганням, 16 промислових артілей далеко перевиконують виробниче завдання, жодної рекламації на продукцію немає.   Фабрика ім. Чкалова (директор т. Побідинська), на якій працює 179 робітників — всі ударники, всі виконують виробничі завдання. Ф-ка до жовтневих свят виконала всю річну програму і до дня виборів дасть на 150 тис. карб. продукції зверх плану.   З кожним днем збільшується кількість робітників, імена яких стають відомими всім трудящим міста і області. Імена таких робітників, робітниць, як Ольшанський, завод ім. 17 вересня, систематично виконує плани на 500-600 проц. Тт. Таубман, Кноль Марія Доротяк Маріан, Бауер Марія, Бауер Регіна — виконують завдання по 500 проц. — трудящі міста зустрічають їх з великою пошаною.   Велику активність трудящі міста проявили у висуванні і обговоренні кандидатів в депутати обласних і місцевих Рад депутатів трудящих. З 6 тис. 100 чол., які повинні прийняти участь у висуванні кандидатів, фактично взяло участь 5 тис. 550 чол. Виступало по кандидатурах 401 чол.   На зборах робітників ф-ки ім. Чкалова робітник т. Доротяк сказав: "Я пропоную від колективу робітників фабрики висунути кандидатом в обласну Раду по 74 округу керівника фабрики, під керівництвом якого фабрика не знає невиконання плану — директора нашого т. Побідинську Гонорату Ігнатівну".   Робітник заводу ім. Кірова т. Фогельман на зборах робітників місцевої промисловості заявив, що партія більшовиків до виборів іде в блоці з безпартійними, а ми безпартійні робітники ідемо в блоці з комуністами, я пропоную висунути кандидатом в депутати обласної Ради по 73 округу від нашого колективу голову міськради, члена ВКП(б) т. Басараба, ця пропозиція була одноголосно підтримана.   Я пропоную висунути кандидатом в депутати міської Ради — говорить робітник Копистянський — того, хто практичною працею запалює робітників нашого заводу, кращого стахановця — раціоналізатора — т. Ольшанського Михайла Володимировича.   — Краща кандидатура в депутати міської Ради це буде робітниця — стахановка нашого заводу т. Бауер Марія, вона молода, але багато зазнала горя від фабриканта, зараз вона і стахановка і найактивніший громадський діяч я висуваю її кандидатуру кандидатом в міську Раду, — сказав директор заводу ім. 17 вересня т. Мацук", — збори одноголосно підтримали його пропозицію.   — Українська письменниця т. Кравченко довгі роки в своїх віршах і творах виступала проти експлуататорів за кращу долю трудящих, вона заслуговує на наше довір'я, я висуваю від імені нашого колективу робітників письменницю Уляну Кравченко — заявив на зборах учитель школи т. Щербак.   139 чоловік — робітників, учителів, лікарів, громадських працівників, домогосподарок, кращих із кращих, — висунутих кандидатами в депутати міської Ради, — посилають трудящі міста в Ради депутатів трудящих. Серед них 48 жінок.   Чесною працею, любов'ю до своєї батьківщини відповідають кандидати в депутати міської Ради — на виявлене їм довір'я.   Кандидат в депутати міськради тов. Ольшанський на своєму верстату довів виконання норми до 1800 проц., а цех, в якому працює тов. Ольшанський виконує денне завдання на 130 і більше процентів.   Кандидат в депутати міської Ради робітниця т. Бауер Марія, та кандидат Бауер Регіна виконують систематично завдання на 230—300 проц.   Власними прикладами високопродуктивної праці кандидати в депутати запалюють десятки і сотні інших робітників і робітниць.   Робітниця ф-ки ім. Чкалова Кноль Марія 20-го листопада дала рекордну цифру виконання норми на 1000 проц.   Робітниці заводу ім. 17-го вересня тт. Райх, Френкель, Флейшер виконують завдання на 200—250 проц.   Кочегар електростанції т. Тимейко — економить паливо на 30—35 проц.   Велику роботу проводить партійна організація міста. Сотні агітаторів комуністів і комсомольців, такі як тт. Васільєв, Шифрін, Васільєва та інші повністю виправдовують довір'я партії, вони стади бажаними гостями у своїх виборців.   Партійні організації: таможні (секретар т. Лашун), прокуратури (секретар тов. Шишацький), станції Перемишль (секретарт Покусаєв) і інші по-більшовицькому керують підготовкою до виборів на виборчих дільницях.   Немає сумніву, що трудящі м. Перемишля під керівництвом КП(б)У і ВКП(б) ведучи нещадну боротьбу з ворогами народу, з дезорганізаторами виробництва прийдуть до дня виборів з виконанням і перевиконанням виробничих планів, забезпечать у виборах непереможний блок комуністів і безпартійних.   Голосуючи за кандидатів блоку комуністів і безпартійних, трудящі міста Перемишля будуть голосувати за комуністичну партію більшовиків, за товариша Сталіна.   [Червоний Перемишль] 