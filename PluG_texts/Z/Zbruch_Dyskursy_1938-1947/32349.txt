Шведська преса про становище біло-Фінляндії

СТОКГОЛЬМ, 3 лютого (ТАРС). Декілька днів тому газета "Афтон-бладет" навела розмову американського військового кореспондента Роберта Лоу з ад'ютантом Маннергейма. На запитання Лоу, як довго витримає Фінляндія, ад'ютант відповів таким анекдотом: "Один американець упав з хмарочоса. Пролітаючи повз двадцятий поверх, він побачив у вікні свого переляканого приятеля. Щоб заспокоїти його, той, що падав, крикнув: "Покищо все йде добре".   Становище Фінляндії, закінчив свою розмову ад'ютант, аналогічне становищу падавшого американця.   Представники білофінів за кордоном, а також шведська преса кличе до світу про негайну допомогу Маннергейму.   31 січня фінляндський посланник у Парижі заявив кореспондентам англійських і американських газет, що "ми приречені на загибель, якщо не одержимо негайно допомоги. Чудеса здійснювались, але не можна чекати, що вони будуть повторюватись без кінця".   Три дні тому "Суомен сосіалідемократті" несамовито галасувала про надання допомоги білофінам і в першу чергу воєнної допомоги у великому маштабі: "Моральна підтримка, — писала газета, — може лише залікувати ті рани, які наносяться нам переважаючою нас силою. Але вона недостатня для того, щоб розбити цю силу".   Білофінські власті відкомандировують в країни Скандинавії, Західної Європи й Америки велику кількість агітаторів. В Швеції гастролює член білофінляндського сейму Фріч, досить відомий тут і зв'язаний з шведськими буржуазними колами. В одному з своїх виступів Фріч заявив, що вся фінська армія, вичерпавши свої резерви, перебуває на грані повного виснаження. "Ми, — заявив він, — повинні в першу чергу створити умови для зміни наших військ і надати нашим солдатам хоч би тиждень випочинку від цього нелюдського напруження. Ясно, що декілька тисяч чоловік нас не задовольняють".   Представники маннергеймівської кліки не обмежуються вже вимогою посилки "добровільців". Вони заявляють, що "Фінляндія потребує справжньої великої гвардії, яка змогла б змінити якщо не всі, то у всякому разі більшість стомлених і надто потріпаних частин".   Кореспонденти шведських газет, які писали до цього часу лише про "перемоги" білофінів, раптом почали в один голос кричати про перевтому фінської армії. Навіть дуже відомий своїми симпатіями до білофінів, співробітник реакційної газети "Нюа дагліт аллеханда" Гріггс опублікував статтю, яку не можна назвати інакше, як виттям про допомогу. "Фінська армія, — пише він, — повинна негайно одержати можливість виспатись і відпочити, в противному випадку може настати катастрофа".   Кореспондент провінціональної газети "Сюдсвенска дагбладет снельпостен", що об'їхав північний фронт, розповідає, шо серед біло-фінських військ "напруження нервів небувале" і що це напруження неминуче приведе до вибуху. Цей же кореспондент повідомляє про факти, що характеризують напружені відношення між фронтовиками і жителями тилу.   Кореспондент газети "Свенска дагбладет", описуючи становище в біло-Фінляндії, покладає всі надії на чудо, хоч і вважає, що нині одних чудес уже недосить.   До таких же далеко не радісних для білофінів висновків приходить у своїй підсумковій передовій статті і газета "Дагенс нюхетер".   Всі газети використовують повідомлення про напружене становище в біло-Фінляндії для агітації за негайну і широку допомогу білолофінам. Газета "Дагенс нюхетер" примушена з жалем констатувати, що "великі держави не дуже поспішають з організацією допомоги. Особливо велике занепокоєння, відмічає газета, викликала дивна поведінка політичних кіл США. Судячи по перших повідомленнях звідтіля, можна було чекати одержання кредиту швидше і в більшому розмірі, ніж його обіцяють тепер".   Шведська преса вперто мовчить про внутрішнє становище Фінляндії. Лише "Дагенс нюхетер" опублікувала нещодавно бесіду з одним з білофінських "міністрів", який відмітив надзвичайно важке становище промисловості, транспорту і судноплавства. Заводи більшою частиною евакуйовані. Робітники, — заявив білофінський "міністр" соціального забезпечення Фахергольм, що перебував у Стокгольмі, — призвані в армію, пароплави шукають притулку в іноземних портах, залізниці працюють з великими перебоями, телеграфний і телефонний зв'язок порушений.   СТОКГОЛЬМ, 3 лютого (ТАРС). Шведська газета "Дагенс нюхетер" публікує телеграму агентства Гавас про те, що на запити англійських і американських журналістів в Парижі фінляндський посланник Хольма заявив: "Ми приречені на загибель, якщо не одержимо негайної допомоги".   [Вільна Україна] 