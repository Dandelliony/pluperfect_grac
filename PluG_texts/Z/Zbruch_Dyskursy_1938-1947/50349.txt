Пакт про нейтралітет між СРСР і Японією

Сьогодні ми публікуємо Пакт про нейтралітет і Декларацію, підписані в Москві тов В. М. Молотовим і пп. Мацуока і Татекава від імені СРСР і Японії.   36 років минуло з часу російсько-японської війни, яка закінчилася поразкою і портсмутським договором. Це була не поразка Росії і російського народу, це була поразка антинародного царського режиму. Протягом усіх цих років між Японією і Росією, а потім між СРСР і Японією були досить натягнуті відносини, які іноді іноді переходили в серйозні воєнні сутички. Досить згадати японську інтервенцію на Далекому Сході в 1918—22 рр., спроби деяких державних діячів Японії нав’язати свою волю Радянському Союзові, події біля озера Хасан, криваві сутички в Номонханському районі біля ріки Халхін-Гол, коли Червона Армія дала свою нищівну відсіч, — щоб зрозуміти, наскільки далекі від нормальних були взаємовідносини між СРСР і Японією. Деякі державні діячі Японії намагалися розглядати СРСР як об'єкт своєї агресивної політики. В цьому була їх глибока помилка, бо СРСР, послідовно проводячи мирну політику, нікому не дозволяє і ніколи не дозволить диктувати йому чужу його інтересам політику.   Пакт про нейтралітет і Декларація, які публікуються сьогодні, є документами великої політичної ваги, бо вони являють собою великий крок вперед по шляху поліпшення взаємовідносин між СРСР і Японією, уряди яких керувалися в даному разі "бажанням зміцнити мирні і дружні відносини між обома країнами". Пакт про нейтралітет передбачає зобов'язання підтримувати дружні відносини і взаємно поважати територіальну цілість і недоторканність СРСР і Японії. Пакт встановлює, що в разі, якщо одна з договірних сторін виявиться об'єктом воєнних дій з боку однієї або кількох третіх держав, другі договірна сторона додержуватиме нейтралітету протягом всього конфлікту.   Велике значення має Декларація, яка, у відповідності з духом Пакту про нейтралітет, являє собою взаємне зобов'язання поважати територіальну цілість і недоторканість Монгольської Народної Республіки і Манчжоу-Го. Цим самим кладеться край всякого роду дрібним прикордонним конфліктам, які порушували спокій на кордонах і були причиною постій них незгод не тільки між Манчжоу-Го і МНР, але й між Радянським Союзом і Японією.   Даний Пакт про нейтралітет має тим більше значення, що він підписаний в той момент, коли друга імперіалістична війна продовжує розширюватись і захоплювати все нові і нові країни. В такий момент нормалізація і поліпшення відносин між СРСР і Японією є дуже важливим заходом в інтересах миру і цілком відповідає проваджуваній Радянським Союзом політиці мирних відносин з своїми сусідами і іншими країнами.   Пакт про нейтралітет і Декларація розчищають шлях для врегулювання інших нерозвязаних питань між СРСР і Японією, з тому числі риболовної конвенції, тортового договору і т. д. Всі ці нерозв'язані питання, при всій їх важливості, нерідко тому так затягалися, що між Японією і СРСР не було тієї політичної згоди, яка є необхідною передумовою для розв'язання економічних питань. Тепер, коли ця передумова створена, коли обидва уряди урочисто заявили про те, що обидві сторони прагнуть до дружби, тепер відпали перешкоди, які стояли на шляху розвитку політичних і економічних взаємовідносин між СРСР і Японією. Якщо попередні уряди Японії в деяких випадках не враховували важливості додержання і зміцнення добросусідських відносин з Радянським Союзом, то нинішній уряд Японії, і в тому числі Голова Ради Міністрів п. Каное і Міністр Закордонних Справ п. Мацуока, усвідомлюють те, що мирні і добросусідські відносини між Японією і СРСР є важливішою передумовою розвитку і процвітання народів обох країн.   Підписуючи цей Пакт, Радянський Союз і Японія взяли на себе певні зобов'язання, які вони, звичайно, виконають, бо шляхи розвитку обох країн диктують їм бути насамперед добрими сусідами, не перешкоджати один одному в здійсненні своїх історичних завдань, усувати те, що подовжує ворожнечу між ними.   Вітаючи Пакт про нейтралітет і Декларацію, ми висловлюємо тверду впевненість, що вони послужать справі миру і встановленню справді мирних і справді дружніх відносин між СРСР і Японією, справі дружби між великими народами обох країн. (Передова "Правди" за 14 цвітня ц. р.).   Укладення пакту про нейтралітет між Радянським Союзом і Японією   В результаті переговорів, що відбувалися на протязі останніх днів у Москві між Головою Раднаркому СРСР і Народним Комісаром Закордоннях Справ тов. В. М. Молотовим і Міністром Закордонних Справ Японії п. Іосуке Мацуока, 13 квітня підписано Пакт про нейтралітет між Радянським Союзом і Японією, а також Декларацію про взаємне поважання територіальної цілості і недоторканості кордонів Монгольської Народної Республіки і Манчжоу-Го.   В переговорах брали участь тов. Сталін, а з боку Японії — японський посол в Москві п. Татекава.   Нижче наводиться текст Пакту і Декларації:   Пакт про нейтралітет між Союзом Радянських Соціалістичних Республік і Японією   Президія Верховної Ради Союзу Радянських Соціалістичних Республік і Його Величність Імператор Японії, керовані бажанням зміцнити мирні і дружні відносини між обома країнами, вирішили укласти Пакт про нейтралітет, і для цієї мети призначили своїми уповноваженими:   Президія Верховної Ради Союзу Радянських Соціалістичних Республік: Вячеслава Михайловича Молотова, Голову Ради Народних Комісарів і Народного Комісара Закордонних Справ Союзу Радянських Соціалістичних Республік;   Його Величність Імператор Японії: Іосуке Мацуока, Міністра Закордонних Справ, жюсанмі, Кавалера ордена Священного Скарбу першого ступеня, і   Іосіцугу Татекава, Надзвичайного і Повноважного Посла в Союзі Радянських Соціалістичних Республік, генерал-лейтенанта, жюсанмі, Кавалера ордена Висхідного Сонця першого ступеня і ордена Золотого Шуліки четвертого ступеня, які після пред'явлення один одному своїх відповідних повноважень, визнаних складеними в належній і законній формі, договорилися про таке:   СТАТТЯ 1.   Обидві Договірні Сторони зобов'язуються підтримувати мирні і дружні відносини між собою і взаємно поважати територіальну цілість і недоторканість другої Договірної Сторони.   СТАТТЯ 2.   В разі, якщо одна з Договірних Сторін виявиться об'єктом воєнних дій з боку однієї або кількох третіх держав, друга Договірна Сторона буде додержувати нейтралітет протягом всього конфлікту.   СТАТТЯ 3.   Цей Пакт вступає в силу з дня його ратифікації обома Договірними Сторонами і зберігає силу протягом п'яти років. Якщо ні одна з Договірних Сторін не денонсує Пакт за рік до закінчення строку, він буде вважатися автоматично продовженим на дальші п'ять років.   СТАТТЯ 4.   Цей Пакт підлягає ратифікації у можливо короткий строк. Обмін ратифікаційними грамотами повинен відбутися в Токіо, також в можливо короткий строк.   В засвідчення чого поіменовані вище Уповноважені підписали цей Пакт в двох екземплярах, складених російською і японською мовами, і приклали до нього свої печатки.   Складений в Москві 13 квітня 1941 року, що відповідає 13 дню четвертого місяця шістнадцятого року Сіова.   В. Молотов Іосуке Мацуока, Іосіцугу Татекава   ДЕКЛАРАЦІЯ   У відповідності з духом Пакту про нейтралітет, укладеного 13 квітня 1941 року між СРСР і Японією, Уряд СРСР і Уряд Японії, в інтересах забезпечення мирних і дружніх відносин між обома країнами, урочисто заявляють, що СРСР зобов'язується поважати територіальну цілість і недоторканість Манчжоу-Го, а Японія зобов'язується поважати територіальну цілість і недоторканість Монгольської Народної Республіки.   Москва, 13 квітня 1941 року.   По уповноваженню Уряду СРСР В. Молотов. За Уряд Японії Іосуке Мацуока, Іосіцугу Татекава.   Заява японського прем'єр-міністра п. Коное з приводу укладення пакту про нейтралітет між Радянським Союзом і Японією   ТОКІО, 14. (ТАРС). Як повідомляє агентство Домей Цусін, прем'єр-міністр Японії Думімаро Коное опублікував учора заяву з приводу заключення пакту про нейтралітет між СРСР і Японією. В заяві говориться:   Японія і Радянський Союз, що є сусідами на Далекому Сході, укріпили на міцній основі свої мирні і дружні відносини. Японський уряд протягом деякого часу вів переговори з радянським урядом, прагнучи до фундаментального урегулювання взаємовідносин Японії з Радянським Союзом. Нинішній візит в Москву міністра закордонних справ Мацуока був поворотним пунктом цих переговорів. В ході переговорів був досягнутий швидкий прогрес, що призвело до підписання 13 квітня пакту про нейтралітет міністром закордонних справ Мацуока і послом генерал-лейтенантом Татекава з одного боку і Народним Комісаром Закордонних Справ Молотовим — з другого. Одночасно опублікована декларація обох країн, у відповідності з якою Японія зобов'язується поважати територіальну цілість і недоторканість Монгольської Народної Республіки, а Радянський Союз зобов'язується поважати територіальну цілість і недоторканість Манчжоу-Го. Можна чекати, що це буде сприяти встановленню миру на кордоні Манчжоу-Го з Радянським Союзом і на кордоні Манчжоу-Го з Монгольською Народною Республікою. Я впевнений в тому, що нинішній пакт має історичне значення для японо-радянських відносин, а також в тому, що він буде значного мірою сприяти встановленню миру у всьому світі. У мене немає ніяких сумнівів в тому, що цей пакт з'явиться базою для швидкого і конкретного розв'язання різноманітних неурегульованих питань, існуючих між обома країнами.   [Вільна Україна] 