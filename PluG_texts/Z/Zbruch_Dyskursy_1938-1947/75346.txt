Тіловиховне назовництво

  Ланка тіловиховного назовництва Референтури Тіловиховання УЦК працює. Кожної середи сходяться фахівці тіловиховники разом з україністами-мовознавцями та дискутують над перемінами, хоча тепер трудно придбати усі тіловиховні видання по цей та по той бік Збруча. Також великі труднощі виринають при мовних новотворах технічної слівні.   Вже сьогодні можемо подати до відома нашим читачам, тіловиховникам та змагунам, деякі висліди праці ланки тіловиховного назовництва, при чому зазначуємо при кожній усталеній назві в дужках досі уживані слова-терміни-синоніми. Перші праці оберталися довкола руханки, і то її початкової стадії-проруху. Саме слово "прорух" рівнозначне з назвою "зарядка" — все таки ще не усталене остаточно.   Досі узгіднено такі слова-терміни:   1) "Основна постава" (основна стійка, стан, поза, стійка звичайна).   2) "Вихідна постава" (вихідне положення, стійка, стан, поза).   3) "Вправи" — а) вільноруч (вільні вправи, вільні рухи), б) тягарцями (гантелями), в) палицею (києм, палкою), г) скакалкою (скокункою).   4) "Руки" (рамена) — а) вгору (уверх), б) вниз (вдолину), в) вліво, г) вправо, ґ) вбік (в сторону), д) на бедра або на пояс, е) на плече (барки), є) на спину, на крижі), ж) на голову або "дашком) (передовсім для дітвори в дошкіллях), з) за голову (на карк), і) перед грудьми ("пливцем").   5) "Долоні" — а) вперед, б) назад, в) назовні, г) досередини.   6) "Нахил" голови, тулуба і т, п. (згин, нахилення, нагинання).   7) "Випрям" голови, тулуба і т. п.   8) "Поворот" голови, тулуба вліво, вправо (повертання, скрут, зворот).   9) "Круг" головою, тулубом (кружіння, круження).   10) "Розмах" і "вимахи" — руками.   11) "Переднім вимахом угору" (рамена передом вверх).   12) "Бічним вимахом угору" (рамена боками вверх).   Ланка тіловиховного назовництва Референтури Тіловиховання УЦК. звертається цією дорогою до широких кол українських тіловиховників та змагунів помогти започатковану ланкою працю довести до успішного кінця в той спосіб:   1) Кожний повинен послуговуватися лише устійненими Ланкою T. Н. назвами та поширювати їх у колі своїх найближчих та в колі свого діяння.   2) Кожному даємо змогу забирати голос дотично вже устійнених назв.   Всі завваги слід пересилати на адресу Референтури Тіловиховання — Львів, вул. Семінарії ч. 13 І поверх. В цей спосіб ще перед видрукуванням окремого тіловиховного словника усунемо деякі можливі недотягнення, неправильности чи інше.   [Краківські вісті, 12.01.1943]   Дальші висліди праці Ланки тіловиховного назовництва.   У дальших своїх працях Ланка тіловиховного назовництва вирішила цілу низку слів, яких треба уживати (в дужках назви, яких не треба вживати):   Ділянка боротьби навкулачки: 23. "боротьба навкулачки", "бокс" (навкулачництво); 24. "герць навкулачки", "боксерські змагання (матч); 25. "перев'язка", "бандаж"; 26. "перев'язувати"; 27. "застава"; "заставляти"; "бльокувати"; 29. "без рішення"; 30. "боротьба на віддалі", "на відстань"; 31. "вага"; 32. а) "важка", б) "(на-)півважка", в) "середня", г) "(на-)півсередня", ґ) "легка"; д) "(на)півлегка", е) "когута"; в) "мухи"; з) "паперова".   Ділянка приладівки: 33. "поручня", "поруччя" (брусся); 34. "жердина" (жердка); 35. "кінець жердини" (кінцівка); 36. "міжпоруччя" (доріжка, вуличка); 37. "впоперек" (поперечний); 38. "подовжньо" (поздовжний); 39. висота приладу: а) "доколінно", б) "допоясно", в) "догрудно", г) "дочільно", ґ) "досяжно", д) "доскочно", е)"різновисоко"; 40. постава: а) "передом", б) "спиною", в) "боком"; 41. а) "хват" (хоп), б) "нахват" (нахоп, хват зверху), в) "підхват" (підхоп, хват з низу), г) "різнохват" (двохоп), ґ) "зворотний хват" (хоп викрутом, хват зі середини, зовні), д) "дохват" (дохоп); 42. "стійка" (стання стрімголов, на руках); 43. а) "стійка на кистях" (на руках, стрімголов), б) "стійка на грудях", в) "стійка на передпліччях" (на барках), г) "стійка на голові", ґ) "стійка на плечах", д) "стійка на ліктях" (руках) е) "стійка на спині" (на карку).   Ділянка проруху: 44. "поворот" (1/4 обороту повороту); 45. "півповорот" (1/2 обороту, повороту); 46. "поворот круґом" (цілий оборот); 47. "повний поворот" (поворот на 360°); 48. "розкрок", "ноги нарізно"; 49. "розкрочка", "стрибок ноги нарізно"; 50. "стопи разом" (споя).   [Краківські вісті, 04.02.1943] 