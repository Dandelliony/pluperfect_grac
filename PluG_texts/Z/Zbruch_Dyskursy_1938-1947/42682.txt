Виступ Рузвельта

НЬЮ-ЙОРК, 13. (ТАРС). В зв'язку з роковинами відкриття Колумбом Америки, Рузвельт виступив в Дейтоні (штат Огайо) з промовою, яка транслювалась по радіо в усі країни Латинської Америки. Рузвельт, зокрема, заявив: США мобілізують людей і ресурси і озброюються не тільки для захисту своєї власної країни, але й для того, щоб у співробітництві з іншими американськими республіками допомогти обороні всієї західної півкулі. Ми створюємо всеосяжну оборону на суші, на морі і в повітрі, достатню для того, щоб відбити напад з будьякої частини світу. США, сказав Рузвельт, вперше в своїй історії приступили до мобілізації своїх людей в мирний час. Виникнення безпрецедентної небезпеки спонукало США приступити до створення такого військово-морського флоту і такої авіації, які були б достатні для захисту всіх берегів Америки від усякої комбінації ворожих держав.   Ніяка комбінація ворожих країн Європи і Азії не зверне нас з того шляху, який ми вважаємо найбільш прийнятним для себе, і не припинить тієї допомоги, яку ми подаємо Англії. Наш курс ясний, наше рішення прийняте. Ми будемо й далі посилювати свою оборону і збільшувати свої озброєння. Ні один американець в будьякій частині американського континенту, заявив Рузвельт, не повинен сумніватися в можливій небезпеці, яка загрожує зза океану. Ми знаємо, що, коли ми спробуємо умиротворити "злі сили", схильні до завоювання всього світу, утримуючись від подання допомоги тим, хто стоїть на їх шляху, то ми тільки прискоримо наближення того дня, коли вони нападуть на нас. Народ США і народи всієї решти Америки відкидають доктрину умиротворення. Вони розуміють, що ця доктрина являє собою найважливіше знаряддя агресивних країн.   Коли ми говоримо про захист Західної півкулі, сказав далі Рузвельт, ми маємо на увазі не тільки територію Північної, Центральної і Південної Америки і примикаючих до них островів, ми включаємо сюди також право мирно користуватися Атлантичним і Тихим океанами! Така була в минулому наша традиційна політика. Ми в Америці, як і раніше, вважаємо, що захист цих океанів західної півкулі проти актів агресії являє собою першорядний фактор в обороні і захисті нашої власної територіальної цілості. Ми знову підтверджуємо цю політику, щоб не було ніяких сумнівів відносно наших намірів підтримувати її. В кожній з 21 американській республіці є особи, які вважають, що курс, якого додержують американські країни, поступово втягує одну або всі країни у війну з будь-якою іншою країною або країнами, розташованими по другий бік океанів. Уже неодноразово і цілком ясно було заявлено, що наша країна не бажає воювати з будьякою іншою країною. Західна півкуля не хоче воювати ні з якою країною. Американські республіки повні рішучості співробітничати в справі забезпечення миру так само, як ми спільно співробітничаємо по створенню своєї оборони проти нападу.   [Вільна Україна]     