Розквіт більшовицької преси

Одночасно з ростом всього народного господарства визволеного краю невпинно росте і міцніє наша більшовицька преса — наймогутніша зброя більшовицької партії.   Рік тому, ще в бойовій обстановці, вийшов перший номер "Вільної України". Він був зовсім не схожий на номери газет, які видавалися тут до того часу і будувалися на матеріалах продажних бульварних писак.   Перший номер "Вільної України" був присвячений виступові по радіо Голови Радянського Уряду товариша Молотова, слова якого пролунали на весь світ і з сердечною теплотою були сприйняті трудящими колишньої Західної України і Західної Білорусії.   25 вересня минулого року вперше на визволених землях появилося справді вільне друковане більшовицьке слово. Вперше в своїй історії визволений народ побачив свою рідну більшовицьку газету.   Газети, які видавалися тут до приходу Червоної Армії, — всякі "Діло", "Новий Час" тощо, — були чужі народові, вони були зовсім відірвані від мас і не відбивали на своїх сторінках інтересів трудящих, були продажними. Це були буржуазні газети, що обдурювали маси, приховували від народу правду, затуркували його. Ось — хочби взяти таку "славнозвісну" ундівську газету, як "Діло". Вона з номера в номер підносила своїм читачам різну брехню про Радянський Союз, культивувала зоологічний націоналізм, намагалася прищеплювати народові буржуазні нрави тощо. Більше того, 5 липня 1938 року "Діло" подало цілу добірку "Як легко ошукати людей". Цією добіркою газета популяризує серед народу найдикіші факти і методи обману, які тільки існують у капіталістичних країнах.   За минулий рік у цьому краї проведена велетенська робота. Досить сказати, що за цей період на керівну радянську, господарську і громадську роботи висунуто понад 10 тисяч чол. з місцевого активу. В області відкрито сотні нових шкіл, лікарень, амбулаторій. Передова частина селянства твердо і назавжди стала на шлях колективізації: в області вже організовано понад 50 колгоспів. Існують десятки ініціативних груп по створенню колгоспів. За цей час виховано сотні і тисячі палких патріотів, вірних синів і дочок нашої соціалістичної батьківщини: таких, як Кармазин, Садовий, Кузьмінська, Стадник, Кравцов та інших. Чимало з них народ обрав депутатами соціалістичного парламенту. На фабриках і заводах появилися ударники, стахановці, багатоверстатники. Серед інтелігенції і наукових працівників завирувало нове, творче життя. В цьому не малу роль відіграла наша обласна преса.   "Вільна Україна" з самого початку з усією настійністю взялася за популяризацію досягнень нашої соціалістичної батьківщини, окремих будов, викриваючи підлу продажність всіляких панів-писак з УНДО, ППС тощо. Газета з перших же днів завоювала певний авторитет серед читачів, стала популярною газетою. Досить сказати, що тираж її з дня на день невпинно зростає і вже доходить до 50 тисяч екземплярів. Число тих, що постійно пишуть до газети; — понад 500 чоловік.   Газета значмо допомагала в роботі обласній партійній організації. Вона з номера в номер пропагувала ідеї більшовицької партії, мобілізувала і організовувала широкі маси трудящих на проведення в життя директив партії.   Поряд з ростом обласної преси, ростуть і районні газети та низова преса. Тепер в області виходить 12 райгазет і понад тисячу стіннівок. У колишній же Західній Україні, до приходу Червоної Армії, жодної газети на периферії, крім Львова, не видавалося.   Загальний тираж районних газет доходить до 45 тисяч екземплярів. Низова преса — стінні газети — в таких районах, як Бродський, Кам'янко-Струмилівський, Рава-Руський, набрала широкого розмаху. Немає жодного підприємства, села чи колгоспу, де б не виходили стінні газети. У Львові майже по всіх цехах підприємств виходять стіннівки. У творенні їх беруть участь широкі маси робітників та інженерно-технічних працівників. При чому, ріст низової преси невпинно йде вгору. За останні чотири місяці після Дня більшовицької преси, 5 травня, низова преса виросла на 300 стінгазет; набагато збільшилося і тих, що беруть у ній участь.   Але наша обласна преса і, зокрема, "Вільна Україна" має ще ряд недоліків. Головні з них полягають у тому, що до участі в газеті слабо залучається широкий партійний і безпартійний актив, зокрема інтелігенція.   ЦК ВКП(б), розглядаючи питання про штати обласних газет, установив, що в обласних, крайових і республіканських газетах повинні друкуватися головним чином матеріали не редакційного апарату, а партійного і радянського активу, господарських працівників, стахановців промисловості і сільського господарства, широких кіл радянської інтелігенції, робітничих і селянських кореспондентів.   Не завжди в роботі нашої обласної преси враховується специфіка, місцеві умови. Часто подача матеріалу, факти і досвід роботи обласних газет східних областей переносяться механічно, не зважаючи на місцеву обстановку.   Перед газетою стоїть ряд серйозних завдань. Колективізація сільського господарства, ліквідація пережитків капіталізму в свідомості людини, виховання нової людини — громадянина великої країни соціалізму, якнайскоріша ліквідація всього того, що лишилося ще від капіталізму в економіці, культурі і в добуті.   На здійснення цих завдань повинна бути мобілізована вся наша районна і низова преса.   [Вільна Україна] 