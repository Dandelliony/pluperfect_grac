Обов'язкова постанова Львівського Обласного Виконавчого Комітету 2 січня 1940 року

З метою правильного обліку біженців, що знаходяться на території Львівської області, — Львівський Обласний Виконавчий Комітет постановляє:   1. Зобов'язати всіх біженців, що проживають на території Львівської області в 8-ми денний строк перереєструватися у відділах міліції м. Львова і в відділах міліції повітів.   2. Перереєстрацію біженців почати з 10 січня 1940 року і закінчити 18 січня 1940 року за таким планом:   Прізвища біженців, що починаються на літеру:   А, Б, В, Г, — 10 січня 1941 року   Д, Є, Ж, З, — 11 січня   І, К, Л, М, — 12 січня   Н, О, П, Р, — 13 січня   С, Т, У, Ф, — 14 січня   X, Ц, Ч, Ш, — 15 січня   Щ, Е, Ю, Я, — 16 січня   Всі, хто запізнився пройти перереєстрацію в зазначений строк, проходять перереєстрацію 17 січня 1940 року.   3. Заборонити біженцям переміну місця мешкання без дозволу органів міліції по місту Львову і в повітах — відділами повітової міліції.   4. Зобов'язати житлові організації, керівників готелів, заїжджих будинків і приватних домовласників прослідкувати за явкою біженців для перереєстрації в органах РС Міліції.   5. Заборонити керівникам підприємств, установ і приватним особам приймати на роботу біженців, які не пройшли перереєстрації.   6. Заборонити керівникам житлових управлінь, готелів, а також приватним домовласникам приймати на квартири, або здавати квартири біженцям, які не пройшли перереєстрації.   7. Зобов'язати всіх керівників житлоуправлінь, готелів і приватних домовласників протягом 5 днів приписати всіх біженців, що живуть в їх будинках, в органах міліції.   8. Особи, що допускатимуть порушення цієї обов'язкової постанови, будуть оштрафовані до 100 крб.   9. Проведення в життя цієї обов'язкової постанови покладається на органи РС Міліції.   10. Особи, що будуть оштрафовані, можуть оскаржити в трьох-денний строк перед начальником обласного управління міліції.   11. Ця обов'язкова постанова входить у законну силу з дня опублікування її в газетах "Вільна Україна" і "Червоний Штандар".   Голова Львівського Облвиконкому М. Козирев   Секретар Облвиконкому М. Дриль.   [Вільна Україна] 