Біля пам'ятника Міцкевичу

В далекім Цареграді він склепив Орлині очі, сповнений жагою Шукати завжди прі, змагання, бою За сонце, що йому весь вік служив.   Його рука створила диво з див Поему, повну злагоди й спокою, — Але тією ж він хотів рукою Вести народи до гірських шпилів.   Помер герой, борець, поет, пророк, Якому нині ми сплели вінок, Коли неволі впала чорна брама.   Прийми ж від української руки Із нив радянських молоді квітки, Безсмертна тінь великого Адама!   26/ХІ—40 р.   [Вільна Україна] 