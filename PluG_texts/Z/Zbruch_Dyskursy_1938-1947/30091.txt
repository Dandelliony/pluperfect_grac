Про укладення договору про взаємодопомогу і дружбу між Радянським Союзом і Фінляндською Демократичною Республікою

2 грудня в Москві, відбувались переговори між Наркомзакоправ тов. Молотовим В. М. і головою Народного Уряду і міністром закордонних справ Фінляндії п. Куусінен О. В. в питанні про укладення договору про взаємодопомогу і дружбу між Радянським Союзом і Фінляндською Демократичною Республікою. В переговорах брали участь товариші Сталін, Ворошилов, Жданов.   Переговори закінчились підписанням договору про взаємодопомогу і дружбу між СРСР і Фінляндською Демократичною Республікою. Текст договору приводиться нижче:   Договір про взаємодопомогу і дружбу між Радянським Союзом і Фінляндською Демократичною Республікою   Президія Верховної Ради СРСР, з одного боку, і   Уряд Фінляндської Демократичної Республіки, з другого боку,   переконані, що тепер, коли героїчною боротьбою фінляндського народу і зусиллями Червоної Армії СРСР ліквідується найнебезпечніше вогнище війни створене біля кордонів Радянського Союзу колишньою плутократичною владою в Фінляндії, на догоду імперіалістичних держав, і фінляндський народ утворив свою Демократичну Республіку, що всеціло спираються на підтримку народу, — прийшов час встановлення міцних дружних відносин між нашими країнами і забезпечення спільними силами безпеки і недоторканості наших держав;   визнаючи, що настав час для здійснення вікових мрій фінського народу про воз'єднання карельського народу з спорідненим йому фінським народом в єдиній фінляндській державі, а також маючи на увазі сприятливе і відповідаюче інтересам обох сторін врегулювання прикордонних питань, особливо ж забезпечення безпеки Ленінграду і південного узбережжя Фінляндії;   з метою зміцнення духу і основних положень Мирного Договору 23 жовтня 1920 року, основаного на взаємному визнанні державної незалежності і невтручання у внутрішні справи другої сторони,   визнали необхідним укласти між собою нижчеслідуючий договір про взаємодопомогу і дружбу між Радянським Союзом і Фінляндською Демократичною Республікою і призначити для цієї мети своїми уповноваженними   Президія Верховної Ради СРСР:   В. М. Молотова, голову Ради Народних Комісарів і Народного Комісара Закордонних Справ СРСР.   Народний Уряд Фінляндії:   О. В. Куусінена, голову Народного Уряду і Міністра Закордонних Справ Фінляндії,   які уповноважені, по взаємному пред'явленні своїх повноважень, знайдених складеними в належній формі і належному порядку, погодились про нижчеслідуюче:   СТАТТЯ І.   У знак дружби і глибокого довір'я Радянського Союзу до Фінляндської Демократичної Республіки, ідучи назустріч національним мріям фінського народу про воз'єднання карельського народу із фінським народом у єдиній і незалежній фінській державі, Радянський Союз висловлює згоду передати Фінляндській Демократичній Республіці райони Радянської Карелії з переважаючим карельським населенням — всього в розмірі 70 тисяч квадратних кілометрів, із включенням цієї території до складу державної території Фінляндської Демократичної Республіки і встановленням кордону між СРСР і Фінляндською Демократичною Республікою, згідно додаваної карти.   У знак дружби і глибокого довір'я Фінляндської Демократичної Республіки до СРСР, ідучи назустріч побажанням Радянського Союзу про зміцнення безпеки СРСР, і особливо міста Ленінграда, Фінляндська Демократична Республіка висловлює згоду на деяке пересунення кордону на Карельському перешийку в північному напрямі від Ленінграда, з передачею Радянському Союзу території в розмірі 3970 квадратних кілометрів, при чому СРСР вважає себе зобов'язаним сплатити Фінляндії вартість залізничних ділянок на території Карельського перешийка, що переходять до СРСР, в розмірі 120 міліонів фінських марок.   СТАТТЯ II.   Фінляндська Демократична Республіка, у взаємних інтересах зміцнення безпеки СРСР і Фінляндії, висловлює згоду:   а) здати Радянському Союзу в аренду строком на 30 років півострів Ханко і морську територію навколо нього радіусом у 5 миль на південь і схід і у 3 милі на захід і на північ від нього ряд островів, що прилягають до нього з півдня і з сходу у відповідності з додаваною картою, — для створення там воєнно-морської бази, здатної обороняти від агресії вхід у Фінську затоку в інтересах забезпечення безпеки Фінляндії і СРСР, при чому з метою охорони морської бази Радянському Союзу надається право тримати там за свій рахунок суворо обмежену кількість наземних і повітряних озброєних сил, максимальна кількість яких визначається окремою угодою;   б) продати Радянському Союзу у Фінській затоці острови Суурсаарі (Гогланд), Сейскарі, Лавансаарі, Тютерсаарі (Малий і Великий), Койвісто (Бьєрке), а також належну Фінляндії частину півостровів Рибачьего і Среднєго на узбережжі Північного Крижаного Океану за умовлену суму в розмірі 300 міліонів фінських марок.   СТАТТЯ III.   Радянський Союз і Фінляндська Демократична Республіка зобов'язуються надавати одна одній всіляку допомогу, в тому числі і воєнну, на випадок нападу або загрози і нападу на Фінляндію, а також на випадок нападу або загрози нападу через територію Фінляндії на Радянський Союз з боку ліпшої європейської держави.   СТАТТЯ IV.   Договірні Сторони зобов'язуються не укладати будь яких союзів або брати участь у коаліціях, спрямованих проти однієї з договірних Сторін.   СТАТТЯ V.   Договірні Сторони умовились укласти у найкоротший строк торговельний Договір і піднести річний товарообіг між обома країнами значно вище товарообігу 1927 року, коли він досягав максимальної цифри у 800 міліонів фінських марок.   СТАТТЯ VI.   Радянський Союз зобов'язується подавати фінляндській Народній Армії допомогу на пільгових умовах озброєнням і іншими воєнними матеріалами.   СТАТТЯ VII.   Строк дії цього договору в частині, яка торкається зобов’язань взаємної допомоги між СРСР і Фінляндською Демократичною Республікою (ст. ст. III — V) — двадцять п'ять років, при чому, коли за рік до закінчення згаданого строку ні одна з Договірних Сторін не буде вважати необхідним денонсувати установлені на строк постанови цього договору, ці постанови автоматично зберігають силу на слідуючі двадцять п'ять років.   СТАТТЯ VIII.   Цей Договір вступає у силу з дня його підписання і підлягає подальшій ратифікації. Обмін ратифікаційних актів буде зроблений у можливо найкоротший строк у столиці Фінляндії — місті Хельсінки.   Цей Договір складено в двох оригіналах, російською і фінською мовами, в місті Москві 2 грудня 1939 року.   В. Молотов. О. Куусінен.   [Вільна Україна] 