◦ ◦ ◦ ◦ ◦ ◦ ◦ ◦ ◦ ◦

Цїсар приняв вчера на окремих авдієнціях м. и. ґр. Здислава Тарновского, угорського президента мінїстрів Векерлє, мінїстра ґр. Естергазі, ґр. С. Тісу і ґр. Юлїя Андрашія.
Намісник перенїс свій осїдок урядованя з Кракова до Львова.
Про жидівські погроми в Галичинї доносить жидївська преса. Мали вони відбути ся в недїлю в Стрию по зелїзницях. Є се наслїдки аґітації відомої загально "чорної руки", котра видає численні відозви в замірі викликати заворушеня в Галичинї.
Творенє польського державного апарату. З Люблина доносять, що 11. марта відкрили там другий з черги курс для виобразованя урядників. Такі курси відбувають ся і в инших містах Польщі. Фірму дає їм польський уряд, але всю орґанїзацію їх переводять австрійські власти, переважно своїми силами й засобами аж до заосмотреня в харч учасників курсів. Другий курс в Люблинї тривати-ме 71 днїв. Його програма зложена зі слїдуючих 16 предметів: державне право, устрій адмінїстрації Польщі в рр. 1807—1867, три польські конституції, право адмінїстраційне, цивільне, торговельне, карне й полїційне, скарбовість, господарська ґеоґрафія Польщі, суспільна економія, основи орґанїзації самоуправи, її скарбовости й господарки, наука про податки, апровізація, гіґієна, будівництво, письменні вправи, кольоквія і етноґрафія. На курси приймають також Поляків з Галичини.
Відзначеня. Нам пишуть: За поведенє супроти ворога в часї двох російських інвазій отримав о. Гнат Муляк з Залукви коло Галича кавалєрський хрест ордеру Франц-Йосифа. О. Гнат Муляк се добре нам звісний громадянин зі своєї сороклїтної дїяльности в повітах рогатинськім, полянськім, калуськім і станиславівськім, тож усї, що його знають, тїшать ся дуже, що се найвисше відзначенє дістало ся чоловікови добре заслуженому і вельми характерному.
При рогатинській ґімназії отвираєть ся з днем 1 цвітня курс для приготованя до І. кл. ґімназийної, коли збере ся 20 учасників. Місячна платня 20 К. приймаєть ся учен. 3. і 4. кл. народних шкіл, коли в сїм роцї кінчать десятий рік житя. Зголошувати ся устно або письменно в дирекції. Хто скінчить курс з добрим поступом, не буде здавати вступного іспиту до І. кл. ґімн. — Д. Лукіянович. 