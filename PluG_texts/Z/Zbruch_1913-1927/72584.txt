◦ ◦ ◦ ◦

Вілкі знову домагається негайної допомоги для большевиків
БЕРЛІН, 31 жовтня. Згідно з повідомленням однієї американської аґенції, Вендел Вілкі у промові, виголошеній в радіо, повторив свої домагання посиленої американської допомоги для Китаю і Совєтського Союзу. Він запевнював, що совєтська продукція не вистарчає, щоб здержати натиск Німецьких Збройних Сил. Власна продукція всього Совєтського Союзу — говорив Вілкі — не вистарчає.
Туреччина приготована на все
АНКАРА, 31 жовтня. — Турецький нарід приготований на всякі можливості", — так заявив турецький премієр Саракоглю у своїй промові, що її виголосив в радіовисильні напередодні турецького національного свята. За часів султанів — говорив далі турецький премієр — не було ні одної держави, яка признавала Туреччині право існування. Тому тепер турки радіють, що нема ніодної держави, ба навіть ніодної людини, яка заперечувала б туркам їх природне право.
На Мадагаскарі нові британські атаки
ВІШІ, 31 жовтня. — Про бої на Мадагаскарі повідомляють, що анґлійці при допомозі сильних підкріплень почали нові наступи. Та велика кількість перепон і численні окремі бої не допустили до того, щоб ця акція вповні розвинулася. Не повівся окружувальний маневр однієї анґлійської змоторизованої колони.
Чи прийде до безпосередньої зустрічі Рузвельта, Черчіля, Сталіна і Чіянкайшека? Таку зустріч пропаґує бодай ліворадикальний анґлійський тижневик "Трібюн". Цей часопис звертає увагу, що, правду кажучи, до цього часу до Москви не їздив ні один американський міністер, лише завжди якісь особливі уповажнені, які не завдли мали офіціяльний характер.
Данський король Христіян, який недавно впав з коня, поважно захворів.
Передача анґлійських воєнних кораблів Злученим Державам викликує спогад про те, як то американці відступили Великій Британії 50 своїх старих нищівників в обмін за анґлійські бази в так зв. західній світовій сфері. Невідомо лише, які то бази Анґлія застерегла собі у Злучених Держав, як предмет позики чи продажі за британські кораблі. Мабуть таки Анґлія не дістане нічого за зречення із своїх кораблів, бо Анґлія є сьогодні у такій ситуації, що не може нічого жадати і нічого домагатися. Цей останній факт є скрайним доказом упадку британської великодержавницької позиції, яка безупинно тратить на союзі з Америкою, відступаючи їй із своїх цінностей один кусень, за другим.
В автомобілевій катастрофі згинув норвезький премієр д-р Люнде, старий товариш норвезького провідника Квізлінґа. Він згинув разом зі своєю дружиною.
Аґенція "Домей" повідомляє із Гонконгу, що 7 американських бомбовиків, в супроводі 5-ох ловецьких літаків "Куртіс" знову атакували Гонгконг. Стрінувшися із японськими ловецькими літаками, які їх заатакували, американські літаки втекли, скинувши декілька бомб в північно-західному напрямі. Зістрілено один з літаків, що атакували. Скинені бомби не спричинили ніяких шкод.
Ню-Йорське радіо сповістило втрату американського торпедного човна такими словами: В битві коло Гвадальканару затопився американський торпедний човен, що одержав поціл, щоб державам осі не зрадити тайни конструкції цього корабля.
Агенція "Ройтер" повідомляє, що з нагоди дня американської фльоти, названого "найчорнішим святом в історії ЗДА, міністер фльоти ЗДА Нокс сказав: Пороблено помилки, але дивно, що їх не було ще більш. Тепер, коли перший рік американської боротьби добігає до кінця, доходимо до зрозуміння, що стратегічні і мілітарні операції — це справа така фахівців."
Японський цісар іменував новим амбасадором в Римі Шінрокуро Гідака, дотеперішнього посла в Нанкіні. Одночасно повідомляють, що колишній міністер фінансів Старо Ішівата, приділений національному урядові в Нанкінгу в характері дорадника міністерства закордонних справ. Таким чином він перебирає колишнє становище Аккія, який недавно став міністром без портфеля.
Згідно з повідомленням з Боготи, там упав знову літак американської лінії Авієнс. Оба члени залоги та чотири пасажири вбиті.
Американське міністерство морських справ призналося до втрати літаконоса Весп, який вже раніше затоплено японцями. Тепер комендант цього літаконоса заявив, що корабель одержав поціл торпеди в хвилині, коли хотів змінити напрям. Таким чином — говорив командант — кілька хвилин пізніше корабель був би може врятувався від торпеди.
Лондонський "Дейлі Експрес" в передовій статті заявляє, що всі намагання анґлійської аґітації не матимуть впливу на населення Німеччини так довго, як довго воно вірить в німецьку армію. А віра Німеччини в її збройні сили непорушна так довго, як довго їм не завдали поразок. І ось найважливішим завданням Анґлії було б розбити німецькі війська на полі бою. Але як це зробити — ось штука, про яку часопис не вміє нічого сказати.
Як повідомляють із Монтреалю, там злетів великий британський літак. 16 пасажирів вбито. 