Більше уваги колєктивизаціі.
Найкращим засобом досягнення соціялізму на селі є колєктивизація. Це наймогутніша зброя в руках найбіднішого селянства в боротьбі праці проти капіталу. Колєктивизація як найкраще сприяє розвитку сільського господарства. Та ще до того вона стає гарним засобом соціялістичного виховання працюючих. Спокон віку царі і поміщики пригнічували селянську масу, держали іі в темряві, позбавляли іі освіти і культурного життя. Через це селянин завсігди далеко стояв від громадського життя, турбувався лише про власні інтереси. Значна частина селянства й до цього часу пробуває в лабетах цього ганебного минулого. Необхідно з корінем знищити ці ганебні наслідки. Треба змінити самі умови селянського побуту, треба переробити його звички й погляди на життя, себ то притягти його до участи в будуванню пролетарськоі Республіки. Все це можна досягти тільки при умові, коли селянство буде організовано не тільки з громадського боку а і з економичного, тоб то, коли воно буде об’єднане в колєктиви. На колєктивизацію сільського господарства до цього часу звертали дуже мало уваги. В колєктиви об’єднано лише 1,2 проц. сільського населення Катеринославщини, котре займає 1 проц. всієї земельної площі губерніі. Багато сумного говорять приведені вище данні, а ще гірше те, що незаможне селянство мало приймає участи в колективному будівництві села. Не дивлючись на те, що З’їзди незаможного селянства не раз робили постанови щоб всі незаможники входили в колєктивні господарства, до цього часу всього тільки 10 проц. іх об’єднано в комуни та артілі. Тяжкі часи голоду, що не мало шкодили нормальному розвитку колєктивизаціі, вже пройшли. Сільське господарство починає швидко і помітно успішно поправлятися. Необхідно використати цей момент, треба бідніше населення села організувати на нових, здорових основах колєктивности, яко-мога більш уперто борючися з руйнуючим впливом самостійного власного життя. Бо далеко легче будувати спочатку, ніж перебудовувать. Всі організаціі і установи, що завжди мають зв’язок, або стосунки з селянством повинні допомагати земорганам в цій справі. Всі повинні використовувати скрізь і завжди, зручні моменти для того, щоб роз’ясняти селянам, що таке колєктивизація, чому вона гарна, чому вона приємна незаможнику. З окрема, на цю роботу повинні звернути особливу увагу всі партійні, кооперативні, професійні організаціі і організаціі незаможного селянства, яким найбільш зручно в самій гущавині, в самій середині селянського населення провадити цю важливу і користну дня Республіки справу. Д. Г.

