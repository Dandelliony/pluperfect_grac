До питання про форми держави
І. Питання про „клясифікацію“, тобто про встановлення „типів“ та уложення їх в систему одно з найважливіщих завдань кождої науки. „Пізнати“ предмет досліду, 
це значить могти упорядкувати його, назначити явищам їх місце в „системі“, що її творить {означена наука. Це відноситься до усіх галузей науки, але в деяких 
наукових дисциплінах те завдання одержує просто надзвичайне значіння. Для дисциплін, яких предметом єсть не „природні“ факти, тільки витворені вже уявлення 
та поняття, має клясифікація така власне надзвичайне значіння. Можна сказати, що коли для усіх наукових дисциплін питання класифікації єсть одним з 
необхідних завдань, то для дисциплін, про які згадано, єсть воно просто найголовнійшим. Предмет, який вони досліджують, це поняття та уявлення, значиться те, 
що вже раз було перейшло через людські голови, чим вже займалася людська думка. Наука мусить передумувати вже передумане, передумувати його наново і тим 
власне відрізняється це нове передумування від першого, з якого зродилися розсліджувані уявлення та поняття, що його мета інакша. Поняття витворені шляхом 
практичної доцільности, переробляє наукове мишленнє наново власне з метою уложити їх в „наукову систему“. Треба зазначити, що в питанню самої „системи наук“ 
ми далеко ще не почули останнього слова. Які власне дисципліни визнати науковими, і яке місце визначити їм в системі усіх „наук“ це питання ще остаточно 
невирішені. Що більше. Істнують дисципліни, які „communis oppinio doctorum“ доволі згідно визнає окремими науковими дисциплінами, та яким з точки погляду 
методольоґії, слідувалоб не признати такого характеру. Велике практичне значіння якогось явища справляє, що воно притягає до себе особливу увагу дослідників. 
Воно стає „осередним питаннєм“, около якого росте йому присвячена наукова література. Бути може, що те явище, що зацікавило дякуючи свойому великому 
практичному значінню, єсть складним явищем, що воно обхоплює собою більшу скількість явищ, які по своїй істоті повинніб бути предметом різних наукових 
дисциплін. Істотні різниці поміж цими поодинокими явищами не позволяють робити їх предметом одної наукової дисципліни. Не зважаючи на те, момент практичного 
значіння бере верх. Усі різнородні по своїй істоті явища досліджуються спільно, як одно тільки явище. Практична потреба викликає окрему „дисципліну“ і цю 
дисципліну уважається іноді окремою наукою, хоч вона в своїй істоті дисципліна практична, що зачіпає собою области можливо різних наук. До таких власне 
дисциплін треба зачислити і „державознаннє“. Складне явище держави притягло до себе увагу передусім дякуючи великому практичному значінню, яке воно має
в життю людства. Без ніякого сумніву: отце велике практичне значіннє держави справило, що вона стала предметом окремої дисципліни, яку і вважається окремою 
галузею науки. Між тим, таке поставленнє справи викликає цілий ряд сумнівів та питань. В явищі, яке називаємо державою, перехрещуються різні явища, що по 
своїй істоті різняться поміж собою основою і повинні бути предметом різних наукових дисциплін. Економіка мусить бачити в державі явище економічного порядку і 
розглядати його із своєї точки погляду. Для соціольоґії та поодиноких соціольоґічних дисциплін держава це одно з поміж явищ людського „усуспільнення“. 
Вихідна точка для соціольоґічного дослідження істоти держави мусить бути инша, як для економіки. 1 тому держава соціольоґію мусить зрозуміти та пояснити з 
тієї власної, соціольоґічної точки погляду, вона мусить визначити для держави місце, в системі не економічних, а соціольоґічних явищ. Для правознавства 
являється держава знова явищем иньшого порядку, як для економіки та соціольоґії. Юриспруденція бачить в державі передусім, іноді виключно, правове явище. 
Вона старається „зрозуміти правову істоту держави“ і помістити її в системі правових явищ. Подібно і инші ще дисципліни науки можуть забирати слово в питанню 
держави. Досить згадати антропольоґію та ґеоґрафію („політична ґеоґрафія“). Кожда із цих дисциплін мусить дивитим на державу, як на явище иньшого рода, як 
вона представляється кождій иньшій дисципліні, і кожда з них переводитиме і класифікацію держави, поміщення її в науковій системі з окремої власної точки 
погляду. Звідси зродився і спір про те, предметом якої власне наукової дисципліни повинна бути держава. Особливо з боку юриспруденції, заперечено було дуже 
категорично компетенцію не-юридичних дисциплін відносно проблеми держави. Цей спір можливий тільки тому, що про повстання „державознавства“ як окремої 
дисципліни рішило не теоретичне міркування і не потреби наукової систематики, тільки момент практичного порядку, практична важливість держави.
Ця обставина мала в ріжних напрямах великий вплив та значіння. В ній треба на приклад шукати властивого джерела цього „позитивістичного“ напряму в науці 
права, що визнає за предмет юридичного досліджування одно тільки „діюче“, позитивне державне право та державу визнає одиноким носієм обєктивного права. 
Практична доцільність може й оправдує таке становище хоч і в цьому напрямі „протестантська“ течія займає чимраз сильніщі позиції. З точки погляду науки, 
позиція юридичного позитивізму (в його утертому розумінню) не дасться оправдати. З точки погляду науки діюче в державі право, зокрема закон, не може 
представляти більшого інтересу, як правові явища, що родяться поза державою, незалежно від неї, та яких не визнає формально діюче право. Не тільки звичаєве 
право, але і право не-державних, зверх-державних, зокрема також заборонених звязків представляє такийже предмет для наукового досліду, як і державне. Тільки
під впливом, свого рода, суґґестії, якої джерелом практичне значіння держави в звязку з політичними тенденціями, могло статися, що цілі оті ділянки правового 
життя проголошено за неінтересні для науки права.
ІІ. Наука про державу, як окрема дисципліна, була викликана практичною потребою а не потребою наукової систематики. Це треба мати на увазі, щоб зрозуміти, що 
питання „клясифікації“, питання про „роди“ та „типи“ держав єсть питанням порівнуючи дуже складним. Для кождої науки має велике значіння питання про 
критерії, які треба класти в основу поділу явищ на кляси, роди і т. д. Нормально, іде про те, „які“ це мають бути критерії; для дисципліни таких як 
державознавство виринає в першу чергу питання, „якого порядку“ критерії визнати найважнійшими Так на пр. антропольоґія питається, які критерії треба класти в 
основу її клясифікації, чи колір шкіри, чи склад кістяка, чи форму черепа але усе те крітерії одного порядку, а власне соматольоґічні. Державознавство мусить 
вибирати поміж критерями ріжного порядку. Можна розріжнювати та установлювати роди держав на основі Географічного їх положення, великости та конфігурації 
території, антропольоґічного типу їх мешканців, економічних відносин в них, їх устрою і т, д. 1 кожда із цих можливих основ для поділу буде оправдана з 
якоїсь точки погляду. Так зустрічаємо поділ, на держави великі та малі, морські та суходольні, торговельні, промислові та аграрні, конституційні і 
„неконституційні“ і т. д. Скільки ділянок ріжнородних явищ зачіпає або обхоплює собою держава, стільки маємо можливих основ для клясифікації.
З поміж усіх моментів, які кладемо та які можна класти в основу систематики державознавства, висувалося здавна на перший плян „форму держави“, при чому під 
„формою“ розумілося устрій державної влади. Починаючи від самих початків державознавства, а власне від мислителів древної Греції, розріжнювання, пояснювання 
та оцінка форм держави уважалася головним змістом кождого учення про державу. Питання форми держави зустрічаємо вже у Сократа та його попередників. Для 
Арістотеля держава була просто тотожною з її формою так, що коли якась держава змінила свою форму, вона переставала істнувати а на її місце починала своє 
буття вже иньша, друга держава. Такі погляди ми зустрічаємо і пізнійше. В найновіщі часи на пр. поставлено тезу, що держава перед і після переможеної 
революції, це юридично дві ріжні держави, хоч соціольоґічно це все ще одна і тажсама держава. Але навіть при меньш радикальному звязанню держави з її формою, 
ми бачимо що скрізь і теорія і практика розріжняють роди та типи держав головно з огляду на їх „форму“. Розріжнювання монархії та республики, демократії та 
аристократії, конституційної, обмеженої або абсолютної монархії, безпосередньої або посередньої, „репрезентаційної“ демократії, в останні часи 
„парламентарної“ та „радянської демократії“ усі ті розріжнювання, без яких не обійдеться ніяка система учення про державу, вони усі основані на ріжницях 
„форми“.
ІІІ. Головним для клясифікації „форм“ держави визнається звичайно розріжнювання поміж монархією та республикою. Для пануючої теорії, воно представляє собою ті 
два питання, для яких загальне питання держави єсть „genus proximum“. Иньші розріжнювання, поміщуються вже в рамцях цього основного поділу. Це приходиться 
констатувати, не вдаючися покищо в критичну оцінку такого поділу. Зазначити треба тільки, що він без ніякого сумніву остає в тісному звязку з політичною 
практикою. Монархія та республика, це два могучі гасла практичної політики. Безперечно, це не остало без впливу на теорію. Те, що хвилює в практичній 
політичній боротьбі, мусіло зацікавити і теорію в більшій мірі, як практично меньш актуальні питання. І легко могло статися, що теорія визнала найбільш 
істотним те розріжнювання, що було найбільш важливим в практиці. І справді ми маємо до діла з підсказанням з боку практики, якому піддалося теоретичне 
мишлення. Це був вплив практики на теорію не в такому розумінні, що практика дала теоретичному думанню „сирі факти“, які теорія малаб обхопити поняттями, але 
вплив иньшого рода. Практика витворила тут власні поняття і передала їх готовими теорії, а теорія піддалася суґґестії і визнала ті поняття обовязуючими для 
себе в такій мірі, в якій вони були важливими для практики. Що так єсть справді, на те вказує передусім одна обставина. Щойно в останніх десятиліттях XIX. 
століття теорія поставила рубом питання про істотну ріжницю поміж монархією та республикою і це питання треба уважати доси остаточно невирішеним. Між тим, 
само розріжнювання обох „форм“ держави старе, і ним послуговується постійно теорія при укладанню державних форм в систему. Це значить; теорія приймає поділ 
державних форм, не погодившися що до критерій цього поділу. Не зясувавши собі істоти ріжниць, поміж двома головними категоріями держав, вона приймає їх без 
застережень. Розуміння цих категорій має прийти щойно пізнійше, після цього, як їх вже визнано головними та основними. На такому тлі виринає необхідність про 
вірити, чи заняте пануючою теорією становище не помилкове. Треба спитати, яка істотна ріжниця поміж обома формами держави, чи справді розріжнювання цих двох 
форм має таке значіннє для системи, яке признає йому пануючий погляд. Історично, розріжнювання, про яке мова, зродилося в старій Греції. Воно єсть тільки 
модифікацією відомою, розріжнювання трьох родів держав, монархії, аристократії та демократії, яке переняв Арістотель і поклав в основу своєї класифікації. 
Безперечно, тодішнє розуміння держави було инакше як сучасне і в звязку з цим і розуміння цього „поділу держав“ не мало цього юридичного характеру, який воно 
має сьогодня. Хоч Бернатцік каже, що для Арістотеля був рішаючим не формальноюридичний в нашому розумінню, тільки фактично-політичний момент, але не можна не 
бачити, що арістотелівське розріжнювання мало разом з політичним і юридичний характер. Значіння цього поділу та вплив його на пізнійші учення про державу 
загально відомі. Основну зміну провів в йому тільки Макявель. Він скреслив аристократію як окрему форму держави так, що остала тільки монархія та республика 
як засадничо протиставлені одна одній державні форми. Монтескє, приняв теж в основі цей поділ. Він вправді розріжнював демократію та аристократію, але це для 
його тільки два ріжні роди республики. Далі він розріжняє помимо монархії та республики ще й деспотію як окрему форму держави, але з самих мотивів, якими він 
зясував ріжницю поміж монархією та деспотією, випливало ясно, що деспотія це не окрема форма держави, тільки рід монархії. Так розріжнювання деспотії від 
монархії не удержалося. Не удержалося теж розріжнювання теократії як окремої державної форми: теократія, це не особлива форма, але особливий спосіб 
мотивовання та лєґітимовання авторітету державної влади. Теократичний характер може мати держава при якійнебудь формі своєї організації. Як основний поділ 
задержався поділ на монархію та республику. Що до самого терміну „республика“, то він щойно в XIX. століттю став загальним означенням тієї форми держави „що 
не єсть монархією“. Раньше, він мав ріжні значіння. В Римі, „res publica“ це було означення „загальної справи“, а не форми держави. В середні віки це слово 
означало в загалі державу, отже також монархію. В такому значінню уживав його і Боден. Ще Кант розумів під республикою вправді не кожду державу, але кожду ми 
сказалиб „правову державу“ без огляду на її форму. Так в розвідці про „вічний мир“ він каже: „республиканським єсть устрій, що побудований по перше, на 
прінціпах волі членів якогось суспільства (як людей), по друге, на основах залежности усіх від одного, спільного законодавства (як підданих), та по третє, на 
законі рівности їх (як горожан)... За те в XIX столітті одержало слово республика вище згаданий зміст. Це сталося передусім в практиці правового та 
політичного життя. Його уживається як загально відомого означення, що не вимагає ніякого пояснення. Так на пр. француська конституція з 1875 р. згл. додаток 
до неї з 14. вересня 1884 постановляє, що „не можна ставити предложення про зміну („гevision“) відносно республиканської форми правління“. При цьому 
конституція не подає ніякого означення „республиканської форми правління“, ані не пояснює, що таке „республика“ як форма держави, про яку мова в иньших 
постановах конституції. Між тим, поняття республики, та її протиставлення, монархії далеко не такі неспірні та ясні. В основу поділу держави на ці дві ріжні 
форми кладено й кладеться ріжні, а власне ріжного характеру критерії. Поминувши дрібні відміни, ми можемо відріжнити декілька головних напрямів, відносно 
істоти ріжниці поміж цими формами. Одні добачують її в числі осіб, що поставлені на чолі держави, другі уважають, що рішає юридичний характер верховної 
влади, а власне обставина, чи ця влада має правову організацію, чи ні. Дехто уважає рішаючим юридичний характер становища, яке займає в державі носитель 
найвищої владної установи, а власне, або з огляду на зміст та обсяг, або, незалежно від цього змісту, з огляду на правний титул, на основі якого він єсть цим 
носієм. При цьому, приклонники ріжних цих поглядів звичайно не вдоволяються одною критерією, але визнаючи її рішаючою, притягають ще для своїх окреслень і 
другі. Через те, треба розглядати питання, про яке мова, не порядком поодиноких авторів, тільки треба питати окремо про кожну з поміж цих критерій, чи та 
наскільки можна її визнати з юридичної точки погляду істотною.
IV. Найстаршою основою для розріжнювання державних форм, єсть число. Вже Арістотель визнав його моментом рішаючим про форму держави. „Найвища вдасть 
прислуговує неминуче або одному, або немногим, або многим“ і залежно від цього, він розріжняє відомі три форми держави. Не зважаючи на усі зміни, що їх 
перебуло державознавство, цей погляд Арістотеля на рішаюче значіння „скількости“ осіб, удержався до нині. Його визнає чимало сучасних теоретиків. Так на пр. 
Ґарайс ділить держави на монократії та плеонократії і тільки в межах цього головного поділу розріжняє монархії та республики залежно від цього, чи голова 
держави єсть відповідальний чи ні. Регм визнає його пануючим і вказує на Бернатціка як на одинокого з поміж теоретиків, що не поділяє цього погляду. Сам 
Регм на пр. подає таку дефініцію монарха, а рівночасно і самої монархії: „Монархом для науки права єсть кожда фізична одиниця (Einzelpersönlichkeit), що 
являється одиноким субектом пановання (Herrschaftssubjekt), одиноким носителем або одиноким виконавцем найвищої державної влади.“ Цією дефініцією, він 
обхоплює з одного боку патріархальну та патримоніальну державу, де монарх був одиноким субектом влади. З другого боку, він відвойовує нею і в модерній, 
конституційній державі місце для монархії. А власне, в цьому типі держави буде монархією передусім держава, в якій конституція визнавала суверенність за 
монархом, як було на пр. у Франції після реставрації, або в б. Німецькій імперії. Далі навіть там, де правно сувереном є „нарід“, можлива згідно з ученням 
Регма монархія, дякуючи принятому ним розріжнюванню поміж „носителем“ та „виконавцем“ найвищої влади. Ті частинні учення Регма можна тут не розглядати тим 
паче, що вони теорією давно вже опрокинуті. Зупинитися треба над самою тільки „теорією числа“, якої Регм являється рішучим заступником.
Проти тієї теорії виступив перший Е. Бернатцік в праці про „республику та монархію“. За ним пішов Ґ. Єллінек, та Ю. Готшек. Усі три автори виставили проти 
„критерії числа“ ряд аргументів, а власне на основі численних історичних прикладів вони виказали, що монархія можлива також при многоличности найвищої влади. 
З окрема Бернатцік наводить окрім Спарти, з її подвійним королівством, відомі численні випадки „співреґенції“, врешті держави, що „належали“ корпораціям. 
Такими були держави лицарських орденів, держави „торговельних товариств“, Ліберія, що в часі 1816 — 1847 була власністю американського приватного товариства. 
Ледве чи можнаб назвати ці держави республиками, хоч найвища влада в них була многоличною. Приняття „єдиновластія“ за критерію монархії велоби до визнання 
республиками усіх таких форм держави, що є безперечно монархіями. До цих аргументів треба ще додати, що етимольогічно вірне утотожнення монархії з 
одноличністю найвищої влади не дасться удержати ще з иньших мотивів. Воно примусилоб визнати монархіями і такі держави, які ними не єсть. А власне, якіб не 
творити штучні теорії, вони не можуть закрити обставини, що президент конституційної республики займає в державному устрою юридично таке саме місце, як 
монарх в конституційній монархії. Про це прийдеться ще сказати далі. Але вже тут треба зазначити з натиском, що „найвища“ чи „верховна“ влада в республиці 
може бути таксамо однолична, як навпаки вона може бути многоличною в монархії. Без ніякого сумніву, розвій в напрямі демократії був звязаний з тенденцією до 
многоличности найвищої влади. Ця тенденція єсть тісно звязана з демократією і демократія по своїй істоті звертається проти одноличности, хоч би як обмеженої 
компетенційно верховної влади. Але це єсть тільки політична тенденція демократії, і вона не дає ще юридичної критерії, про яку тут йде. Можна казати, що 
устрій Франції, Сполучених Держав Півн. Америки, Чехословаччини і т. д. не відповідає вимогам демократії але не можна назвати цих держав монархіями.
Так, не зважаючи на обставину, що одноличність верховної влади єсть в монархіях майже правилом, не можна визнати її юридичною критерією монархії. З одного 
боку, ми зустрічаємо монархії з многоличною владою на чолі, з другого, маємо республики з одноличним головою держави. Одноличність найвищої чи верховної 
влади не єсть ані необхідною, ані виключною ознакою монархії.
V. Закидаючи критерію числа, Ґ. Єллінек поставив на її місце иншу, до неї в дійсности дуже зближену. А власне, як критерій одно- згл. много-личности найвищої 
влади, так і поставлена Єллінеком критерій відноситься до характеру особовости, до такби мовити особової конструкції найвищої влади. Допускаючи можливість 
многоличної найвищої влади в монархії, Єллінек каже, що в таким випадку ми маємо до діла з монархією тільки тоді, коли акти монаршої волі осягаються з волі 
многих не в означеній конституційно формі, на основі засади більшости, але коли кождий такий акт уважається як походячий від кождого з монархів поодиноко або 
від усіх їх як одиниць разом. Поки кождий акт найвищої державної волі єсть волею індивідуально означених осіб, отже не коллєґії, задержується тип монархії. 
Цей уступ треба визнати найслабшим в цілій системі учення Єллінека. Він видвигає як рішаючий момент обставину, що з точки погляду права зовсім неістотна, а 
властиво, якої юридично взагалі не можемо охопити. Він говорить про засаду більшости та про конституційно означену форму так, якби це були або тотожні 
поняття, або якби засада більшости була необхідною основою для упорядкованого творення коллєктивної волі. Це очивидно невірно. Можна подумати конституційно 
впорядковану форму творення актів волі монаршого коллєктиву без згоди більшости; може бути на пр. вимагана однодушність усіх, або встановлена черга, в якій 
поодинокі з поміж монархів самостійно і з правною дійсністію виконують акти „монаршої волі“. Але помилка Єллінека не тільки в цьому. Юридично не можна уявити 
собі цієї ріжниці, на якій він основує свою критерію монархії. Не можна льогічно уявити собі стану, в якому не булоб означеної форми творення актів волі 
многоличного монарха. Розуміється, про це може мовчати закон та звичай. Але тоді це буде „люка в праві". Шляхом інтерпретації чи иншим шляхом цей пропуск 
права буде поповнений і через те, зовсім не зміниться монархічна форма держави, держава не стане республикою. А поки це не станеться, будуть ці монархи 
творити акти своєї волі все в якійсь „упорядкованій конституційно“ формі. Це треба підкреслити. Чи це буде однодушність, чи буде правно дійсною індивідуальна 
воля кождого із монархів поодиноко все матимемо до діла з правкою, а не з „фізичною“ волею. Якраз Ґ. Єллінек належить до авторів, що дуже енергійно та 
послідовно поборювали поділ волі на фізичну та правну і все підкреслювали, що для права не істнує иньша воля, як тільки правна. Раз станути на цьому 
становищі а иньше становище юридично немислиме то треба визнати юридичну немислимість пропонованої Єллінеком критерії. Що вона не вистарчає як основа поділу, 
це випливає теж з иньших ще мірковань. А власне проти неї треба піднести ще й аргумент, піднесений вже вище проти критерії числа. Колиб признати за особливу 
прикмету монархії те, що в ній носителем найвищої влади єсть фізична особа, та що акти цієї влади єсть заявами волі фізичних осіб тоді требаби зачислити 
поміж монархії усі республики, в яких на чолі держави поставлена „фізична“ особа. З мотивів, які вже наведено вище, це не єсть допустиме. І з цього становища 
спробу Єллінека треба визнати невдачною.
VI. Оба наведені вище погляди шукали критерії для істоти монархії в самому субєктивному складі верховної влади. Цілий ряд теоретиків, в тім числі також ті, 
що визнають одноличність верховної влади рішаючою шукає крім цього ще дальших відрізняючих прикмет в правному становищі, яке займає в державі носитель її
верховної влади. В цім напрямі насувається неначеб само собою питання, чи момент суверенности не єсть істотним для розріжнювання форм держави. В боротьбі 
проти абсолютної монархії було власне те питання найбільш основним. У відповідях, які давали на його оборонці та противники абсолютної монархії, були 
сформуловані теоретично-юридичні та практично-політичні становища обох ворожих таборів. Особливо в радикальних сформулованнях, які дали Гоббс та Руссо, 
станули непримиримо одна проти одної дві форми держави, що ріжнилися властиво одною тільки відповідю на питання, кому в державі належить суверенність. 
Ріжниця поміж монархією та республикою виступала в такому сформулованню дуже ясно. Єсть в державі сувереном монарх значиться, держава єсть монархією, належить 
суверенність до народа, то маємо до діла з республикою. Але те радикальне та дякуючи цьому ясне поставлення та вирішення питання було ним тільки відносно 
держав, що представляють собою оба ті крайні типи; абсолютної монархії та абсолютної демократії. Протягом практичної боротьби, про яку мова, повстали залежно 
від фактичного відношення сил посередні форми і компромісові правно-політичні конструкції. Виявила їх і велика француська революція. Вплив Руссо був „на душі 
дуже великий, але на установи дуже малий.“ Практичні умовини виявили більшу силу, як мала її теорія. І сама теорія стала пристосовуватися до них. Сіє шукає і 
дає політично-правні конструкції, що при теоретичнім задержанню принціпу народньої суверенности роблять можливими форми організації, немислимі зі становища 
чистого учення Руссо. А далі, повстав та поширився тип „конституційної монархії“, якого ніяк не можна змістити в рами чистого учення про суверенність. Досить 
вказати на француську конституційну грамоту Людвика XVIII з 4. VI. 1814 та на бельгійську конституцію з 7. 11. 1831. Обі організують „конституційні монархії“ 
але перша з них, на основі суверенности короля, друга суверенности народа. Тільки коштом „насильства над дійсністю“ можнаб зачислити Бельгію поміж республики 
на тій основі, що в її конституції проголошено народню суверенність. Взагалі, поняття „суверенности“ в першу чергу теоретичне та політичне, не 
позитивно-правове. Як теоретичне поняття, воно доси спірне. Як позитивно-правове, воно не мусить бути означене в кождій конституції. Через те, пояснювати 
істоту форми держави цим поняттям, значилоби пояснювати невідоме невідомим. З окрема при типі „конституційної монархії“, отже власне при цьому типі держави, 
що являється „граничним“ поміж крайніми державними формами, критерія суверенности виявляє свою непридатність як основа класифікації. Це треба сказати на 
адресу авторів, що як Арндт уважають, що про республиканську або монархічну форму держави рішає обставина, чи в ній сувереном єсть нарід чи монарх.
Цілий ряд авторів уважає за рішаючий не момент суверенносте, але те становище, яке монарх займає правно в державі. На їх погляд, якесь мінімум компетенцій 
мусить бути правно признаним голові держави, щоб держава була монархією. Инакше, коли цього мінімум не має, держава єсть республикою. Такий погляд поширений 
не тільки поміж юристами. Трейтшке на пр. каже: „Істота монархії в цьому, що ніщо не може статися проти волі монарха. Це єсть мінімум монархічної власти.“ 
Юристи не вдоволяються такою негативною дефініцією. Вони акцентують те, що в монархічнім устрою, монарх єсть необхідним елементом в державі, без якого стає 
недієздатною уся державна організація. Таке становище займають згідно Ґ. Єллінек та Ю. Гатшек. Останній подає таку дефініцію: „Монархія це така форма держави, 
де найвищий носитель екзекутиви або правлячої власти, в найважнійших державних актах рішає, або бодай мусить в них приймати участь; республика це така форма 
держави, в якій нарід і тільки нарід рішає в найважнійших державних питаннях. Для цього протиставлення єсть число пануючих зовсім без значіння.“ Треба 
зауважити, що в цій дефініції обі її частини не удержані на тійсамій площині. Що до монархії, підноситься зовсім формальний момент, необхідну „участь“ 
монарха в найважнійших актах. Відносно республики, єсть мова про „рішення“, отже про те, що розуміємо під словом „суверенність“. Отож можна подумати собі 
таку форму держави, в якій вправді монарх має правно забезпечену „участь“ в найважнійших актах, але „рішення“ буде належати до народа. Такими є всі 
парламентарні монархії. Вони відповідають обом частинам дефініції Гатшека: до якої державної форми требаб їх зачислити? Але для нас важне те, що каже Гатшек в 
першій частині своєї дефініції про становище монарха. Він приймає в цій точці становище Єллінека, і згідно з ним приписує монархові в монархії становище 
необхідного чинника. Гатшек означає те становище так, що монарх в найважнійших державних актах мусить мати що найменьше загарантовану правно участь. Єллінек 
висловлюється про становище пануючого так; „Істотною ознакою монарха єсть те тільки, що він уявляє найвищу владу в державі. Це єсть ця влада, що вправляє в 
рух державу та удержує її. Означена ближче, вона уявляє сферу керуючого державного діяння, що єсть вільна, законом тільки обмежена, але не означена відносно 
змісту. Отже право санкції законів, себто свобідного рішення про те, що має стати правом, вільна діяльність на зовні, що проявляється в удержуванню 
міжнародних зносин, заключуванню договорів, праві війни та мира, верховне командування над військом, назначування міністрів та иньших урядовців, право 
помилування, містяться в дійсній, вільній від фікцій компетенції монарха.“ „Поки ця найвища влада, що державу порушує та удержує, остав в руках одиниці, єсть 
держава монархією, без огляду на те, які ще иньші влади служать державним цілям.“ Для цього, щоб наведені тут критерії можна визнати рішаючими, требаби 
виказати, що ми находимо їх в усіх монархіях та не находимо в жадній республиці. На такому становищі стоїть виразно і сам Єллінек. Отже, коли розглянемо 
дійсно істнуючі правові устрої держав, ми побачимо, що так не єсть. Ми побачимо, що в деяких монархіях становище пануючого не обхоплює усіх цих „прав“, які 
Єллінек визнає необхідними при монархічній формі. Навпаки, в цілому ряді модерних республик ми побачимо, що ці права прислуговують республиканському голові 
держави. З поміж численних прикладів, ми зупинимося тут на двох, на Сполучених Державах Північної Америки, та на Норвегії. Які висновки дасть порівнання 
становища голови цих двох держав, з огляду на перечислені Єллінеком права? Що до права санкції, то як американська конституція з 17. вересня 1787 так і 
норвежська з 17. мая та 4. листопада 1814 признають це право президентови згл. королеви. Обі теж конституції признають це право тільки з обмеженнями. А саме 
на основі норвежської конституції, ухвалений обома частинами штортінґу закон, предкладаеться королю з проханням про санкцію (§ 77 конст.). Король може 
відмовити санкції. Тоді він завертає закон до одельштінґу з відповідною заявою (§ 79). Коли несанкціоновану ухвалу згідно повторять три штортінґи, що вийшли 
з ріжних виборів, то є перегорожені двома дальшими, звичайними штортінґами, і коли в межичасі ніякий штортінґ не приняв відмінної ухвали тоді цю ухвалу 
предкладається знова королеви для санкції, і коли король і цей раз санкції відмовить, ухвала стає законом і без королівської санкції (§-§. 78, 79). 
Американська конституція постановляє (ст. І, уст. 7), що коли президент Сполучених Держав відмовляє санкції, він повинен звернути ухвалу палаті, від якої її 
отримав. Він мусить теж подати цій палаті до відома свої зауваження, чому відмовив санкцію. Палата якій було повернепо ухвалу, може переголосувати ухвалу 
наново. Коли в поіменнім голосованню ухвала одержить 2/3 голосів, тоді пересилається її разом із зауваженнями президента другій палаті. Коли і ця друга 
палата прийме ухвалу в поіменнім голосованню двома третинами голосів, предкладається ухвалу наново президентови. Якщо президент і тепер не дасть своєї 
санкції, то ухвала стає без санкції законом в 10 день після поновного вручення її президентови. Маємо тут в обох конституціях до діла з обмеженим правом 
„veto“ голови держави. Істота цієї установи та обмеження її, юридично однакова в обох конституціях. Юридично не має ніякої основної ріжниці в становищи 
голови одної та другої держави. Технічно, межі для права санкції потягнені неоднаково але принціп один і тойже тут і там. В Америці як і в Норвегії, в 
республиці як і в монархії конституція передбачує можливість, для повстання закона і без санкції голови держави. Зі становища бллінека слідувалоб визнати 
Норвегію республикою, або Сполучені Держави монархією. Як тут так і там становище, яке займає в законодавстві голова держави однакове. „Нормально“, він має 
можливість спинити хід законодавства та викликати надзвичайну з формального боку законодавчу процедуру. Також і „діяльність на зовні“, зокрема компетенція в 
зовнішньому заступництві держави та в справах міжнародніх зносин теж в обох конституціях признана голові держави. Безперечно єсть що до цього ріжниці в 
постановах обох конституцій. Президент Сполучених Держав як і король Норвегії обовязані в цих справах вислухати голосу перший сенату, другий державної ради. 
(Амер. конст. ст. 11. уст. 2, норв. конст. §. 28 слід.) Але ухвала сенату обовязує президента, ухвала ради не обовязує короля (§. ЗО норв. конст.). 
Здавалосяб, що право рішення короля в цих справах необмежене. Так воноб справді було, якби не те, що норвежська конституція вимагає виразно для усіх 
королівських „наказів“, з виїмком військових, співпідпису одного з міністрів (§. 31.). Крім цього, ця конституція признає штортінґови право контролі в справах 
міждержавних зносин (§. 75. ж.). Це право не розтягається вправді на тайні акти, але ці тайні акти не сміють суперечити явним. Таким способом і в цім напрямі 
становище президента американської республики не ріжниться принціпово від становища, яке признає голові держави монархічна конституція Норвегії.
Єллінек називає далі право верховного командування армією спеціфічно монархічним правом. Те право прислуговує норвежському королеви (§. 24 норв. конст.) але 
воно прислуговує і президентови Сполучених Держав (ст. 11. уст. 2.). Назначування міністрів належить правно так норвежському королеви (§. 12 норв. конст.) як 
і американському президентови (ст. 11. уст. 2.). Право помилування прислуговує в однаковій мірі головам обох держав (ст. 11. уст. 2. амер. конст., §. 20. 
норв. конст.). Як бачимо ані одно з прав, що їх Єллінек визнає особливими правами монарха не бракує в сфері компетенції республиканського голови держави. Не 
тільки фактично може голова республики займати рівно сильне або сильніще становище, як пануючий в монархії. Також і юридично не можна найти ні одного „права“, 
яке прислуговувалоб виключно тільки „пануючому“ та не могло б прислуговувати також голові республики. Неминуче треба прийти до висновку, що в самому змісті та 
обсягу прав, що прислуговують найвищій в державі владі, не можна найти критерії, для проведення класифікації державних форм, ln abstracto, це було можливе зі 
становища учення про суверенність монарха згл. народа. Але історично вийшов з боротьби, яка точилася під гаслом боротьби за суверенність в державі, тип 
„конституційної держави“. Монархічна та республиканська відміна цього типу це треба мати на увазі не ріжниться одна від одної конструкційно. Як конституційна 
монархія так і республика побудовані по одному і томуж пляні. Відносно Сполучених Держав Північно-американських на приклад, підношено нераз, що там становище 
англійського короля взято свідомо як взорець для визначення становища президента. Коли порівнювати одні з одними конституції ріжних держав, то розуміється, 
ми найдемо чимало ріжниць відносно становища найвищої влади. Але засадничої ріжниці поміж становищем найвищої республиканської та монархічної влади, ми не 
найдемо. „Конституційний король, це тільки дідичний президент а президент республики, це і єсть конституційний король.“
VII. З негативного становища, яке тут занято супроти наведених теорій, вийшов в своїх міркованнях про істоту республики та монархії Е. Бернатцік. Він каже, 
що „з істоти монархії не можна робити зовсім ніяких висновків відносно змісту компетенцій монарха.“ Він розглядає історію розуміння монархії і доходить до 
результату, що те розуміння, яке одержала і має тепер монархія, це розуміння ґерманське. Стара Греція не знала поняття монархії в модерному розумінню. Вона не 
могла його мати, бо вона не знала сучасного розуміння взаємин права та держави. Греки розуміли державу виключно з „фактичного“ боку. Вони не розуміли держави 
як правової установи, отже не могли розуміти і поодиноких форм держави в їх правовій істоті. Тесаме відноситься і до Римлян. І для них держава була фактичним 
а не правовим явищем. В Германському світі панувало уявлення політичного устрою, як системи правових норм. В цій системі, було і для пануючого визначене 
місце: на його становище складалися субєктивні права та обовязки як його супроти „підданих“, так і навпаки. З окрема і само те, що хтось був „пануючим“, не 
було для Ґерман тільки фактом. Він повинен був мати право займати свій уряд. Позаяк Ґермане не знали ріжниці поміж публичним і приватним правом, то і поняття 
цього субєктивного права на пановання не ріжнилося від приватно-правових розумінь. Така власне була істота патримоніального розуміння держави та зокрема 
монархії. Для модерного розуміння патримоніальна теорія неприємлива; але сама основа її, а власне поняття власного права монарха до його уряду, лежить в 
основі сучасного розуміння монархії. Те „власне право“, в розумінню не приватного, але основно иньшого, публичного субєктивного права, це єсть те, чим 
відріжняється сучасна і взагалі кожда монархія від республики. „Монархією єсть така держава, якої найвищий орган має власне своє право, бути цим органом, а 
де посідач найвищого уряду єсть тільки уповноваженим, слугою держави, та не має власного права на своє становище, там конституція єсть республикою.“
В иншому місці Бернатцік поясняє істоту цього права монарха. „Скрізь там, де приймаємо право до уряду, мається поділене право пановання, зовсім як при 
поділеній власности, „Gesamtrecht“. Зачек закидає цій теорії, що „вона зовсім нехтує поняття сучасної держави, признаючи монархови становище поза державою. 
Також монарх єсть таксамо як найвищий урядовець республики тільки державним органом та нічим більше як державним органом.“ Це зовсім слушно. Але Гатшек 
неслушно утотожнює право бути органом, з правами, які прислуговують органови як такому. Перше, це субєктивне право. „Права“ органу, це не „субєктивні права“, 
тільки „компетенції“. Становище пануючого як найвищого в державі органу не відріжняється від становища анальогічного найвищого органу в республиці. Але 
субєктивне право, стати і бути цим найвищим органом инакше в республиці, инакше в монархії. Цього не розріжняє і сам Бернатцік. Він представляє справу так, 
неначебто дякуючи „власному праву“ монарха, його становище в державі було инакше, як становище президента в республиці. Стосуючи до правного становища 
монарха в державі поняття „поділеного права“, Бернатцік ще більше затемняв істоту справи. Справді. Між ким може бути поділене право пануючого? Чи поміж ним та 
державою? Бернатцік каже, що так. Він наводить приклади правного становища ленного пана і васаля, землевласника і кріпака, посідача фідеікомісу і 
фідеікомісу, акціонера і акційної спілки як анальогію до становища держави та пануючого. Він каже, що те становище незрозуміле з точки погляду римського 
права, але зрозуміле, коли стосувати до його поняття германського права. Ті аргументи неслушні. Анальогії, на яку покликається Бернатцік не має. Становище 
пануючого в державі не можна порівнювати з відносинами, які він наводить. Не можна теж уважати монархії як правової установи, установою германського права. 
Для цього не має найменьшої підстави, а для теорії це булоб зовсім недоцільне. Навіть визнавши модерну монархію установою германського права, теорія мусілаб 
оглянутися за ширшим поняттям монархії, що обхоплювалоб усі типи монархії. Але такої потреби не має. Хоч в ріжних напрямах ще дуже спірне модерне розуміння 
держави, в одномуж достаточно ясне: воно не допускає иньшого юридичного носителя „права держави“, як саму державу. Тому в його межах не має місця для 
„подільного права“. Ще раз треба підкреслити: само становище найвищого державного уряду принціпово однакове як в монархії, так і в республиці. Ріжниці треба 
глядати поза самим цим становищем. Вона відноситься до правної основи, на якій носитель найвищої влади стає ним. Туди треба перенести питання „власного 
права“, в якому добачує Бернатцік зовсім слушно істоту ріжниці між монархією та республикою. Як при усіх проблемах публичного, особливож політичного права, 
так і при питанню, про яке мова, треба мати на увазі „динамічний“ характер усіх понять. Момент „власного права“ пануючого мав в ріжних історичних періодах 
ріжний періодичний зміст. Але хоч змінялася правна істота та розуміння права монарха, ми можемо в ньому все найти отсю істотну його рису, а власне, що воно 
єсть його „власне“ право. В патріярхальному типі держави цей характер права пануючого, як його власного права, зовсім ясний. Бож власним правом монарха єсть 
в рівній мірі те, що ми назвалиб „компетенцією“, весь обсяг його власти, як і титул, на основі якого він займає своє становище. Зокрема захоплення силою 
влади було в пануючому розумінню не тільки фактом, але іменно „правовим фактом“, фактом, з яким правне почуття звязувало правні наслідки. Досить вказати на 
те, що в старій Греції, слово „tvquvoc,“ отримало щойно пізнійше одіозний характер. Зразу воно його не мало, бо розуміння права занадто ще тісно було звязане 
з розумінням чисто фактичної сили. Таксамо відносно патримоніяльного типу держави, зовсім ясно виступає цей характер права пануючого. Порівнюючи з 
патріархальним типом, цей характер і те розуміння права пануючого виступає в патримоніальній державі ще яснійше. Дякуючи еволюції розуміння права взагалі, 
розріжнювання поміж простим фактом сили, і правом як правом в патримоніальній теорії зовсім виразне. Право пануючого означене тут та окреслене виразно. Воно 
має виразний характер іменно „власного“ права. Це відноситься як до права стати і бути пануючим, так і до самої його власти. В обох напрямах пануючий був 
субектом прав, зовсім анальогічно з субєктами прав приватних, а „держава“ являлася пред метом цих прав. Він осягав панування з титулу власного, 
прислуговуючого йому права, і виконуючи панування, виконував своє власне право. Маючи те на увазі, ми можемо відповісти на питання, чи „виборна монархія“ єсть 
монархією. Дехто відповідає на те питання негативно. Так на пр. Аффольтер уважає, що виборність голови держави порушує саму істоту монархії, і уважає, що 
дідичність цього уряду єсть критерією, що рішає про монархічний характер держави. Отож в такій абсолютній формі, що моглаб відноситися до усіх типів держав, 
не можна виборної монархії зачислити до республиканських, с. т. не-монархічних форм держави. Треба запитати про правний характер та значіння акту вибору а 
цей характер та значіння тісно звязані з правовим характером держави та її найвищої влади. Відносно патріярхальної та патримоніяльної держави, цей характер 
був зовсім инший, як коли йде про модерну державу. Особливо коли порівняти патримоніяльну державу з модерною, виступає ріжниця дуже ярко. В модерній державі 
та для модерного розуміння права, акт вибору єсть актом „креації“ виборного органу. Сама виборча коллєгія єсть теж органом, а власне „креаційним органом“, що 
творить та виявляє волю держави, відносно назначення особи носителя креованого органу. Зовсім инакше в патримоніальній державі. Там виборча коллєгія 
розпоряжала субєктивним правом панування. Згідно з „дуалістичним“ розумінням держави, акт вибору був актом признання субєктивного права і в звязку з цим в 
своїй істоті актом двосторонним. На те вказують численні „pacta conventa“. Там, в патримоніяльній державі дві сторони одна одній надавали права та затягали 
зобовязання. Зокрема, в патримоніяльній виборній монархії набував і майбутній пануючий актом обрання його субєктивні, „власні“ права. З огляду на те ми 
мусимо патримоніяльну виборну монархію визнати монархією, не республикою. Хоч не можна признавати надто великого значіння уживаній термінології, тут треба 
вказати на те, що і середньовічна термінологія, не оглядаючися на саму виборність або дідичність голови держави, розріжнювала поміж виборними монархіями та 
республиками. Инакше представляється справа відносно модерної держави. Відповідно її розумінню, не можемо ми розуміти становища в ній „пануючого“ инакше, 
тільки як носія найвищого державного органу. Як такому, йому не прислуговують ніякі субєктивні „права“, тільки „компетенції“. Його становище правно не 
ріжнилосяб абсолютно нічим від становища виборного досмертно голови республики. Виборної монархії не находимо взагалі серед модерних держав і питання 
відносно неї має виключно академічний характер. Відповісти на це питання не можнаб инакше, як тільки так, що пануюче розуміння держави льогічно виключає 
поняттє виборної монархії. Дідичність єсть в модернім світі держав необхідною рисою монархії. Оскільки йде про абсолютну точність вислову, то требаб сказати 
так. Дідичність не єсть сама по собі істотною правною критеріею монархії. Вона єсть тільки одиноке ю основою, на якій сучасно може повстати власне, 
субєктивне „право до трону“. Істотним для монархії єсть власне істнування цього субєктивного права. В ньому уся правна ріжниця поміж республикою та монархією. 
Монарх в модерній державі стає ним на основі власного права. Права, стати президентом республики не має ніхто. Республиканські конституції не знають установи 
анальогічної до „наслідника трону“, с. т. особи наділеної „власним“ правом, стати найвищим органом, найвищою владою в державі. Республиканська конституція 
знає тільки правну спосібність бути обраним головою держави. Цю правоздатність мають особи означені in genere конституцією, усі, хто відповідає означеним 
вимогам, отже єсть горожанином, має скінчений означений рік життя і т. д. Ця правоздатність не дає нікому ще ніякого субєктивного права. Щойно правний акт 
обрання покликаним до цього державним органом, отже юридично, заява волі держави in concreto родить право бути президентом. Наслідкик трону мусить теж бути 
правоздатним. Залежно від діючих постанов конституції, він може втратити цю правоздатність, коли не відповість означеним умовам. Але коли він відповідає їм, 
тоді для його родиться право до трону з моментом, коли він звільниться, незалежно від якогонебудь ще окремого акту волі держави. Передбачені в ріжних 
конституціях на випадок зміни особи пануючого правні акти, мають виключно декляраторійний характер. Ця ріжниця поміж монархією та республикою проявллється 
виразно в випадках зміни конституції. Колиб на приклад змінено в республиці конституцію в такому напрямі, що скорочується час урядовання президента, то хоч 
обраний на довший час президент мусівби раньше уступити, тим не булоб порушене його право. Навпаки, колиб наслідком зміни конституції на республиканську, 
мусів уступити король, то цим булоб порушене його „набуте право“. В такім випадку виринає все питання „зречення“. Навіть революція, що перемогла і змінила 
форму держави, вимагає такого зречення що булоб льогічно зайвим та абсурдним, якби не істнувало те право, до якого відноситься зречення. Таким способом, ми 
прийшлиб до такого означення істоти монархії: Монархія, це така форма держави, в якій істнує установа найвищої влади, та в якій прислуговує комусь субєктивне 
право, стати і бути носителем цієї влади. Монархія мислима тільки там, де в державнім устрою мається установа „найвищої“ влади, с. т. влади, в якій сходяться 
хоч би тільки формально усі функції держави, яка „необхідна“ для „вправлення в рух“ усієї державної організації. Де такої установи немає, в державах, де, як 
в Швайцарській Спілці або в „радянських“ республиках, такої найвищої установи немає, там питання, про яке мова, не може виринути. Воно можливе тільки в межах 
цієї державної форми, що знає „найвищу владу“. Поміж державами цего типу, питання: „республика чи монархія“ можна вирішити тільки шляхом вирішення питання, 
чи прислуговує комусь субєктивне право бути тією владою чи ні. Найшовши критерію для монархії, ми маємо теж і означення республики. Республикою єсть кожда 
держава, що не єсть монархією. Проти „власного права“ монарха піднесено закид, що визнавання такого права ставить пануючого поза державу і протиставить його 
її, а це не дасться погодити з сучасним розумінням держави. Безперечно, навіть коли перенесемо те власне право поза обсяг компетенцій і визнаватимемо його 
тільки як „право бути органом“ („Recht auf Organstellung:“) навіть тоді те право вносить свого рода дуалізм, незгідний з істотою модерної держави. Але це не 
може бути аргументом проти самого поданого тут вирішення проблеми державних форм. Воно може тільки зродити питання, чи монархія взагалі дасться погодити
з сучасним розумінням держави. І власне з історичної перспективи, заступлений тут погляд на істоту монархії дає нам можливість найти для „конституційної 
монархії“ її місце в розвою державних форм. Починаючи від великої англійської революції, розвій ішов без сумніву в напрямі від монархії до республики. В 
боротьбі, яка була почалася, метою була ліквідація монархічної форми держави. В цій боротьбі конституційна монархія являється твором компромісовим. Монархія 
втратила в ньому свій давнійший зміст. Правна істота монархічної влади це було ранійш субєктивне право монарха. Кождий акт цеї влади, був виконуванням 
субєктивного права. Монарх виконував те своє право, коли судив, коли творив закони, коли адміністрував. В модерній державі став пануючий з субєкту прав 
органом держави. Виконуючи свою владу, він не виконує субєктивних прав, тільки „компетенції“, що юридично мають на меті не субєктивні інтереси пануючого, 
тільки „інтереси держави“. Це єсть сфера, з меж якої субєктивне право монарха було витиснуте. Але те субєктивне право, істота монархії, всеж таки задержалося 
там, де задержалася монархічна форма держави. Змінився тільки, а власне звузився його зміст. Воно єсть тепер тільки правом, стати монархом і бути ним. Це 
єсть остання, найвузша позиція, на яку відступив в сучасній державі монархічний йринціп. З утратою і цієї позиції, монархія перестає взагалі істнувати.
IX. Розуміння монархії як державної форми, що в ній істнує чиєсь субєктивне право, бути найвищим в державі органом, дає одиноку певну критерію для правної 
класифікації державних форм. Воно дає разом з цим і можливість зрозуміти еволюцію форм держави, якої не дає ні одно з иньших розумінь. Врешті воно дає також 
важні вказівки відносно соціольогічноі істоти еволюції, яку відбуває держава. Діалектично, в соціяльній істоті держави ми зустрічаємо поруч з моментом 
поневолення та панування другий момент, момент організації для здійснення обєктивних, „загальних“ завдань та цілей. В ріжних типах держави відношення отсих 
двох моментів неоднакове, та в ріжних розуміннях держави, воно находить неоднаковий вислів. Модерне розуміння держави висуває на перший план „обєктивний“ 
момент організації та річевої доцільности. Монархія являється на тлі цього розуміння формою, в якій зазначений передусім момент панування, момент по своїй 
істоті субективний. Таким способом розріжнювання форм держави на основі тут пропонованої критерії звязує ці форми з процесом „обєктивізації“ усього життя, а 
зокрема також і форм політичної організації. Конституційна монархія являється в цьому процесі етапом, переходовою формою від віджитої, субєктивістичної 
доби. Характеристичний для монархії момент, істновання в ній „власного“, субєктивного права до нацвищої влади, треба визнати істотним ще ось з якого мотиву.
Метою кождої організації єсть встановлення способу, як мається творити „загальну волю“. Для цього істнують принціпово два шляхи. Або принціп більшости, або 
„делегація“ означених осіб, або особи для творення загальної волі. Перший шлях раціоналістичний. В його основі лежить погляд, що найкраща змістом воля найде 
для себе признання з боку більшости. Другий шлях, це шлях авторитету. В його основі лежить погляд, що творити загальну волю повинні тільки особливо 
кваліфіковані члени організації, та що ця кваліфікація звязана з якимись зовнішними „символами“, як походження з якогось роду, майно або його особливий рід, 
як нр. земля, освіта іт. д. З цього становища, найбільш істотним бувби поділ форм на основі ріжниці цих двох принціпів, на яких побудовано державну 
організацію. На такій підставі і в такому розумінню Т. Ґ. Масарик розріжняє і протиставить один одному два головні роди держав; демократію та теокрацію. Отож 
в цьому поділі, якого основу треба визнати дуже глибокою та істотною, єсть місце для монархії як окремого типу держави тільки тоді, коли за відріжняючий її 
момент визнаємо „власне право“ пануючого. Те „власне право“, це іменно визнання особливої кваліфікації особи чи осіб для творення або для участи в творенню 
загальної волі. Воно юридичний вислів для факту, що в основу державної організації покладено, виключно чи частинно, принціп авторитету. Инші критерії, 
критерій числа або обсягу компетенцій пануючого, закривають цей характеристичний для монархії момент. На основі усього сказаного тут, ми мусимо прийти до 
одного ще висновку. Поділ держав на монархії та республики як головний поділ, єсть випливом в першій мірі історичного розвою і цього практичного значіння, що 
звязане з боротьбою за обі ці державні форми. Коли проводити клясифікацію виключно на основі істотних зі становища теорії критерій та з метою систематичної 
доцільности, тоді розріжнювання поміж монархією та республикою скажеться не найголовніщим. Зокрема, коли під „формою“ держави розумітимемо її організацію, 
тоді „монархія“ скажеться не одним з головних родів держав. Вона буде тільки модифікацією цього державного типу, що в його основу покладено прінціп 
авторитету.