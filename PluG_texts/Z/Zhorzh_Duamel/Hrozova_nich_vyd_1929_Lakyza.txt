

ПЕРЕДНЄ СЛОВО.
«Грозова ніч» — це останній твір відомого сучасного французького письменника Жоржа Дюамеля. Видавництво «Культура» його вперше видає українською мовою. Жорж Дюамель — письменник досить популярний не тільки у Франції, знають його і в СРСР з російських перекладів1). Належить Ж. Дюамель до групи французьких письменників-унанімістів, що гуртуються тепер, головне, навколо найліпшого та радикальнішого французького журналу «Europe», на чолі якого стоїть відомий й за межами Франції Ромен Ролан. Колишню групу унанімістів уважають за найпе-редовішу у Франції: творчість цієї групи помітно вирізняється на тлі бульварщини, яка панує в французькій літературі, вона пройнята громадськими мотивами, вона здебільшого незалежна від пануючих верств, завжди свіжа та оригінальна.
Лідером та теоретиком групи унанімістів був Жюль Ромен. До групи належали Рене Аркос, Шаль Вільдрак, Люк Дюртен, Жорж Шенев’єр (нещодавно вмер), Жюль Ромен, Жорж Дюамель.
1908 року Ж. Ромен видав книгу поезій «La vie unanime» (Одностайне життя), цього-ж таки року він в окремій статті виголосив основні засади унанімізму. Центральна думка цієї статті:
«Свідомість, яка нещодавно народилася, намагається вийти за межі людського (індивідуального) духу. До цього часу думка та душа мали своїм місцеперебуванням і своїми органами — особу, індивідуум. Найвеличніші душі — Гете чи Гюго — ніколи не виходили за межі особи. Саме індивідуальну душу вони розглядали, як
шедевр життя, як вершину землі. Тепер починають стверджу, вати своє надособове (надлюдське) буття найменші й найбільші людські групи: об’єднання, натовп, містечка (села) — все те, що одвічно жило життям таємничим та німим, з яким ми стикаємося, з яким ми перемішуємося, не маючи про це уявлення. Тисячо-літня їхня душа шукала себе. Тепер, в наслідок зусиль, вона себе знайшла. Дехто з людей цю душу відчув, спіймав. Ці люди стали висловом цих великих та рухливих істот, що продовжують еволюційне життя за межі й вище людини. Нове наступає царство з його досвідом, з намаганням знайти свою мову, і цей новий світ готується створити нові форми для матерії і для душі».
Ці думки про перевагу колектива над окремою індивідуальністю, про потребу відбити «душу» колективу, показати її світові, цілком віддатись їй — були центральними для світогляду унанімістів та їх прихильників, що вийшли на кін громадського життя в передбаченні величезного зрушення в європейській громадській свідомості, що настало з початку імперіалістичної війни, й поглибилося за часів революції в колишній Росії. Виразниками цього зрушення в різні часи були переважно письменники з чуйним серцем, та сміливим словом, а серед них такі, як Барбюс, Сінклер, Мартіне, А. Франс, Ромен Роллан та инші.
Серед них унанімісти були досить активні, популярні, а головне організовані в цілу групу, і це надавало їм більшої ваги, а голос їх через те бренів ніби-то виразніше та сміливіше.
Не всі, звичайно, з виразників цього зрушення потрапили на ту путь, що нею мають рушити далекі колеса історії, але більшість їх безперечно зневірилася в шляхах, якими прямувала європейська цивілізація. Оглядаючи західньо-европейську літературу за останнє десятіліття, відчуваєш це виразно та чітко. Творчість-же унанімістів французьких що-до цього особливо характерна й помітна. В. Фріче — відомий російський історик літератури, характеризуючи унанімізм Жюля Ромена, докладно спиняючись на творчості унанімістів, пише:
«Унанімізм Жюля Ромена являє собою світогляд дуже далекий від ідеології та переживань пануючої буржуазії. Ціла група унанімістів взагалі стояла осторонь од пануючої класи, повстала
проти неї, хоч і досить несміливо, і не поділяла за війни шовінізму, що охопив майже всіх французьких письменників. Чужі буржуазії унанімісти, проте-ж, далекі вони і від пролетаріату. Вони навіть не соціялісти. Вони не горнуться й до робітничої класи. Жюль Ромен вважає за краще створити своє «я» в міській суттю міщанській юрбі. Ідея безупинного самознищення «я», що її він проповідує, не має нічого спільного з пролетарською проблемою особи та колективу, бо тут особа не знищує себе в класі, а концентрує в собі волю та ідею класи. Унаніміст — це інтелігент, що від буржуазії одійшов і до пролетаріату не дійшов, зупинився через свою дрібно-буржуазну психіку на півдорозі між обома класами. Унаніміст, на кращий випадок — це попутник пролетаріяту».
Жорж Дюамель разом з Жюлем Роменом — основоположники унанімізму.
Він — лікар з фаху, брав участь у світовій війні, був свідком цього страховиська. Як поет, Жорж Дюамель виступив ще 1909 року. Пізніше він виявив себе також як драматург і критик. Перша-ж його белетристична книжка «Життя мучеників» вийшла 1917 р. Майже разом з цією книжкою виходить його друга прозова книжка — «Цивілізація» (1914 — 1917 р.). В цих книжках автор пише за світову війну, художньо змальовує картини цієї війни, і вже цими малюнками привертає увагу читача на протест проти світового безглуздя, що ним була війна 1914 — 1917 р. Ці дві книжки Ж. Дюамеля лишаться кращими літературними пам’ятниками протесту французької радикальної інтелігенції проти імперіалізму та його наслідків.
Цими книжками й починається літературна діяльність Ж. Дюамеля, що згодом шириться та збагачується, як формою, так і глибиною змісту.
Ж. Дюамель, вірний унанімізмові, проповідуючи його, проймаючись космічною гармонією, шукає такої гармонії і в соціальних взаєминах, вишукує шлахи, щоб встановити цю гармонію. Але поки-що за позитивне треба вважати те, що він, користуючись всіма засобами художнього відображений, показує дисгармонію
 соціальних взаємин та сигналізує духовний розклад сучасного європейського духовного життя. («Листи до мого друга патагонця», «Північна сповідь», «Двоє», «Володіння світом», то-що). Цілу його творчість проймає щирий гуманізм. В «Північній сповіді» та «Покинутих людях» малює він життя дрібних людей, заляканих цим життям, пригнічених його тягарем, і всі його симпатії- на боці тих людей.
«Справжня революція може бути тільки моральною, — писав Дюамель, — решта — велике лихо, дурно проллята кров та нікому не потрібні сльози». Ця думка Дюамелева осторонь ставить його від класової боротьби, .не визнає він її і цим хоче одвернутися від темних сторін сучасного буржуазного європейського життя. (Проте, був час, коли він був в групі «Clarte» *). Це, звичайно, на багато зменшує громадську вагу Дюамеля в сучасному культурному житті Европи і повертає його до табору дрібно-буржуазного пацифізму в західньо - європейській літературі. Проте, Ж. Дюамель є найліпший представник гуманістичної радикальної західньо-европейської інтелігенції.
Остання книжка Ж. Дюамеля «Грозова ніч» є новий етап в його творчості, що ставить його в перші лави французьких сучасних белетристів. Так оцінює її й сучасна французька критика. «Це один з найбільших творів Ж. Дюамеля, — пише Г. Дальбі, — знов історія людини, новий ідеал людини, що підводить очі догори, а плечі її обтяжені вантажем століть». З цим можна цілком погодитись.