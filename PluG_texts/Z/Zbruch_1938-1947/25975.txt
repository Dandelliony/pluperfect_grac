◦ ◦ ◦ ◦ ◦ ◦ ◦ ◦ ◦ ◦

Париж — песимістично настроєний.
"Повідомлення французьких журналістів, що перебувають у столиці Третього Райху, є — за словами "Ґоньца Варшавского" з 22. VIII. — песимістичні.
Головну увагу французької преси приковує до себе протипольська кампанія, яку ведуть у Третьому Райху з допомогою преси і радія. Німецька пропаґанда силкується доказати, що Польща не є і ніколи не буде великодержавою, що польська господарка нездарна і безпланова та що вивінування і узброєння польської армії не дозволять їй на довшу війну.
В берлінських компетентних колах впевняють, що у дні 27. ц. м. канцлєр Гітлєр промовлятиме в Таненберґу та що його промова буде сензаційна. Трудно сказати, на чому буде основана сензаційність тієї промови. Чи це буде спокійна відповідь на польський меморіял з 5. травня ц. р., чи може вона спалить усі мости і поставить справу на вістрі меча. Знаючи психіку канцлєра Гітлєра — кажуть французькі кореспонденти у своїх повідомленнях з Берліна — можна б догадуватись, що йде скоріше про другу можливість".
Льондон — про плян удару на Польщу.
"Факт, що німці почали вже отверто казати про поворот до східних кордонів зперед війни, є для Анґлії доказом, що Третій Райх швидко викладає свої карти. Цей поспіх анґлійська прилюдна опінія розяснює — згідно з повідомленням "ІКЦ." з 23. VIII. — в некористь дипльоматичної зручности Берліна. Хто віритиме ще нині в галас про Ґданськ, коли сам Берлін підриває довіря до себе, що тут не йде про Ґданськ.
У Льондоні кажуть, що в Берліні щораз отвертіше говорять про удар на Польщу з трьох точок: під сторони Франкфурту над Одрою, від Бреслява та Моравської Острави. Німецькі сили у Східній Прусії пожвавились би щойно у другій фазі операцій. У Берліні не роблять теж таємніші з того, що дипльоматично-стратеґічні рухи проти Словаччини та Мадярщини мають на меті зашахувати Румунію". 