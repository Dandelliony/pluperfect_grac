Перед святами.

Жіноча сторінка

Наближаються свята, ті свята, коли наші закупи будуть може найповажніші за цілий рік, бож саме Великодні свята обернулись у нас у свята "обновлення". Буде те обновлення і в нашім одязі, буде воно почасти і в дечому з хатньої обстановки.
Отож робитимемо преріжні закупи. І ось тут для українки є поле показати свою громадську зрілість є нагода доказати, як вона не на словах, а справді переводить у життя гасло "свій до свого і по своє". Посвяточні підрахунки наших кооперативних та приватних крамниць та нечислених наших фабрик викажуть нам оту нашу зрілість.
Проте чому саме ми мусимо купувати саме в наших крамницях, а не деінде, які маємо ми з того користи, а які корисні нащі підприємства, а далі й цілий наш нарід, писати вже нема чого, бо стільки про те говоримо і пишемо, що сказати щось нового трудно, а повторюватись нема сенсу. Про те, чи дійсно ми купуємо у своїх крамницях і продукти виробу наших фабрик, можнаб сказати дуже багато і то саме нашим паням з міста, які на жаль, зовсім не показують в цій ділянці гарного прикладу нашому селу. Як часто в торгові дні по наших провінціональних містах в чужих крамницях бачимо не наших селянок, а саме нашій пань "-ових". Як часто кооперативна крамниця з мануфактурою є переповнена жінками з села, тоді як пані в цей самий час купують у Нухима чи Гиршка. Хіба вже не будуть відрікатись тим, що „в кооперативі того, що їм треба, нема", або, що „там за малий вибір", бож їм тепер і дитина докаже, що все у їх власній волі і руках.
Але найбільшими закупами передостаннього і останнього тижня перед Великоднем будуть орудки у харчевих крамницях, а там уже напевно наші пані знайдуть усе, що їм потрібне, бо й чужі нераз купують у наших крамницях, бо продукти "Маслосоюзу" чи інші не тільки не уступають продуктам чужим, але далеко їх своєю якістю випереджують. Та на жаль, по чужих крамницях ми побачимо перед святами напевно чимало нашої жіночої "еліти" або бодай їх служниць.
На жаль, ми не можемо перевести такого „пікетування" як це роблять наші сусіди а цікаво булоб побачити і перевірити скільки то наших громадянок купуватиме не у наших крамницях.
Хто знає, чи наші жіночі товариства не зробилиб добре, якби серед своїх членів перепровадили щось приблизне до конкурсів купування у своїх і свої продукти. Може амбіція, а також і перспектива виріжнення та признання булиб тими учителями, які привчилиб наших громадянок до виконання своїх щоденних і буденних громадських обовязків, а не тільки до святочного проголошування патріотичних закликів, які дуже часто і з ріжних нагод чуємо саме від тих, що самі їх в щоденному житті не дотримують.
Може трохи за комічно виглядалаб пропозиція, щоб поруч зі святочною „бабою" і вазонком гарних квітів та писанками лежати у різьбленій коробці чи на гарній мищині ріжні квитки, як доказ, що все, що є на святочному столі дійсно „своє", але хто знає чи в умовинах нашого життя і нашої боротьби за власний промисел, такий засіб не був би доцільний і не дав би нам підрахунку наших свідомих і вартісних громадських одиниць. Вартоб було над тим подумати, а не сміятись з того, хоч може спочатку такий проект і виглядає трошки на „комарівський". На жаль, наше громадське щоденне життя вимагає ще в багатьох ділянках і таких „комарівських" засобів, які може і трошки образливі, але на які, на жаль, ми заслужили.
В усякому разі поміркувати над справою здійснення закупу всіх предметів і продуктів у "своїх" нам перед святами зовсім не пошкодить і напевно кожна в тайнику своєї душі признається, що робить вона нераз прогріх проти гасла „свій до свого і по своє" навіть тоді, коли це гасло старається впоювати в інших.
Я.О.