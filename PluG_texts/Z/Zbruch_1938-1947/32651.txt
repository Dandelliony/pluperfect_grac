Країна людського щастя

(Письменниця В. Василєвська про свої вражіння з подорожі по Радянській Україні)
Відома польська письменниця Ванда Василєвська розповіла письменникам і науковим працівникам Львова, що зібралися в клубі письменників, про свої вражіння від перебування по Радянській Україні.
— Мені раніше багато доводилось чути про країну Рад, — сказала вона, — але те, що я побачила в містах і селах Радянського Союзу було для мене величезною несподіванкою. Як письменниця, я, перш за все, звертала увагу на ставлення людини до людини, до життя. Я переконалася, що радянська людина є зовсім відмінна від тих, з якими я зустрічалася в капіталістичному світі. Вона не боїться завтрашнього дня, бо про неї піклується соціалістична держава; держава, де не людина шукає працю, а праця шукає людину.
Якою любов'ю оточує радянський народ дитину! Це єдина країна в світі, де нема сумних зажурених, рахітичних дітей. Ясла, дитячі садки, Палаци піонерів — все це створено для дітей, для їх здоров'я і щастя.
Я була захоплена чуттям, любовним ставленням радянських людей до письменника, який тільки в Радянському Союзі, тільки в соціалістичному суспільстві, знаходить читача, про якого мріяли найбільші майстри слова. Про нього піклуються, його люблять і, головне, читають, як ніколи і як ніде ще в світі. Художні твори розходяться сотнями тисяч екземплярів. Радянський письменник щасливий тим, що він постійний свідок творчого процесу, який відбувається на його очах. Це окрилює його натхнення, зігріває його розум і серце. 