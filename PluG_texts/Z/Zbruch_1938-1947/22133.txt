◦ ◦ ◦ ◦ ◦ ◦ ◦ ◦ ◦ ◦

Судовий епільоґ студентських заворушень. Перед львівським судом стануло 4-ох студентів, які брали участь у студентській демонстрації 5. листопада 1938, підчас якої лунали оклики проти поліції. Студента Кроковського засудили на 4 місяці арешту, інших підсудних увільнили.
Траґедія б. "королеви карнавалу". Перед львівським городським судом станула 19-літня дівчина, якій прокуратура закинула, що вона підкинула свою дитину. Виявляється, що підсудна по матурі приїхала до Львова, де мала дістати посаду. З огляду на дуже гарну поверховність і на товариську позицію родини, підсудна стала "королевою" минулорічного карнавалу. На однім балі упоїв її один дідич та непритомну повіз до свого мешкання. По якімсь часі підсудна привела на світ дитину. Родина підсудної виріклася, залишаючи її без засобів прожитку, тому вона підкинула дитину перед сирітським заведенням при Кадетській вулиці.
Засуд у процесі наркоманів. У Станиславові скінчився процес проти 9-ох лікарів, які виставляли рецепти на морфіну налоговим наркоманам. Суд засудив 4-ох лікарів на кару від 2-о-х до 5-ох тижнів арешту. Головного наркомана Хуздікевича суд засудив на 3 місяці арешту. Худзікевич боронився тим, що пологово заживав морфіну внаслідок одержаних ран на війні. Рецепти на морфіну випрошував благальними проханнями. Усім засудженим суд припинив виконання кари. 5-ох лікарів суд увільнив від вини і кари. 