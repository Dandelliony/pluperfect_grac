Будова школи ім. Льва у Львові.

Зпоміж усіх шкіл „Рідної Школи" у Львові школа ім. кн. Льва при вул. Крупярській має найбільше дітей, які разом з учителями тиснуться у невеличких кімнатах двох малих домів. Тому Виділ Кружка "Р[ідної] Ш[коли]" ім. кн[язя] Льва під невтомним проводом свого довголітнього і заслуженого голови проф. д-ра Маріяна Панчишина покликав окрему секцію будови школи, що веде свою діяльність над призбиранням фондів від половини грудня 1933. р. Дотепер кількох метких людей з цієі секції будови школи під проводом голови кружка призбирало понад 6.000 зол. з продажі всяких неужитків (пляшок, лахміття, почтових марок, помаранчевих скірок і т. д.). Призбиравши дещо гроша, минулої неділі вечором Виділ кружка „Р. Ш.“ скликав анкету у справі будови школи. Її відкрив голова проф. д-р М.Панчишин. Опісля з основного реферату м-ра Кривокульського присутні довідалися, що будова великого шкільного будинку на Личакові необхідна і не можна далі її відкладати, бо число дітей у школі ім. кн. Льва постійно зростає. Референт подав підсумки дотеперішньої діяльности секції будови школи і запропонував вибрати діловий комітет, щоб він узявся  вже до здійснення плянів будови школи.
В оживленій дискусії забирало голос кільканацятьох громадян (ок), зпоміж яких деякі (безробітні робітники) деклярували навіть по 20 зол. на будову школи. Це найкращий доказ, що школа на Личакові дійсно необхідна. До ділового комітету ввійшли: проф. д-р М.Панчишин, п[ан]і Е.Пашкевичева, о. сов. Е.Дуткевич, п. Черник, п. Лохач, дир. Чума, п-і Голубцева, п. Салдит, м-р Кривокульський, п. Ціхановський і п-і Бережанська.
Іціціятиву голови кружка проф. д-ра М. Панчишина підтримає напевно все українське громадянство м. Львова. 