◦ ◦ ◦ ◦ ◦ ◦ ◦

Іноземним військовим аташе дозволений огляд німецьких укріплень
БЕРЛІН, 6. (ТАРС). Як повідомляє німецьке інформаційне бюро, Гітлер дозволив іноземним військовим, авіаційним і морським аташе, акредитованим у Берліні, відвідати деякі ділянки західних укріплень, а також війська, що перебувають на фронті.
Англо-французський натиск на скандінавські країни
СТОКГОЛЬМ, 6. (ТАРС). Як повідомляє газета "Дагенс нюхетер", учора англійський міністр закордонних справ Галіфакс прийняв шведського і норвежського послаників у Лондоні, яким вручив ноту для передачі їх урядам. Повідомлень про зміст ноти немає. Однак за чутками нота має своєю метою зробити натиск на уряди Швеції і Норвегії в зв'язку з позицією нейтралітету, яку останні займають.
ПАРИЖ, 6. (ТАРС). Агентство Гавас повідомляє, що фраицузський прем'єр-міністр Рейно прийняв учора послаників Швеції і Норвегії в Парижі і вручив їм ноти. В повідомленні агентства говориться, що ці ноти мають своєю метою "роз'яснити позицію союзників в зв'язку з нейтралітетом скандінавських країн".
Звернення Вултона
ЛОНДОН, 6. (ТАРС). Як повідомляє агентство Рейтер, новопризначений міністр продовольчого постачання Вултон почав широку кампанію за економію продовольчих товарів. Вултон звернувся до жінок з закликом мобілізуватись для організації "кухонного фронту". У зверненні говориться, що в зв'язку з продовольчими труднощами "необхідно використати в максимальних межах все продовольство, яке потрапляє на кухню".
План евакуації міста Люксембурга
БРЮССЕЛЬ, 6. (ТАРС). Агентство Бельга повідомило 3 квітня, що населення міста Люксембурга (герцогство Люксембург) повідомлене про план евакуації міста. Все місто розбите на ділянки, і населенню повідомлені ті пункти, в яких воно може в разі необхідності одержати інструкції про евакуацію. 