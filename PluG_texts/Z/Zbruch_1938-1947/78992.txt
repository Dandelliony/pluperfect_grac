◦ ◦ ◦ ◦

З Далекого Сходу повідомляють, що японські війська у тісній співпраці з національними китайськими військами окружили 5.000 чункінських вояків під командою генерала Чан-Чен-Ю на захід від міста Чінтау. В часі між 5 і 10-им квітня японці нарахували яких дві з половиною тисяч поляглих чункінців, з яких півтори тисячі чункінців узяли в полон.
За останні 4 місяці, докладно до 10-го квітня японські літаки знищили загалом на відтинку на північ від пристані Акіяб над Бенгальським заливом 465 англійських літаків.
Еспанський пароплав "Дені Кастільо" привіз до міста Ляс Пальмас 10 зацілілих з розбитого корабля, що їх вирятовано на висоті північно-західного африканського узберіжжя. Це члени залоги бельгійського паропалава "Поанда", що плив у британській службі. На Атлянтійському океані його затопив підводний човен. Врятовані сказали, що той сам підводний човен затопив ще два пароплави з того самого конвою. Один із цих пароплавів був навантажений муніцією.
Урядово повідомлено, що дня 15-го квітня, в год. 0.43 впав біля Бірменсдорфу недалеко від Баден (Швайцарія) один британський бомбардувальник типу "Велінгтон". Він перелетів над місцевостями Шлайтгайм, Галау, Ляуфенбург і Турті. Літак згорів зовсім. Залога, яка складалася з п’яти людей, врятувалася з легкопадами. Швайцарські власті арештували їх.
Британський посол у Кабуль хоче короткореченцевим ультіматом примусити афганський уряд, щоб він видав індійських вояків, які перейшли афганську територію.
Генерал Мордак, співпрацівник генерала Клємансо в часі першої світової війни і після неї, недавно саме помер.
Як повідомляє військовий департамент з Вашінгтону, около 1.750 членів американського летунства за 9 перших місяців 1942 р. згинуло в катастрофах підчас вправ у літанні.
Спеціяльний посол китайського національного уряду в Японії, Ченг Кунгпо, прибув літаком до Пекінгу.
Англійський премієр-міністер Черчіль заявив, як подає агенція Ройтера, перед британський парляментом у зв’язку з англійськими повітряними атаками на бази німецьких підводних човнів на Атлянтійському узберіжжю, що вправді бункри для підводних човнів трохи пошкоджено, але все ж не слід ждати поважніших пошкоджень.
В середу вранці, в год. 4-ій, середньо-американського часу, перуанське місто Ареквітпа навістив досить сильний землетрус. Населення почало панічно втікати з хат. Були тільки незначні шкоди.
Місто Чолисфорд, положене на північ від устя Темзи було предметом атаки сильного з'єднання важких бомбардувальників. Зараз після півночі перелетіли німецькі бойові літаки у великій висоті Канал. Протилетунська артилерія і загорожувальні балони, як також нічні ловецькі літаки не змогли перешкодити в акції німецьких летенів. При ясному сяєві місяця віднайдено великі промислові заводи у північній частині міста. Велика кількість важких бомб впала цільно на фабричні споруди, спричинюючи численні пожежі, які швидко поширювалися. Особливо важко, почасти з приземного льоту, збомбардовано фабрику кулькових вальниць, що належить до найбільших в Англії і продукує високоякісні прецизні ложа. Летуни бачили виразно, як численні бомби різного калібру впали влучно на цю велику фабрику, де працює майже 10.000 робітників. Треба числилися з тим, що відчуватиметься брак кулькових вальниць в англійському промислі, зокрема в будівництві моторів для літаків.
З Альжесірасу повідомлено, що один десятитисячтонний корабель-цистерна наїхав на мілину в Рінконгілла, 2 км. від Альжесірасу. Корабель стояв на якорі в Ґїбральтарському заливі, як його пірвала хуртовина і кинула на мілину. Кілька англійських буксирів намагаються врятувати корабель, якого вантаж треба було викинути в море. 