◦ ◦ ◦ ◦ ◦ ◦ ◦

Англія загрожує нейтральним країнам
20 січня з промовою по радіо виступив англійський морський міністр Черчіль. Його промова складалася головним чином з погроз по адресу нейтральних країн. Вимагаючи, щоб нейтральні держави вступили у війну на стороні Англії і Франції, Черчілль натякнув, що їх становище "буде значно гірше" якщо вони не виступлять на стороні англо-французького воєнного блоку.
Ця промова англійського міністра справила дуже тяжке вражіння на громадськість нейтральних країн. Бельгійські, норвежські і швейцарські газети відгукнулись на неї дуже вороже. Норвежська газета "Норгенпостен", заявляє: "Якщо після погроз Черчілля буде застосована сила, то Норвегія зустріне її відсіччю". Дипломатичні представники нейтральних країн у Югославії відмічають, що Черчілль у своїй промові відкрито заявив про намір  Англії поширити війну на всю Європу. За свідченням шведської преси, навіть у англійських урядових колах незадоволені виступом Черчілля, бо він сказав більше, ніж слід, і цим самим на всь голос викрив справжні цілі англійської політики.
До затримання англійцями японського пароплаву
ТОКІО, 24 січня (ТАРС). "Асакі" повідомляє, що вчора вечером міністр закордонних справ Японії Аріта в розмові з англійським послом Крейгі заявив протест проти затримання англійцями пароплаву "Асама-Муру".
Як повідомляє агентство Домей цусін, Аріта повідомив кабінет, що вечером 21 січня Англії був пред'явлений протест, а також пред'явлено вимогу про повернення 21 німця, знятих англійцями з пароплаву "Асама-Муру".
Продовольчі труднощі в Англії
ЛОНДОН, 24 січня (ТАРС). Англійські газети повідомляють про перебої в постачанні м'ясом населення ряду районів країни. Газета "Ньюс кронікл" повідомляє, що населення Лондона і деяких провінціальних центрів не має можливості одержати достатньої кількості м'яса.
ЛОНДОН, 24 січня (ТАРС). Міністерство продовольчого постачання заявило, що воно відмовляється від забезпечення вимог робітників важкої промисловості про збільшення для них кількості продуктів, які видаються по карточках. Міністерство заявляє, що існуючі тепер норми не можуть бути підвищені для якої б не було категорії населення. 