Успіх Христі Колессівної у Берліні.

Імя Колесса в українському музичному житті належить до найпопулярніших. Згадати б хоча Філярета, Миколу та Любку. Вже самий виступ із так дуже звучним іменем зобовязує мистця до понад пересічного виконання програми. Багато йшло слухати концерту Христі Колессівної хочби тому, що не сестра світознаної Любки. Були але й такі, що вже йшли слухати саму Христю, про яку немало читали в пресі, як також знали її з усної передачі міродайних у музичних колах чинників. Одні й другі були приємно заскочені.
Програма вечора була смачно підібрана і що краще виконана.
Починаючи концертом Д-дур Лєонарда Лєо, відтак прелюдіями Ґ-дур, Д-моль, Ц-дур Йогана Баха, опісля Анданте опус 3 Еґона Корнаута та кінчаючи сонатою Арнеджіоне опус постеріор Франца Шуберта у власній обрібці музикувала наша челістка знаменито. При виконуванні програми стає ясно слухачеві, що концертантка стараються зовсім пірнути у виконуваний нею твір і передати його віро в інтенціях автора. Цей намір перевела Христя Колесса бездоганно. Навіть у прелюдіях Баха, особливо Д-моль, зуміла вона цілковито вжитись у передаваний нею твір, задержуючи строго характер твору і нерозволікаючи навіть у найлірічніших місцях темпа. В токатті Бальді-Касада челістка показала, як безмежно вона опановує свій інструмент. При незрівнянім акomпаньяменті самого автора Еґона Корнаута виконала концертантка його анданте Опус 3 з глибоким чуттям, з безмежною теплотою та пристрастю, може й тому, що цей твір дуже схожий на твори нашого Леська, або чеського Сука. Вершком вечора можна уважати сонату Шуберта в обрібці самої челлістки. Захоплена публика домоглася трьох наддатків.
М. Дуда. 