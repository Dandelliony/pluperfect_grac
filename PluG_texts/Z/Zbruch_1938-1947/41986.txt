До 85-річчя з дня смерті Адама Міцкевича

Виставка, присвячена поету
26 листопада 1940 року минає 85 років з дня смерті видатного польського поета Адама Міцкевича. До цієї дати громадськість Львова активно готується. Літературні кола вивчають глибше і послідовніше спадщину поета. Велику наукову роботу розгорнув філіал Української Академії наук.
За часів панської Польщі теж відмічали міцкевичські дати. Остання виставка була влаштована в 1936 році з нагоди сторіччя видання поеми Міцкевича "Пан Тадеуш". Однак на цій виставці дуже бідно було показано життя і діяльність поета.
Радянська влада по-справжньому оцінила багатющу літературну спадщину поета. Приміром, якщо раніше в архівах валявся розкиданий рукопис відомої всьому світові поеми "Пан Тадеуш" — то тепер цей рукопис любовно зібраний і переплетений в найкращу оправу.
Бібліотека філіалу Академії наук зібрала багато історичних документів. Основну частину їх становлять численні рукописи поета, першорядні видання на всіх мовах, роботи, що присвячені авторові. Одних лише написаних робіт про поета є декілька тисяч. Головні з них будуть показані на виставці.
Окремим розділом буде висвітлена демократична робота поета. Відомо, що Міцкевич довгий час жив в Парижі. В 1849 році поет редагував демократичний журнал "Трибуна народів". На сторінках його він часто виступав з соціалістичними ідеями, захищаючи плебеїв.
Велике місце на виставці займуть багатющі ілюстрації, що відбивають етапи життя поета. Ряд гравюр ілюструватимуть міста, де жив Міцкевич: Вільно, Петербург, Москва, Одеса, Дрезден, Париж, Рим, і багато інших великих міст світу.
Виключний інтерес являтимуть портрети друзів поета, яких Міцкевич мав переважно в Росії. Мандруючи по світу поет не міг не побувати в Москві і Петербурзі. Будучи там, він познайомився з видатними літераторами того часу: Пушкіним, Жуковським, князем Вяземським, критиками Баратинським, декабристами — Бестужевим, Рілєєвим і іншими видними людьми.
До цього часу зберіглася репродукція картини, яка зображає Міцкевича в салоні княгині Зінаїди Волконської в присутності Пушкіна. Ця репродукція є досить цікава тим, що знаменує собою дружбу великих двох поетів.
Крім перелічених експонатів для виставки зібрано ряд значних гравюр, скульптур, які виконали кращі майстри — сучасники поета. Наприклад: мраморний бюст Міцкевича виконаний відомим французським майстром Давидом Данже, бронзовий бюст роботи Антона Олещинського. Великий інтерес являє написана олійними фарбами картина відомого художника Ваньковського. Вона відображає момент перебування Міцкевича в Криму.
З. Невідома. 