◦ ◦ ◦ ◦ ◦

Телеграми. Вийшли приписи про відкриту телеграфну сполуку цілого Генерал. Губернаторства (включно з Галичиною) з цілою Німеччиною (включно з Ельзасом, Льотарингією, Люксембургом і Протекторатом), як теж із заприязненими державами.
Смертність у Львові. У січні померло у Львові 1.015 арійців; з цього 600 мужчин 318 жінок і 97 дітей.
Господарка золотом. Розпорядок ч. 2 уряду господарки золотом та іншими шляхетними металями в Генеральному Губернаторстві (Денник Розпорядків для Ген. Губ. ч. 12/42), помішує: приписи, що окреслюють, до яких виробів і в якій мірі можна вживати золото та срібло. Ось вони: У виробах з золота кількість найбільше 585/1000, а загальна вага металю може доходити найвище до 50 грамів на штуку. У вироблюваних машиново золотих ланцюжках загальна вага металю може бути найвище 20 гр. Браслети зі золота можна виробляти лиш найвище до 12 гр. Золоті шлюбні обручки вільно вироблювати до максимальної кількости шляхетного металю 333/1000 і з максимальною вагою до 4 гр. На штучні зуби або на інші дентистичні потреби вільно давати золото до максимальної кількости 833/1000.
Денник Розпорядків по українськи. Українське видання Денника Розпорядків для Генерал.-Губернаторства буде виходити як німецько-український випуск. Піврічна передплата разом із коштами пересилки є 28.80 зол. Якщо абоненти вплатили вже дотеперішню передплату на українське видання, то Видавнича Станиця для Денника Розпорядків (Аусліферунгсштеллє фір дас Ферорднунгсблят) стягне додатково належну доплату.
Панахида за душу о. Севрюка. В неділю, 8 лютого ц. р., в сороковий день трагічної смерти бл. п. посла Олександра Севрюка, першого акредитованого представника України в Берліні та голови української мирової делегації в Бересті, відслужено в берлінській православній церкві при Кльостерштрасе, врочисту панахиду. Відправив її берлінський православний парох о. протоєрей Білецький, співав церковний хор. У панахиді взяли численно участь українські громадяни, що працюють або перебувають у Берліні.
Вивезені українці вертаються до Сх. Галичини. Українців, які мешкали у прикордонній полосі Східної Галичини, переселили большевицькі можновладці у величезній більшості силою. Тепер вертаються ті українці, наскільки вони цим виселенням не були заслані в далекі простори, знову до своїх рідних сіл. Головний відділ виживлення та Сільського господарства уряду Генерал.-Губернаторства дав Українському Центральному Комітетові запевнення забезпечити цих людей харчовими засобами та дати їм насіння на найближчий посівний сезон. 