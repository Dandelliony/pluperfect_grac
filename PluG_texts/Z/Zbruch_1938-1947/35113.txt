◦ ◦ ◦ ◦ ◦ ◦ ◦

Воєнні операції біля берегів Норвегії
ЛОНДОН, 14. (ТАРС). Морське міністерство повідомляє, що оперуюча біля північного побережжя Норвегії друга флотилія англійських есмінців, діставши підкріплення, блокувала Фіорд-Нарвік. Вчора англійський лінкор "Уорс-пайт", супроводжуваний великою кількістю есмінців, прорвав німецькі мінні загородження і просунувся вглиб Фіорду. Англійські воєнно-морські сили напали на німецькі есмінці, що перебували в Фіорді, і примусили замовчати встановлені німцями в Нарвіку берегові батареї. Згідно з одержаними в Лондоні донесеннями було потоплено 7 німецьких есмінців. Три англійських есмінці дістали незначні пошкодження. У повідомленні вказується, що тепер не можна точно визначити людські втрати англійських і німецьких кораблів.
Воєнні дії в Норвегії
БЕРЛІН, 13. (ТАРС). Німецьке і інформаційне бюро повідомляє, що німецькі війська, просуваючись від Крістіанзанда, досягли м. Хегеланда. Норвежські війська не вчинили ніякого опору.
БЕРЛІН, 13. (ТАРС). Німецьке інформаційне бюро передає, що залізничне сполучення між Тронгеймом і Швецією в обох напрямах відбувається нормально.
НЬЮ-ЙОРК, 13. (ТАРС). За повідомленням агентства Ассошіейтед Пресс з Стокгольма, штаб норвежської армії опублікував комюніке, в якому говориться, що в Осло-Фіорді затоплені німецький лінкор "Гнейзенау", крейсер "Емден" і кілька малих кораблів. Потоплено також кілька норвежських воєнних кораблів. Далі в комюніке вказується, що норвежська лінія оборони проходить через Нісен, ріку Гломма, Ейерен, Ромеріке, Хітедал, Фіорд Тюрі і Вікесунд.
ЛОНДОН, 13. (ТАРС). Парижський кореспондент агентства Рейтер повідомляє, що, за наявними відомостями, коло 20 воєнних кораблів французського флоту співробітничають з англійським флотом в його операціях коло берегів Норвегії.
Доля датського і норвежського золота
ЛОНДОН, 14. (ТАРС). В лондонських фінансових колах твердять, що значна частина датського і норвежського золотого запасу була ще кілька тижнів тому відправлена за кордон. Велика частина його була секретно переведена в Лондон і зберігається в підвалах англійського банку. Вважають, що 36 млн. фунтів стерлінгів золота було перевезено на літаках з Данії і Норвегії з Англію. Частина його була перевідправлена в США. Швеція також відправляє своє золото за кордон. В березні в США було відправлено шведського золота більше ніж на 16 міліонів фунтів стерлінгів.
"Шефартстіденде" про оголошення Ісландією незалежності
ОСЛО, 13. (ТАРС). Газета "Шефартстіденде" повідомляє, що Ісландія оголосила себе незалежною від Данії при існуючих обставинах. 