◦ ◦ ◦ ◦ ◦ ◦ ◦

Промова маршала Петена до французького народу.
ЖЕНЕВА, 2. XI. — Голова французької держави марш. Петен звернувся у середу ввечері з радієвою промовою до французького народу. Він зазначив, що перша зустріч між ним та Фірером переможної Німеччини — це перший знак підйому Франції. Підчас тієї зустрічи устійнили підстави співпраці між обома краями з тим, що подробиці будуть обговорені пізніше. Маршал Петен закликав усіх французів мати довіря до свого проводу: Франція входить на шлях співпраці у межах творчого европейського порядку.
Великі осяги німецького летунства
БЕРЛІН, 2. XI. — Головне командування німецьких збройних сил подає:
Внаслідок дуже несприятливих атмосферичних умовин анґлійці припинили вчора всяку повітряну боєву акцію. Навпаки — німецьке летунство продовжувало налети на Льондон і на важні під військовим оглядом обєкти у Південній, Середущій та Західній Анґлії. У південно-східних частинах Льондону завважили осяги у бомбардуванні залізничих шляхів і будинків та одного більшого фабричного будинку, що спалахнув пожежею. Скинено бомби на важні заведення воєнного промислу під Бирминґен та у південній, крайній частині Брістолю. Від поцілів на муніційні склади на захід від Льондону вилетіло у повітря кільканацять шоп зі зложеним стріливом. Збито також один поїзд з рейок.
У ході дальшої боєвої акції проти бритійських летовищ, стверджено, що поцілено бомбами ганґари, склади та схови, при чому підчас сховзних летів обстріляно сильним вогнем скорострілів та ушкоджено деяку кількість літаків на землі.
На морі, на захід від Ірляндії затоплено влучним стрільном бритійський транспортовий корабель, містоти 6.000 тон. Боєві літаки розігнали на південний схід від анґлійського побережжя бритійський транспорт під конвоєм, при чому кілька бомб попало у ціль і одна з них заподіяла такі поважні ушкодження, що один корабель остався сильно похилений на місці. Біля побережжя Норвеґії збито 1 ворожий літак типу Локгед-Гадзин, ловець мін зістрілив другий літак. Не пропав ніодин німецький літак.
Італійська офензива в Греції
РИМ, 2. XI. — Офензива італійських військ у північній Греції відбувається не вважаючи на некорисні атмосферичні й теренові умовини. Італійські часописи підкреслюють незвичайні зусилля італійських і альбанських відділів, причому завважують, що годі денебудь добачити в акції грецьких військ активну анґлійську допомогу. Анґлійці думають, що зовсім вистане дати грекам зброю і виряд. Грецькі відділи в Епірі мають зброю, виряд і однострої анґлійського виробу.
Плянова акція в Епірі
РИМ, 2. XI. — Головне Командування італійської Армії подає:
Воєнні дії в Епірі відбуваються згідно з пляном. Наші відділи досягли вузла сухопутніх шляхів у Калібак. Направляють шкоди, що їх спричинив ворог підчас відступу.
Наші змоторизовані відділи у Північній Африці вдарили на ворожі відділи та відбили його через Алян—Ельсам на 40 км. на схід від Сіді-ель-Барані. Наше летунство перевело енерґійні атаки на ворожі становища, при чому дійшло до завзятих боїв з ворожими ловецькими літаками. Наші бомбовики зістрілили 7 ворожих літаків, і ловецькі літаки 10 ворожих машин.
Мабуть зістрілено ще два інші ворожі літаки. Три власні літаки не вернулися до своїх баз.
Вороже летунство заатакувало летовище у Мармаріка, але матеріяльні втрати незначні. При цьому вбито одну та поранено 3 особи. У Східній Африці вороже летунство налетіло на Аді-Галя. Шкоди — дрібні. Ранено 3-ох туземців. Ворожий налет на Аґордат не мав ніякого осягу. Вороже летунство скинуло бомби різного роду — в цьому одну запальну на Неаполь, на Баніолі, Порта Капуа і на Поміліяна Дарко, але шкоди не надто великі. При цьому вбито одну та ранено 5 осіб.
Мексик і Японія
Президент Мексику Карденас заявив, що мексиканський уряд не заборонив вивозити деякі продукти до Японії. Між Мексиком і Японією є нормальні дипльоматичні взаємини, всупереч усяким злобним поголоскам.
Стріча канц. Гітлєра з Мусолінієм
При останній стрічі канцлєра Гітлєра з Мусолінієм у Фльорентії, дня 28 жовтня ц. р., — в розмовах взяли участь теж мін Рібентроп і мін. Чяно. Привітання Фірера мало сердечний характер. Фльорентія тонула у німецьких та італійських прапорах, фльорентійці вітали обох державних мужів невмовкаючими окликами. В Паляццо Векхіо відбулася довша розмова на актуальні справи. Ця розмова, ведена, як звичайно, в дуже сердечній формі, в дусі союзу, що лучить обі країни, виявила повну згідність поглядів. Після 7-годинного побуту у Фльорентії Канцлєр Гітлєр виїхав, сердечно пращаний Мусолінієм, представниками фашистівської партії, влади, війська й населенням. Серед звуків німецького гимну рушив поїзд, причому канцлер Гітлєр з вікна свого вагону переслав Мусолінієві свої поздоровлення.
Новий міністр закордонних справ Франції
Пєр Ляваль іменований міністром закордонних справ Франції. Дотеперішній міністр закорд. справ Бодуен, на бажання марш. Петена, залишається дальше міністром, як державний секретар президії ради міністрів. Нове іменування Ляваля — це признання його політики німецько-французької співпраці, його ініціятиви в підготові стрічі канц. Гітлєра з марш. Петеном.
Ляваль має 57 літ, від 1914 р. був послом, в 1925 р. став міністром прилюдних робіт, 1926 р. був міністром справедливости, в 1931 р. був премієром, в 1934 став міністром закорд. справ. Перед вибухом війни усунувся від політичного життя. Після програної Франції на зібранні послів у Бордо Ляваль візвав скупчитися довкруги особи марш. Петена й підтримати його у важкому положенні. Він заявив, що не може рятувати батьківщини той, хто її покинув. Марш. Петен іменував Ляваля міністром 25. VI. Ляваль зложив тоді деклярацію, що нова французька держава повинна мати сильний і авторитетний уряд, який має запевнити правну охорону праці, родини й батьківщини. 