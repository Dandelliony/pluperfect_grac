◦ ◦ ◦ ◦ ◦ ◦ ◦

Допомога студентам! Міжнародне католицьке студентське т-во "Пакс Романа" з осідком у Фрибурзі у Шиайцарії на інтервенцію проф. д-ра М. Чубатого заявило готовість прийти з матеріяльною допомогою (одяги, черевики, білля, тощо) тим українським студентам католикам, передусім членам колишнього українського католицького студентського т-ва "Основа" у Львові, що їх подання поручить Преосвящений Кир Григорій Лакота в Ярославі. Тому всі студенти, які потребують допомоги, повинні внести прохання до Українського Допомогового Комітету в Ярославі (аул. Собіського 11/І), що предложить їх Преосвященому до опінії. В поданню слід подати імя і прізвище, факультет і місце студій, рік і місце народження, яких речей потребує, розміри одягу чи обуви. Подання має поручити найближчий Український Допомоговий Комітет чи його делєґатура або інша поважна українська установа, а крім того місцевий парохіяльний уряд. До "Пакс Романа" перешлемо дві листи петентів — одну 20. липня, другу 5. серпня ц. р. До того часу слід надіслати подання. — Український Допомоговий Комітет в Ярославі.
В Українському вільному університеті у Празі відбулася 24. червня ц. р. габілітація й вступний виклад на тему "Трансформації в українській мові" д-ра Ярослава Рудницького на доцента української мови. Габілітаційну комісію творили о. проф. д-р Августин Волошин, проф. д-р Олександер Колесса та проф. д-р Іван Панькевич.
Князь Віндзор з своєю дружиною замешкав у Мадриді. Вони приняли анґлійських й американських журналістів і розповіли їм усі подробиці втечі з Франції. Княгиня заявила, що радо поїхала б до Америки, але її чоловік задумує мабуть вертатися до Льондону.
Б. француський премієр Рейно ранений в самоходовій катастрофі в часі їзди до Ст. Максім. Авто зовсім розторощене, а Рейно важко потовкся. Його перевезено до шпиталю. 