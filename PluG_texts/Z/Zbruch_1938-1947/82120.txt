◦ ◦ ◦ ◦

Бірма об'явила війну Великій Британії і ЗДА   Голова Бірманської держави премієр-міністер Ба Мов після засідання парляменту, на якому уконституовано уряд, подав до відома про проголошення незалежности Бірми урядів таких держав: Німеччини, Італії, Манджукуо, Китаю, Сіяму, Мадярщини, Еспанії, Румунії, Болгарії, Словаччини, Хорватії, Фінляндії, Совєтського Союзу та Туреччини.   Як подає агенція "Домей" з Ганґуну, бірманський премієр-міністер, д-р Ба Мов та спеціяльний японський амбасадор у Бірмі Савада підписали умову про японсько-бірменський союз.   Як подає дальше агенція "Домей", бірменський парлямент виніс постанову об'явити війну З'єдиненим Державам Північної Америки та Великій Британії.   Новий совєтський амбасадор у Лондоні   Совєтським амбасадором у Лондоні призначено Фйодора Гусєва. Британська інформаційна служба подає деякі дані про нового совєтського амбасадора. Він працює ледве 6 років у дипломатичній службі. Давніше він був першим правним дорадником у відділі справедливости в Ленінграді і в 1937 році його покликали в Москву до народного комісаріяту закордонних справ. Він був співробітником "другого відділу для европейських справ" і в 1939 році перебрав керівництво цього відділу. Останньо Гусєв був совєтським послом у Канаді.   Важкі летунські катастрофи в ЗДА   Як подає Агенція ЕФЕ з Вашінгтону, один північно-американський літак запалився та злетів на землю. Із 20-ти пасажирів 18 згинуло, два важко ранених. Водночас повідомлено про три катастрофи військових літаків, підчас яких згинуло 20 членів залоги. Саме два великі бомбардувальники злетіли стрімголов над летунським портом Ель Наазо в стейті Тексае, третя катастрофа трапилася над Рапід Сіті.   Лондон не розраховує на поворот Майського   Москва ще офіційно не висловилася — пише часопис "Менчестер Ґардієн" — чи Майський у звязку зі своїм іменуванням заступником комісара залишить своє становище совєтського амбасадора в Лондоні. Хоча воно й можливе, що Майський залишиться в Лондоні в характері совєтського амбасадора, то в цьому випалку це видається одначе виключеним. Навпаки, в Лондоні думають, шо він загалом не вернеться, бо в комісаріяті закордонних справ він матиме "напевно великі завдання". Передусім Майський буде займатися питаннями післявоєнного часу.   Італія не спускає з очей воєнної дійсности    Під наголовком "Не можна спускати з очей воєнну дійсність" часопис "Трібуна" заявив, що по глибоких політичних і моральних перемінах, які зайшли в Італії, ворог сподіється в обширі Середземного моря дійти до перемоги по руїнах і стоптаній чести Італії. Але маршал Бадоліо ніколи не допустить до трусливости. "Війна йде дальше" — підкреслює часопис.   Англійський бомбардувальник мусів осісти в Лісбоні   На Лісбонському летовищі Портеляде мусів осісти 4-ромоторовий британський бомбардувальник, пошкоджений бойовими діями. Залогу літака, складену з 8 осіб, інтерновано.   Британські швидкі човни тікають від бою    Зараз по півночі 1-го серпня німецькі прибережні охоронні сили увели несподівану атаку на британські швидкі човни біля Дертрепорт. Як завжди в останніх днях англійські швидкі човни не станули до бою, але заслонившись штучною мрякою зараз відплили. І там зауважено, що противник прямо з тривогою уникає всякої сутички. Можна дійти до висновку, що коменданти човнів мають строгі вказівки від адміраліції, ні в якому випадку не наражувати човни. Про сутичку біля Тексель, про яку вже була мова, довідуємося, що заскоченому англійському швидкому човні не вдалося вийти з обсягу стрілів німецьких гармат і човен, важно поцілений, тільки таким чином уникнув повного знищення.   Німецькі далекосяглі бомбардувальники затопили 50.000 брт.    Німецькі далекосяглі бомбардувальники, підчас своєї акції на Атлянтійському океані затопили в останніх 36 год. 6 кораблів на понад 50.000 рбт. Важко пошкоджено 5 інших торговельних кораблів на більш як 36.000 рбт.   Успіхи японських летунів   Японські морські літаки атакували дня 23 липня — як сказано у фронтовому звідомленні — один ворожий конвой, який саме приготовлявся висадити війська в заливі Куля, у північно-західній частині острова Нова Георгія. Не зважаючи на сильну оборону важко ушкоджено один вородий нищильник і один транспортний корабель. Наступної ночі японські розвідувальні літаки відкрили одну ворожу фльотилю торпеловців на північ від острова Гізо (на південний захід від Куламбангсі). Негайно приступили водо-літаки до атаки. Завдяки добрим зоровим умовинам, японські летуни влучними поцілами змогли затопити три торпедні човни.   Поділені ролі між Жіро і де Ґолем   Як подає британська інформаційна служба з Альжиру, Жіро іменований головнокомандувачем французьких збройних сил, в той час коли де Ґолєві віддали становище президента "Ради оборони".   70 індійських сіл знищила повінь   В окрузі Бердвен, в провінції Бенґалії повінь ріки Дамадар знищила 70 сіл. Повстали великі шкоди.   Рідна земля 