◦ ◦ ◦ ◦ ◦ ◦ ◦

Становище у французському Індо-Китаї
ВІШІ, 15. (ТАРС). Як передає агентство Гавас, французський уряд прийняв пропозицію Таі про утворення другої комісії по розслідуванню прикордонних інцидентів, які сталися в останній час. Територіальні вимоги Таі відкинуті.
Нестача сховищ від бомб в Англії
ЛОНДОН, 15. (ТАРС). Квартиронаймачі району Степні в східній частині Лондона вирішили припинити вносити квартирну плату з тим, щоб примусити власті почати будування глибоких сховищ від бомб. Квартирна плата не вноситиметься жителями доти, поки не буде забезпечена достатня кількість сховищ від бомб.
Жінки-матері різних частин Манчестера посилають делегацію в міський муніципалітет з тим, щоб вимагати поліпшення протиповітряної оборони.
США і Латинська Америка
НЬЮ-ЙОРК, 15. (ТАРС). За повідомленням агентства Ассошіейтед Пресс, не зважаючи на спростування, переговори про створення американських воєнних баз в Аргентіні, Бразілії, Уругваї і Парагваї продовжуються, якщо вже не закінчились. Бразілія надала США морську базу в Белем і авіаційну — в Манаож. Парагвай надав для цивільної авіації базу, яку можна буде в разі надзвичайних обставин використати і для воєнних літаків. З Аргентіною і Уругваєм переговори ще продовжуються.
За повідомленням агентства Юнайтед Пресс, новообраний президент Мексіки Авіла Камачо ставиться надзвичайно прихильно до воєнного співробітництва з США. Чекають, що між Мексікою і США почнуться переговори про укладення пакту про взаіємну оборону. Повідомляють, що Мексіка вже дала США зобов'язання про часткову воєнну допомогу, якщо почнеться війна з Японією. Сьогодні в США направляються мексіканський міністр оборони і начальник генерального штабу.
Дії німецької авіації
БЕРЛІН, 15. (ТАРС). Як повідомляє німецьке інформаційне бюро, вчора вдень німецькі літаки скинули над Лондоном 19 тис. клгр. бомб. Вночі над Лондоном було скинуто 147 тис. клгр. бомб. В Лондоні виникли великі пожежі. Втрати англійської авіації вчетверо перевищують німецькі. Під час вчорашніх нальотів німецької авіації на Лондон англійські винищувачі не брали участі в боях.
Німецькі бомби нового типу
ЛОНДОН, 14. (ТАРС). Як передає агентство Рейтер, німецькі льотчики під час нальотів в ніч на 14 жовтня застосовували новий тип бомб, які являють собою великі бомби, начинені багатьма маленькими запальними або фугасними бомбами. Жителі одного з передмість Лондона заявляють, що менше ніж за хвилину вибухло 16 бомб.
Поставки нової Зеландії Англії
НЬЮ-ЙОРК, 15. (ТАРС). За повідомленням газети "Балтімор Сен", Нова Зеландія завербувала для відправки в інші частини британської імперії 50 тисяч солдат. Одночасно 10 тисяч чоловік вступили в воєнно-повітряний флот. Поповнена також армія внутрішньої служби.
За перші 10 місяців війни Нова Зеландія експортувала в Англію 10 міліонів туш м'яса, 125 тисяч тонн масла і інші предмети продовольства.
Бюджет Нової Зеландії становить 100 міліонів фунтів стерлінгів, з яких 40 міліонів іде на воєнні потреби. Крім того, уряд Нової Зеландії одержав від Англії позику в 20 міліонів фунтів стерлінгів на організацію експедиційних сил. 19 міліонів фунтів уряд зібрав шляхом розміщення позики всередині країни. Зараз намічається підвищення податків. Імпорт фактично дозволений тільки, з країн британської імперії.
Поїздка румунських політичних діячів у Рим і Берлін
БУХАРЕСТ, 14. (ТАРС). Як повідомляє ясська газета "Опініа", Михаіл Манойлеску виїхав 12 жовтня в Рим, а Валер Поп, голова румунської делегації в справі переговорів з Угорщиною, виїхав в Берлін. В журналістських колах гадають, що мета їх поїздки — поставити перед Німеччиною і Італією питання про перегляд віденського рішення.
До англо-румунських відносин
ЛОНДОН, 14. (ТАРС). Бухарестський кореспондент агентства Рейтер, повідомляючи про те, що англійські військовий і морський аташе в Румунії з своїм штатом і 30 англійцями виїхали з Бухареста, підкреслює, що більша частина англійців виїде з Констанци 17 жовтня на спеціально зафрахтованому для них пароплаві. Англійська місія на чолі з Хором покищо залишається в Румунії. Проте штат місії скорочений до 20 чоловік. До кінця цього тижня усі англійці, крім цих 20 співробітників місії, покинуть Румунію.
Припинення оплати румунських рахунків в Англії
СТОКГОЛЬМ, 14. (ТАРС). Скандінавське телеграфне бюро повідомляє, що розпорядженням англійського уряду від сьогоднішнього дня в Англії заборонена оплата румунських банківських рахунків.
Призов запасних в Греції
АФІНИ, 15. (ТАРС). Газети повідомляють про призов запасних зв'язківців. В ряді пунктів провадиться призов резервістів призову 1936 року. 