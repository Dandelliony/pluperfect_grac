Домагання закарпатських українців.

Маніфест Першої Української Національної Ради.
Перша Українська Національна Рада в Ужгороді проголосила маніфест, що в ньому висуває такі домагання:
1) Забезпечити доцьогочасні кордони з Мадярщиною та Польщею і приєднати терени Східньої Словаччини, що їх замешкують українці, а саме комітетів: Земилін, Шаріш і Спиш.
2) Негайно випрацювати й ухвалити краєву конституцію.
3) Перевести вибори до Сойму.
4) Українська мова мусить бути державною мовою.
5) Греко-католицькі і православні свята мають бути державними святами.
6) До державної служби приймати лиш українців.
7) Всі урядовці, що провинилися супроти українського народу, повинні бути усунені з їхніх становищ.
8) Всі чеські та словацькі школи, що не виповнюють законних приписів, розвязати.
9) Карпатську Україну заступає тепер "Загальне Національне Обєднання".
10) Наладнати співпрацю з Німеччиною, а саме у зовнішньополітичній і господарській ділянці.
Дальше домагається П. У. Н. Р. виготовлення пляну як запевнити працю для поборення безробіття; зокрема йде тут про будову нових залізничих ліній і шляхів. Уряд мусить звернути увагу на розбудову господарства країни і довести до віддовження селянства. В звязку з цим необхідно перевести ревізію земельної реформи. Крім того П. У. Н. Р. домагається університету й інших високих шкіл.
Маніфест підписали 55 провідних українських діячів Карпатської України. 