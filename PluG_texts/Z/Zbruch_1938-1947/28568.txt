◦ ◦ ◦ ◦ ◦ ◦ ◦

Відгуки закордонної преси на відповідь Радянського Уряду на британські ноти питань воєнної контрабанди
Німеччина
БЕРЛІН, 28 жовтня. (ТАРС). Відповідь радянського уряду на британські ноти по питанням воєнної контрабанди стоїть в центрі уваги німецької преси. Всі газети, вміщуючи повний текст відповіді радянського уряду, присвячують цьому передові статті.
Скандинавія 
СТОКГОЛЬМ, 28 жовтня. (ТАРС). Всі шведські газети публікують відповідь уряду СРСР на британські ноти від 6 і 11 вересня по питанням воєнної контрабанди. Газети підкреслюють, що заходи британського уряду порушують принципи міжнародного права.
Бельгія
БРЮСЕЛЬ, 28 жовтня. (ТАРС). Радянська відповідь Англії по питанню воєнної контрабанди викликала у Бельгії великий інтерес. Всі газети публікують відповідь на видному місці "Вуа дю пепль" пише: "СРСР відмовляється визнати британську блокаду, яка піддає загрозі достатків і голоду дітей, жінок і стариків. Поведінка СРСР є прикладом для всіх нейтральних країн.
Естонія
ТАЛІН, 28 жовтня. (ТАРС). Естонські газети публікуючи ноту радянського уряду Англії вважають відповідь правильною і висловлюють надію, що нота не лишиться безрезультатною. "Точка зору Радянського Союзу, — пише Уус есті, — викладена англійському уряду у яскравій і категоричній формі. Нема сумнівів у тому, що СРСР не дозволить ігнорувати його думку. Нота британському уряду у цей момент є великою підтримкою нейтральним країнам. Радянський уряд прагне того, щоб торгові судна нейтральних країн змогли знов безперебійно направлятися в іноземні порти".
Болгарія
СОФІЯ, 28 жовтня, (ТАРС). Болгарські газети на перших сторінках публікують повний текст відповіді радянського уряду на британські ноти. Преса вміщує це повідомлення під заголовками: "Радянська Росія не визнає вживаної Англією блокади" і т. д.
Газети особливо підкреслюють те місце радянської ноти, у якому говориться, що включення Англією у списки воєнної контрабанди палива, одягу, продуктів і т. п. порушує принципи міжнародного права, веде до порушення міжнародної торгівлі і може зле відбитися на житті мирного населення, лишаючи його продуктів першої потреби.
Фінляндія
ГЕЛЬСИНКИ. 28 жовтня. (ТАРС). Фінляндські газети друкують докладний виклад радянської ноти англійському уряду. Газета "Уусі суомі" публікує повідомлення про відповідь радянського уряду під заголовком: "Москва не схвалює рішення Англії про контроль над суднами".
Югославія 
БЕЛГРАД 28 жовтня. (ТАРС). Белградський кореспондент повідомляє, що відповідь радянського уряду на британські ноти справила у Югославії велике вражіння. Югославська преса приділяє багато уваги ноті Москви, що бере під захист нейтральні держави. Газета наводить дані про втрати югославського господарства, викликані англійською блокадою. 