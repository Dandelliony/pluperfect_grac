◦ ◦ ◦ ◦ ◦ ◦ ◦

Ірляндія мусить бути готова
Промова Де Валєра
ШТОКТОЛЬМ, 15. IV. — У неділю вечором голова ірляндського уряду Де Валєра виголосив у радіо промову, в якій закликав ірляндський нарід, щоби в 25-літні роковини кривавого великоднього зриву був готовий боронити свою батьківщину перед новим нападом. Промову Де Валєри попередила найбільша в історії самостійної Ірляндії військова парада, що в ній узяло участь 20.000 вояків ірляндської армії в повному озброєнні. Дефіляду прийняли ветерани повстання з 1916 р.
"Коли примусять Ірляндію — заявив Де Валєра — боронити свою невтральність перед нападом з якого би це не було боку, то це буде означувати для багатьох терпіння і смерть".
Преса Злучених Держав потверджує, що американський уряд робить зусилля, щоб Ірляндія була схильна відступити бази для Америки й Анґлії. Щоденник "Ню-йорк-Таймс" повідомляє з Уошинґтону, що бази в Ірляндії є важною ланкою у великому корабельному мості через Атлянтик, що має переходити від Гелифексу через Ґренляндію, Ісляндію та Ірляндію До Анґлії. Згаданий часопис стверджує, американський уряд працює тепер над створенням такого корабельного мосту.
Також інший американський щоденник "Ню-Уерлд Телєґрем" дозволяє здогадуватися, що Уошинґтон щораз то більше натискає на Ірляндію. Щоденних вказує, що ірляндському міністрові оборони, який тепер перебуває в Америці, дали зрозуміти, що Ірляндія може дістати воєнний матеріял і пшеницю під умовою, що вона віддасть анґлійському урядові свої бази. Американська ґазета подає, що як міністр оборони Екен так і інші ірляндські міністри дотепер противилися таким предложенням, але урядові круги в Уошинґтоні сподіваються, не зважаючи на все, прихилити Ірляндію.
Манджуко й японсько-совітський пакт
БЕРЛІН, 15 IV. — З приводу підписання японсько-совітського пакту про нейтральність державна рада Манджуко проголосила таку заяву:
Урядові круги і нарід Манджуко вітають японсько-совітський пакт про нейтральність. Він зміцнить мирно совітсько-манджурські границі та приспішить розвязку всяких проблєм, що торкаються совітсько-манджурської границі.
Сталін вийшов прощати Матсуоку
МОСКВА, 15. IV. — Японський міністр закорд. справ Матсуока покинув у неділю в год. 18-ій московського часу совітську столицю. Японського міністра вийшли прощати на двірці: Сталін і комісар закорд. справ Молотов зі заступником ком. закорд. справ Лосовським і шефом протоколу Барковом. Крім того японського гостя вийшли провожати: німецький амбасадор ґр. фон Шулєнбурґ і посол фон Тіпельскірх, італійський амбасадор Россо та посли і летунські аташе держав пакту трьох. Побіч тих усіх були ще приявні на двірці члени японської амбасади.
Велика збірка в Болгарії для німецьких вояків
СОФІЯ, 15. IV. — Болгарський міністр внутрішніх справ започаткував великодню збірку для німецьких і болгарських вояків. Ця збірка першого дня принесла в самій Софії поважну суму 4 міліони левів (понад 1,3 міл. зол.). Також в інших болгарських містах зібрано дуже поважні суми. Про популярність німецьких вояків у Болгарії свідчить факт, що навіть чистильники чобіт у Софії зібрали поважну суму 2000 левів (около 1.000 зол.).
Анґлійці втікають з Греції
СОФІЯ, 15. IV. — З Атен повідомляють, що анґлійська військова влада затримала у пристані Пірей кілька вантажних кораблів, що привезли до Греції анґлійські війська та мала вернутися до Єгипту по нові транспорти вояків. Анґлійці хотять ужити ці кораблі до втечі з Греції.
Через Суезький канал переплило 8 порожніх вантажних кораблів, що мають забрати з Греції анґлійські війська.
По останніх відомостях, анґлійці вже почали всідати на кораблі, щоб відплисти з Греції.
Мадярщина признала самостійну Хорватію
БУДАПЕШТ, 15. IV. — Мадярский уряд признав офіційно новий хорватський уряд. Дотеперішній мадярський ґенеральний консулят у Загребі перемінено посольство. Мадярський консуль іменований послом.
Совіти відкликали свого дотеперішнього посла в Фінляндії Зобова. На його місце призначили Орлова.
Від німецьких летунських атак згинуло в Анґглії впродовж березня 4.259 осіб, що працювали в воєнному промислі. Крім того було там 5.657 ранених. Такі цифри подає анґлійське міністерство безпеки. 