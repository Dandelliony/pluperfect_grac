Перевіряємо виконання Указу Президії Верховної Ради СРСР від 26 червня 1940 року

Шукачі об'єктивних причин
14 вересня робочий день у торговому відділі міської Ради почався невесело. Працівники відділу сиділи мовчазні і тільки впівголоса один до другого говорили :
— Спізнилися...
— Хто?
— Та наші ж начальники.
— Не спізнилися, а прогуляли. Двадцять п'ять хвилин... хіба не ясно? — поправляв третій співбесідник.
Стрілка годинника наближалася до 10.30 год. ранку. Раптом двері торгового відділу розчинилися і в кабінет, як опарені, вскочили завідуючий відділом тов. Рабінков і зав. плановим сектором тов. Коханів. Рабінков глянув знервованим поглядом на секретаря відділу...
— Книгу для відмітки? — запитала секретарка.
— А що, вас ще вчити треба? — промовив збентеженим голосом завідуючий.
Відмітка в книзі відбулася спритними руками. Коли користуватися нею, то і сьогодні не можна закинути обвинувачення в прогулі. Але шила в мішку не втаїш. Прогул залишився прогулом. Здається, проти факту нічого не вдієш.
Однак у міськраді вирішили піти проти встановленого і доведеного правила. А прогульники починають вигадувати всілякі об'єктивні причини, щоб уникнути відповідальності за порушення Указу від 26 червня ц. р.
— Я знав, що початок робочого дня буде перенесений на 10 годину ранку, — виправдовується тов. Рабінков. Годинника у мене не було, — додає він. Та все це не може зняти відповідальності. Від відповідальності уникнути не вдасться. Ам незрозуміла поведінка керівників міської Ради. Адже з того часу пройшло вже десять днів. Прогульники все доводять свою правоту, а керівники міськради слухають. Дивну позицію зайняла і первинна парторганізація, адже тов. Рабінков член ВКП(б).
Ол. Степовий. Розхлябаність
На окремих підприємствах і в установах Яворівського району розхитана трудова дисципліна, в організації праці не існує елементарного порядку.
Ось нафтоплощадка, — керівник тов. Ігнатенко. На таблиці явки на роботу висить 50 марок. Тимчасом тут працює 70 робітників. Для двадцяти чоловік не введені марки і ці люди зовсім не відмічають своєї присутності на виробництві.
Іншу "систему" запровадив уповноважений Наркомзагу тов. Черемісін. Зошит явки на роботу він тримає під ключем, а коли виїздить в села, працівники не розписуються про явку на роботу.
Розхлябаність панує також і в райпрокуратурі. Прокурор тов. Акімов тримав справу про прогульника філії зв'язку Орловського 18 днів, 12 рів лежала справа про злісного дезорганізатора виробництва Рибальченка, аж поки він не зник. Два місяці тягнулась справа за прогул працівника Держбанку Мельнидзона.
Все це доводить до того, що порушники трудової дисципліни почувають себе в Яворові досить вільно.
X. Кудояр, Яворівський район Позов до трамвайного тресту
Львівський трамвайний трест ще не перебудував своєї роботи для кращого обслужування робітників і службовців. Трудящі, які починають роботу о 7 годині ранку, не можуть скористатися трамваєм, а змушені, щоб не запізнитися, йти пішки.
Чому це так? Річ проста. Нормальний трамвайний рух по всіх маршрутах починається за кілька хвилин до початку роботи на підприємствах. Більше того, на окремих лініях вагони починають курсувати ще пізніше. Приміром, марка №9 першу свою поїздку робить від Великого театру о 7 год. 15 хв.
Слід відмітити, що в час найбільшого людського потоку відчувається недостача трамвайних вагонів. Через це біля трамвайних зупинок створюються натовпи. Часто-густо той, хто розраховував на трамвай, не може сісти в нього і, промарнувавши час, йде пішки. Особливо це випадає на долю жінок.
Трудящі мають повну рацію, коли по адресу керівників трамвайного тресту посилають свої нарікання. Трамвайний парк повинен виходити на лінію за 2 години до початку робочого дня, особливо підсилити маршрути, що ведуть до фабрик і заводів.
В. Стражнюк, директор фабрики кави 