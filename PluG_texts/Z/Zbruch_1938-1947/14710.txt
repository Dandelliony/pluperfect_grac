Нормальна залізнича комунікація між Німеччиною та Чехією.

До 5-ох днів наладнають нормальну залізничу комунікацію між Чехією та Німеччиною. У суботу пічнеться безпосередня комунікація між Прагою та Віднем, Берліном і Парижем.
Чемберлєн поїде до Риму?
"Матен" довідується з Льондону, що після полагоди еспанського питання та здійснення анґльо-італійського договору прем. Чембрлєн виїде на візиту до Риму.
Польща в найближчому часі визнає еспанський національний уряд?
Варшавський "Час" довідується, що в найближчому часі Польщі визнає уряд з Бурґосу — покищо невідомо, в якій формі. Можна міркувати, що Польща вишле до Бурґосу посла, а не — як більша частина урядів — дипльоматичного аґента.
Льорд Стенгоп — першим льордом адміраліції Великої Британії.
Як подають з Льондону, льорда Стенгопа заіменовано першим льордом адміраліції на місце Дафа Купера. Нового міністра доміній ще не заіменовано.
Єгипет купує 9 воєнних кораблів.
Єгипетський уряд розглянув проєкт закупна 9-ох воєнних кораблів для нової египетської фльоти. Замовлять їх у бритійських доках.  