◦ ◦ ◦ ◦ ◦ ◦ ◦

На торфяних розробках. В селі Пила, Жовквівського району почали видобуток торфу. На розробках працює 60 робітників. Вони за 8 днів роботи видобули 1200 кубометрів торфу. Найкраще відзначаються в роботі робітники А. Парнас, П. Суля, які виконують норму на 160 процентів, і заробляють 12—14 карбованців у день.
Комсомольський велопробіг. Рава-Руська. (ОблРАТАУ). Днями комсомольська організація села Любичі Королівської організувала велопробіг з свого села до сусіднього села Гребенного і назад, пройшовши 15 кілометрів.В пробігу прийняли участь 13 чоловік — з них 3-є дівчат. У с. Гребенному комсомольці провели бесіду про те, як краще підготуватися до першої радянської збиральної кампанії.
На водних басейнах. В соняшні, літні дні збираються трудящі Львова, щоб відпочити на прекрасних зразкових озерах — міських водних басейнах. До 20 тисяч відвідувачів можуть щоденно користуватись басейнами.
Найкращим водним басейном вважається у Львові комбінат "Спартака". Він знаходиться в робітничому районі. Тут може розміститись до 6 тисяч чоловік. До послуг відвідувачів є душі, роздягальні, медпункт. Басейн впорядкований і пристосований до всіх видів водного спорту. Біля басейну відкрито буфет, грає оркестр. Незабаром тут відбуватимуться концерти Львівської філармонії. Г. Беснер
Львівська оптова база Галантерея наркомторгу СРСР повідомляє, що у Львові відкрито скупні пункти по вул. Сикстуській, 6 і Галицькій, 18. Пункти купують за готівку різні дивани, килими, гобелени, гардини і портьєри. З пропозиціями звертатися особисто або телефоном 276-71. Висилається також агентів оцінщиків додому. Пункти працюють також в неділі і у вихідні дні.
Львівський міськпромторг одержав велику кількість різних струнних інструментів, піаніно та інші музінструменти. Продаж в крамницях: Сикстуська, 10/12, Сикстуська, 6, пл. Голуховських, 10, Словацького, 2, Льва Сапіги, 23. Провадиться прийом попередніх замовлень з доставкою товару додому.
Найкраще відпочинете, якщо відвідаєте скачки на Перзенківці. Найближчий день скачків у неділю, 23 червня, о 16 год. 30 хв. 