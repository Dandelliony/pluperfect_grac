◦ ◦ ◦ ◦ ◦

В полосі Дінця відкинено в завзятих боях поновлені, ведені танками, наступи ворога. Разом із німецькими військами відзначились у боях останніх днів теж з'єднання вальонських добровольців.
На інших відтинках східного фронту зазнав ворог у численних, безуспішних наступах високих, кривавих втрат.
На фронті, що окружує Ленінград, німецька важка артилерія обстріляла з добрими наслідками воєнні споруди у Кронштадті.
Сильні з'єднання авіяції підпомагали на Сході в боях піхоту та нищили дальше совєтські залізничі вузли.
Бойові літаки, що ведуть озброєну розвідку на морі довкола Англії, бомбардували портові споруди на полуднево-східному та на західному побережжі британського острова.
На острові Мальта обкидано вдень і вночі дальше бомбами летовища та портові об'єкти.
Командування італійських збройних сил повідомило, що здовж побережжя ЗДА оперуючі італійські човні затопили разом 27.224 рбт. ворожих кораблів.
З Мадриду виїхали цими днями нові еспанські відділи під командою Сальвадора на протибольшевицький фронт.
У Парижі устійнено досі 700 вбитих і ще більше ранених від англійських бомб підчас налету англійських літаків. Маршал Петен проголосив день похоронів жертв, днем національної жалоби у Франції.
Здоров'я папи покращало.
Поширення операцій на Індійський океан
ТОКІО, 6 березня. (тп). — Швидкі осяги японських військ на Суматрі, особливо заняття Бенкулена на західному побережжі цього острова, а також активність японських розвідувальних дій на водах на захід від Малякки і на полуднє від Рангуна вважають у Токіо підготовкою до поширення операцій на Індійський океан. Хоч з воєнного терену у Бірмі не видали ніяких дальших звідомлень, всеж можна надіятися, що вже в найближчому часі Рангун буде занятий японцями.
ТОКІО, 6 березня. (тп). — Англія і ЗДА втратили всяку надію, щоб вдержати при собі Голяндську Індію. Так думають у Токіо у зв'язку з виїздом ген. Вевеля.
ТОКІО, 6 березня, (та) — Головна Цісарська Кватира повідомляє, що в середу рано доглянено 30 аліянтських літаків коло островів Огасавара (Бонін), віддалених около 1000 км. на полудневий схід від Японії. Підчас повітряних боїв зістрілено 7 літаків аліянтів. На острові Мінамі Торінсіма з архіпелягу Огасавара спричинено легкі матеріяльні шкоди.
ТОКІО, 6 березня, (та) — Головна Цісарська Кватира видала в четвер у 16-ій годині таке звідомлення: З'єднання японської воєнної фльоти що вчинили випад на полуднє від острова Яви у напрямі Індійського океану, оточили 2-го березня коло Тілятяп на полудневому побережжі Яви британський контрторпедовець "Стренгольд", 905 рбт., і затопили його. Крім того одиниці японської фльоти затопили 3-го березня канонірку ЗДА "Ашвій", 1270 рбт.
Ява вже майже ціла японська
ТОКІО, 6 березня. — Після п'ятьох днів боротьби за Яву майже цілість цього найціннішого голяндсько-індійського острова вже в японських руках. Найважніші центри та фронтові позиції заняті японцями. Занята вже і залізнича лінія Батавія—Сурабая. Бої тривають на полудневому сході від Батавії за Семаранг; його мали японці якраз здобути. Ішли також бої за пристань Сурабаю. Японці висаджують раз-ураз дальше свої війська на Яву. Ворожі сили зовсім ослабли — на суші і на морі.
ТОКІО, 6 березня. — Острів Целебес вже також майже цілий в японських руках. — Острів Борнео вже зовсім японський.
ТОКІО, 6 березня. — Діти і жінки з Яви не мають куди втікати. Втікають британські і голяндські офіцери.
ТОКІО, 6 березня. — Голяндський адмірал Гельферіх покинув, як і ген. Вевель, Яву.
ТОКІО, 6 березня. — Бої на Яві ідуть успішно для японців. На захід від Сурабаї і на полудневий захід від Бандоенгу японці заняли залізничий шлях Батавія—Бан доенг. 