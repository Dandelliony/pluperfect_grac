◦ ◦ ◦ ◦ ◦ ◦ ◦

Пролом лінії Вейґана
Кватира начальної команди. — Начальна команда німецької армії повідомляє: Вчера почались дальші пляномірно продумані та успішні дії німецької армії у Франції, добуваючи всюди на полудневому заході перемогу.
Число полонених у Дункерці сягає 58.000 осіб. Притому добуто непроглядну кількість різної зброї та воєнного приладдя. Дня 5. ц. м. німецькі літаки бомбардували ворожі батави на фронті.
У середущій Франції збомбардувало німецьке летунство важкі летунські майдани та воєнні і торговельні пристані у Шербурзі.
Ніччю з 5-го на 6-го ц. м. збомбардовано багато летовищ у полудново-східній Анґлії. Втрати ворогів у продовж 2-ох останніх днів виносять 143 літаків, з того 49 знищено у повітряній борбі, а 19 зістрілили протилетунські гармати. Німці втратили 19 літаків.
В ночі 6. ц. м. ворожі літаки бомбардували у північній та західній Німеччині невійськові обєкти без ніяких успіхів. При тому зістрілено три ворожі літаки.
Анґлія і Франція висилають послів до Москви
Москва 7. 6.— Урядово повідомляють що анґлійський торговельний аґент у Москві Жужетел відвідав комісаря закордонних справ Молотова та повідомив його, що анґлійський уряд хоче вислати нового посла до Москви, а саме сер Стафорда Кріпса. Молотов відповів, що совітський уряд не мав проти того ніяких замітів.
З такою самою місією відвідав ком. Молотова француський аґент Павар. З того висновок, що обидві згадані держави бажають навязати ближчі взаємини з Москвою. Пригадуємо, що Анґлія і Франція відкликали своїх послів із Москви в часі фінляндсько-совітської війни.
Італійські прибережні води небезпечні
Рим, 7. 6. — У четвер вечером урядово проголошено, що полоса, широка на 12 миль, морських прибережних вод Італії, Альбанії і кольоній є небезпечна до плавби для чужих кораблів. Від тепер не буде остороги для чужих кораблів сиренами, то що. Одночасно заряджено, щоб Рим і всі міста в Італії вечорами і ніччю були затемнені. Повищі зарядження є в тісному причиновому звязку із напруженою ситуацією між Італією і союзними державами, зокрема з Францією.
Переполох у Льондоні
Райтер повідомляє, що в понеділок вечером у Льондоні повстала велика паніка, бо ненадійно почали гудіти протилетунські сирени. В тому бо часі перелетіла над Льондоном німецькі літаки.
Греція заперечує
Урядово заперечують буцімто турецькі війська обсадили грецькі острови на Егейському морю. Грецький президент міністрів Метаксас приняв на авдієнції анґлійського та італійського послів, а опісля відбув розмову з королем.
Палестина виступить проти Анґлії
Смирна, 6.6. Сучасні події на захіньому фронті, зокрема поразка союзників у Дінкєрці, викликують у Палестині серед арабів протианґлійські відрухи. Серед арабів помітний зріст протианґлійських настроїв і ведеться явна аґітація арабських націоналістів. Знову жиди счинили паніку, бож із упадком Анґлії прийде їхній кінець у Палестині.
Палестинський уряд візвав по радіо населення до спокою і зберегти рівновагу духа. Одначе заклик цей немає ніякого успіху. У Палестині кипить. Треба числитися із вибухом запального пороху, якщо Анґлія програватиме дальше на західньому фронті. Відомо ж, що араби здавна змагають до добуття незалежности та гостро виступають проти жидів, які в Палестині тішилися опікою Анґлії.
Денний наказ фірера до армії 
Вояки західнього фронту! Денкєрка зайнята! 40.000 французів, анґлійців, залишки великих армій, попало в полон. Захоплено непомірну кількість воєнної добичі. На тому покінчилась найбільша битва в історії світа. 
Вояки! Я мав до вас безмежне довіря. Воно виправдалось. Завдяки вашій безприкладній хоробрості, — завдяки вашій сназі і зусиллям при цих трудах, здійснено найсміливіший плян в історії воєн.
Підчас важких боїв протягом кількох тижнів, часто з дуже стійким ворогом, ви змусили дві держави до здачі, розгромили найкращі дивізії Франції, поконали бритійський експедиційний корпус, так що захопили у полон або зіпхали рештки цього корпусу з континенту.
Всі частини збройних сил на суші та повітрю йшли у перегони в шляхотних зусиллях, даючи зі себе все для нашого народу і Великонімецької Батьківщини. Хоробрі моряки нашої воєнної фльоти приймали участь у тих перегонах.
Вояки! Багато з вас віддало життя своє в доказ посвяти, інші поранені. Серця нашого народу в почуваннях глубокі вдяки завсіди при них та при вас. А проте плютократичні володарі Анґлії та Франції, що заприсягли всіма засобами не допустити до здійснення нового, кращого ладу на світі, намагаються продовжувати війну. Бажання їх будуть здійснені! Вояки! З нинішним днем західній фронт починає знову дії. До вас прилучаться нові численні дивізії, що вперше побачать і воюватимуть із ворогом. Таким чином підуть дальші змагання за волю нашого народу, чи йому бути чи не бути в сучасну хвилю та прийдешньому, аж поки не будуть знищені ці ворожі володарі Льондону й Парижа, що й тепер ще не відкинули думки немов-що у війні можуть здійснитись їхні ворожі для народів задуми. Наша побіда буде для тих володарів історичною научкою.
Тимчасом уся Німеччина є знову духом з вами. 
Рейно диктатором Франції
Женева, 7. 6. У четвер (6. 6.) рано проголошено урядово у Парижі про чергову зміну француського уряду. Премієр Рейно перебрав теку міністра війни і закордонних справ. Таким чином Рейно став диктатором Франції, як прим. Черчіль в Анґлії. Слід відмітити, що усунено з уряду Далядіє, колишнього міністра війни, а перед кількома ще днями міністра закордонних справ.
Усунення Далядіє з уряду дуже знаменне і викликало у Францію свойого рода сенсацію.
Серед паризьких урядових кол говорять, що Далядіє хотів Рейно усунути з уряду, ще тоді, як звільнили ґен. Ґамлєна. Одначе през. Лєбрен доказував, що престіж Франції вимагає того, щоб залишити Далядіє в уряді. Тепер же Рейно таки поставив на свойому й Далядіє усунено.
Немає сумніву, що Далядіє, бачучи безвихідне положення Франції, змагав до замирення з Німеччиною. За теж і усунено його з уряду. 