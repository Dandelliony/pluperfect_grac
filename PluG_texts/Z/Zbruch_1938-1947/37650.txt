◦ ◦ ◦ ◦ ◦ ◦ ◦

"Думка" у Львові. Сьогодні у Львові починає свої гастролі Державна заслужена капела УРСР "Думка". В репертуарі "Думки" твори Лятошинського — "Урочиста Кантата", присвячена Й. В. Сталіну, Прокоф'єва — Кантата "Александр Невский", Моцарта — "Реквієм", твори радянських композиторів, твори українських, російських та західно-європейських класиків та пісні народів Радянського Союзу. Головний диригент — Олександр Сорока, концертмейстри — О. Л. Скробанська і С І. Камінська, диригент-асистент — П. І. Муравський.
Доводимо до відома організацій і населення м. Львова, що Держфото (вулиця Академічна, 2) приймає замовлення на знімки зборів, засідань і розваг. Висилаються також фотографи за попереднім замовленням. Львівська філія тресту Укрфото.
Побутове обслужування трудящих. Для побутового обслужування трудящих Львова облпромрада відкрила в різних кінцях міста 60 майстерень по ремонту взуття. За останні місяці ці майстерні полагодили понад 45 тисяч пар черевиків, чобіт. На цьому заходи облпромради по кращому обслужуванню робітників і службовців не обмежились. В місті працює 21 майстерня, де можна відремонтувати зіпсовані примус, годинник, електропічку.
На планері в Тулу. В середині червня в м. Тулі відбудуться Всесоюзні змагання планеристів. Це буде грандіозне видовище, де найкращі майстри планеризму продемонструють свою віртуозність. Від західних областей Радянської України на змагання їдуть 3 досвідчених львівських планеристів: І. Коротов, П. Єремеєв і Л. Авцін.
До змагань, які відбудуться в м. Тулі планеристи тт. Коротов, Єремеєв і Авцін підготували два планери. Перший планер носить назву "Вільна Україна" і другий "Крила визволеного народу". Довгий час у Львові планеристи провадили підготовку. Тепер їх машини цілком готові. Сьогодні зранку на буксирі літака, яким керує тов. Коротов, планери "Вільна Україна" і "Крила звільненого народу" під водінням Єремеєва і Авціна відлетять до Тули.
Приїзд театру Ково. До Львова приїжджає на гастролі драматичний театр Київської особливої військової округи. В театральному залі Будинку Червоної Армії він покаже червоним бійцям і трудящим кращі радянські п'єси: "Полководець Суворов" — І. Бахтерева та А. Разумовського; "Інтервенція" — Д. Славіна; "Собака на сіні" — Лопе де Вега; "Безпокойная старость" — А. Рахманова та інші.
Художній керівник театру — заслужений артист УРСР Е. Я. Лишанський, режисери — заслужений діяч мистецтва Л. А. Волков і заслужений артист РСФСР Г. Н. Полежаєв. В головних ролях виступлять заслужені артисти УРСР — Д. М. Голубинський, Я. О. Заславський, Т. П. Імсарова та інші. Музичною частиною завідує заслужений артист УРСР І. А. Віленський. 