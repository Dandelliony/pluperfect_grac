Заходи анґлійського амбасадора в Москві

З голосів преси.
"Франкфуртер Цайтунґ" з 7-го ц. м. приносить обширну телєґраму свого кореспондента з Москви. Головний наголовок цієї телєґрами: "Сер Штаффорд Кріпс у Москві", піднаголовок: "Залицяння анґ. посла до СССР. Ось вона:
"Англійські турботи, щоб створити кращі відносини з Совітами, знайшли свій вислів у висилці сера Штаффорда Кріпса. Кріпс, який негайно після свого приїзду до Москви розвинув живу діяльність для поправи анґлійсько-совітських взаємин, викликав, здається, в Анґлії надії, які роблять дуже дивне вражіння. Яку ж ролю грає в дійсности сер Штаффорд Кріпс? Чи він справді знайшов у Москві можливости навязати знову майже порвані вже нитки? Чи це взагалі людина, яка була б усилі впливати хоч сяк-так на керманичів російсько-совітської закордонної політики? Обставин, серед яких опинився тут сер Штаффорд, при найкращій волі не можна вважати корисними. Він виходив з тези, що німецько-совітська приязнь подекуди завмірає, бо Кремль дивиться з журбою або бодай з пересердям на успіхи німецької зброї. Тією своєю тезою переломив він спротив проти своєї місії, що був у льондонському міністерстві закордонних справ, зокрема у державного секретаря Батлєра. Кажуть, то він зєднав для себе і своєї ідеї анґлІйських політиків, які ніколи не мали до діла з Росією, але що стрінувся з гострим спротивом саме у тих установах і тих урядовців, які у політиці супроти Росії зібрали були вже досвіди. Також у Москві зараз у перших днях свого послування пересварився Кріпс зі знавцями краю. Із француським радником амбасади, послом Баяртом, бистрим теоретиком та основним знавцем Совітського Союзу мав сер Штаффорд Кріпс зараз при першій своїй зустрічі гостру суперечку, бо виявилось, що між ними панує непереступна ріжниця думок. Політична активність нового анґлійського амбасадора обмежувалась спершу примусово до гурту закордонних дипльоматів. Перед ріжними шефами місій, з якими він обмінявся чемностевими відвідинами, Кріпс висловлював без обиняків свої надії на німецько-російське напруження, яке стало вже прилюдною мрією цілого анґльо-саського світа. Анґлійські та американські кореспонденти знайшли теж доступ до нього. Вони вислухували терпеливо, але й — треба це підкреслити — трохи здивовано його тези. Ніхто з отих кореспондентів не перейняв у свому звіті поглядів амбасадора.
Що зумів вдіяти сер Кріпс у коротких хвилинах, що їх перевів досі з совітськими достойниками? Очевидно, він склав на початку свого урядування візиту у Молотова, який тепер присвячується балтійському та басарабському питанню. Він відвідав теж комісаря для закордонної торговлі Мікояна, який зайнятий переговорами зі скандинавськими державами, вкінці відвідав однаково сильно зайнятого заступника комісаря закордонних справ, Лозовського. Люди пригадують собі чисто технічні труднощі, які треба було усунути, заки Кріпс вкінці міг передати свого поручального листа російсько-совітському голові Союзу, Калінінові. Перші два тижні його побуту у Москві минули, заки він узагалі міг урядувати формально в характері амбасадора. Коли ж урешті станув він у Кремлі перед Калініном, то гадав, що втне щось дуже зручного, коли вплів у свою промову, що Анґлія — мовляв — розуміє, що Совіти прямують до найпершого становища на південному сході. (Того самого дня червона армія вмашеровувала до Басарабії). Чи Анґлія розуміє... Яке це нині може ще мати значіння? Саме у цих днях Румунія зреклася безвартісної анґлійської ґарантії.
Анґлія готова, чуємо, відчинити знову шлях ввозу на Владивосток, де безумовно зупинила була важні достави. Таким робом вона дає можливість совітському урядові спроваджувати знову цінні сирівці, напр. мідь і цину, що їх дуже треба у Москві та яких не хотілось би посилати дальше до Німеччини. Але чи справді треба вірити, що відкликання одної шикани, припинення одного з засобів бльокади, вистарчає, щоб створити знову приязні звязки між обома державами? Чи справді треба вірити, що Совіти, які так довго мусіли боротися з анґлійською напушеністю та анґлійськими визовами, тепер раптом розплинуться у вдячності, що покинуть випробовану співпрацю з німецьким партнером, щоб робити сумнівної вартости інтерес з учорашньою світовою потугою, яка нині розпадається? Як у дійсності виглядають ті добрі взаємини, про які казав Черчіль, про це свідчить закінчення одного анґлійсько-совітського інциденту на Далекому Сході. Як може пригадують собі читачі, анґлійські воєнні кораблі затримали обидві совітські пароплави "Селєнґа" та "Маяковський", як такі, що ніби ведуть контрабанду. Віддача тих кораблів була одною з совітських передумов із квітня ц. р., під якими можна б легче навязати анґлійсько-совітські торговельні розмови. Справді, обидва ті кораблі знайшлись тепер на волі. Але і це мабуть найкраще характеризує правдивий стан річи — багатовартісний ладунок, на якому чейже найбільше залежало Совітам, залишився в анґлійських руках. Треба бути дуже наївним, щоб думати, що така поведінка зможе заохотити совітсько-російських державних діячів, щоб вони прихильно вислухали залицянок сера Штаффорда Кріпса." 