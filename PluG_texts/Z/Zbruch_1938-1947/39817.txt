Російська закордонна торговля

У "Фракфуртер Цайтунґ" з 26. липня знаходимо власну кореспонденцію з Москви, присвячену пожвавленим совітським торговельним взаєминам із закордоном.
"Відколи Сов. Союз у лютому ц. р. підписав велику торговельну умову з Німеччиною, він розпочав майже з усіми державами европейського Сходу й Півночі торговельні переговори, які здебільша завершились щасливими умовами. Підписано низку торговельних договорів. З початком січня підписала трилітню торговельну й корабельну умову болгарська делєґація. У березні прийшло до торговельної та корабельної умови з Іраном. 11-го травня прийшла на чергу торговельна й корабельна умова з Югославією та розрахункова умова з Фінляндією. Від половини травня перебуває у Москві численна шведська торговельна делєґація, до якої з кінцем червня прилучилася делєґація данська. Одночасно розпочались різні інші розмови, які ще не довели до успішного кінця, напр. з японськими представниками у Москві, з турецьким урядом в Істамбулі, врешті з Грецією, від якої Сов. Союз хотів би виарендувати кораблі для руху по Чорному Морі. Пошуканки анґлійцями торговельного звязку треба теж зарахувати сюди. В міжчасі нащупували у Москві ґрунт два мадярські делєґати. Ще до кінця цього місяця сподіються приїзду з Будапешту торговельної делєґації, яка має пробувати наладнати товарову виміну.
Цієї торговельної активности не можна пояснювати лише бажанням сов. уряду, — вона випливає також із глибоких перемін, які зайшли взагалі у відносинах в Европі, головно тому, що цілий ряд держав мусить розглядатися дуже пильно за новими джерелами сирівців. Сов. Союз є у тому приємному положенні, що розпоряджає предметами, яких потребує кожний інший край, щоб на приклад назвати: нафту, бавовну та збіжжя — із найважніших продуктів. З другого боку ця величезна країна так страшенне потребує промислових виробів всякого роду, що істнують передумови для торговельного обороту майже з кожним краєм. Цікаво, що зпоміж сусідських країн Сов. Союзу одна лише Румунія не пробує навязувати торговельних звязків, край, який сам має нафту і збіжжя, зате не має змоги офірувати для якогось обміну промислових виробів.
Держави, які стараються заповнити живішим оборотом зі Совітами щілини у торговельному обороті з закордоном, які повстали через війну, стоять, очевидно, перед необхідністю значно зревідувати свої дотеперішні торговельно-політичні методи. Через істнування у Сов. Союзі державного монополю щодо закордонної торгівлі властивим партнером не може бути ніякий індивідуальний підприємець, бо в Москві в його ролі виступає сам уряд; отже й по другому боці — згідно з нахилами Москви — мусить теж виступати подібний партнер. Коли з одного боку зобовязується сов. уряд у кожному окремому випадку дотримувати відповідні зобовязання щодо терміну та кількости достави, то він очевидно воліє такі умови, в яких ґарантом є чужий державний уряд. Неодна держава, яка хоче успішно торгувати з Сов. Союзом, буде приневолена пристосуватися ще до тієї новини. Той новий підхід уже знайшов що його змінив державний секретар Богемен. Щоб довести до кінця фінську торговельну умову, треба було присутности фінського міністра торгівлі Кутіляйнена. На чолі данської господарської делєґації стояв міністр Гаслє, який щоправда вийшов із кабінету при його останній зміні. Коли раніш у таких переговорах означували тільки загальні рямці для торговельних трансакцій, то сьогодні також і практична полагода інтересів вимагає участи й присутности представників урядів, так, що приватно-господарські торгівці мають звужене поле переговорів.
Здебільша політичний характер мають умови з такими краями, як напр. з Югославією та Болгарією, які з уваги на дуже однородний господарський характер мають сильно обмежені можливості товарообміну з Сов. Союзом. Коли ж теперішні переговори зі скандинавськими державами стрічаються, здається, з труднощами, то це діється головно тому, що Сов. Союз потребує так багато деяких промислових виробів, що краї, як Швеція або Данія, можуть задовольнити їх тільки у мінімальній кількості. Подуманий спершу експортовий кредит у висоті 100 мільйонів корон, який зрештою розбився об спротив шведських банків та деяких політичних партій, перевищав експортові можливості шведського промислу. Тому приходиться обмежувати зобовязання щодо достав до міри, яку визначують практичні можливості країн, які входять в гру. Але також і що торкається Сов. Союзу, то щораз більші потреби його внутрішнього ринку та передусім вже існуючі торговельні зобовязання ставлять тверді границі для вивозових тенденцій". 