◦ ◦ ◦ ◦

Сходини науковців. Спілка Праці Українських Наукових Робітників при УЦК запрошує всіх своїх членів до вшанування пам'яті д-ра Василя Сімовича приявністю на зібранні в суботу, 18-го березня, в год. 15.30, в залі Академії Наук (б. НТШ), вул. Чарнецького 26, Характеристику наукової діяльносги Покійного подасть д-р І. Свєнціцький.   Амбулаторія дитячих хворіб. З днем 16-го березня 1944 р. відкрито Референтурою Нар. Здоров'я при Відділі СО Українського Комітету на Львів—місто при вул. Ходоровського ч. 15 амбуляторію дитячих хворіб для незаможного українського населення м. Львова. Години прийнять від 12—15. В тому самому домі буде відкрита в найближчих днях дентистична амбуляторія.   Театр "Веселий Львів". Сьогодні, у п'ятницю, 17. березня, в год. 18-ій "Це тобі і мені", в суботу, 18-го березня, в год. 18-ій "Одно маленьке але", в неділю, 19-го березня, в год. 15-ій "Одно маленьке але" і в год. 18-ій "Це тобі і мені".   Українська радіопередача. Сьогодні, у п'ятницю, дня 17-го березня, в часі від години 17.10 до години 17.45 концерт популярних українських пісень у виконанні Вероніки Цегельської (сопран), Дометія Йохи (баритон) і Євгенії Курилович-Чапельської (фортепіянний супровід).   Шевченківські Роковини. Об'єднання Праці Українських Студентів ім. А. Коцка повідомляє, що Урочистий Вечір з нагоди Шевченківських Роковин відбудеться в неділю, 19-го березня в год. 10-й в залі Оперного Театру. Місця проситься займати до год. 9.45. Передпродажа квитків для запрошених гостей відбудеться в четвер, в год. 12—14 в домівці ОПУС-у, вул. Анни 1/І, ч. тел. 282-19. Вступ на вечір тільки для членів ОПУС-у за виказкою і для запрошених гостей за запрошенням.   Два перші громадянські вшанування пам'яті Шевченка. Старанням Спілки Українських Письменників відбудеться в п'ятницю, 17-го ц. м. в год. 17.30 в Світлиці Співробітників Відділу Культурної Праці УЦК — "Літературно-Мистецький Клюб при вул. 29-го Червня ч. 10/І. — доповідь проф. М. Кибальчича п. н.: "Два перші громадянські вшанування пам'яті Т. Шевченка". Музична ілюстрація до улюблених пісень Тараса Шевченка в опрацюванні і виконанні д-ра Б. Кудрика.   Прапремієра нової п'єси в Клюбі. Завтра, в суботу, дня 18-го березня, в год. 17-ій відбудеться в Клюбовому театрі у Світлиці Співробітників Відділу Культурної Праці УЦК — Літературно-мистецький Клюб у Львові, вул. 29-го Червня (давніше 3-го Травня) ч. 10/І. пов. прапрем'єра нової п'єси на 3 дії Тараса Мигаля п. н. "Гріх минулого". Беруть участь артисти Львівського Театру: С. Стадникова, Е. Дичківна, Л. Шашарівська, Р. Левицька, Я. Геляс, В. Шашарівський і В. Мельник. Постанова реж. В. Шашарівського. Вистава буде повторена в тій же залі, в неділю, 19. березня, в год. 17-ій. Квитки продає секретаріят Клюбу.   Шаховий турнір за першенство українського студента. Львів, 16-го березня. З ініціятиви "Медичної Громади" організується у Львові шаховий турнір за дружинове першенство українського студента. Закликається всі студентські організації прийняти в ньому участь. Зголошення керувати до "Медичної Громади", Львів, Ринок ч. 29. на руки п. Р. Островського до дня 19-го ц. м. Турнір цей являється спробою повороту до гарної довоєнної традиції українського студентства в ділянці шахів, і слід сподіватись, що буде її гідним продовженням.   Львівські вісті 