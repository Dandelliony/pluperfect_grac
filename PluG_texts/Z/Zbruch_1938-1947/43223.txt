◦ ◦ ◦ ◦ ◦ ◦ ◦

Затії Анґлії на Еґейському Морі.
СОФІЯ, 28. 10. Подорожні зі Сальонік подають, що грецьке населення, зокрема Мешканці Крети, затривожені, з приводу поголосок, немовто би Анґлія плянує обсадити Крету та інші грецькі острови, що мають стратеґічне значіння. Мається вражіння, що Анґлія готова почати кожного дня якусь акцію на Еґейському Морі.
Новий японський амбасадор у Москві
МОСКВА, 27. 10. У четвер прибув до Москви новий японський амбасадор, Татекава. На залізничому двірці привітав його шеф протоколу й члени японської амбасади в Москві. Одночасно із новим амбасадором прибув до Москви японський посол Ніші, який давніше був радником амбасади в Москві. Це перший випадок, що Японію репрезентуватиме в Москві амбасадор і посол. Крім того до Москви прибув новий японський радник Мікаява, що в останньому часі був ґенеральним консулем у Владивостоці, а давніше у Москві першим секретарем японської амбасади.
Зістрілення анґлійського бомбовика у Норвеґії
З Осльо повідомляють, що 27. ц. м. появився над побережжям Норвеґії біля Гавґезунд анґлійський бомбовик. Німецькі винищувачі пустилися за ним у погоню та зістрілили його біля Кармоей.
Майбутнє Европи
ГЕЛЬЗІНКИ, 28. 10. Фінляндський часопис "Гаккапелітоа" помістив інтервю з відомим подорожником і вченим Свеном Гедіном на тему майбутньої Европи. Отож він передбачує, що після сучасної війни дійде до зближення між Азією й Европою, бо ці два континенти будуть доповнювати свої запотребування. Зате Америка творитиме окрему цілість. Вчений передбачує для Европи великий економічний розвій, а мир триватиме 100 років. В Европі буде доволі хліба й праці. Взагалі Свен Гедін дивиться оптимістично на майбутнє Европи.
Дві комісії — міжнародня та європейська що наглядали плавбу на Дунаю — розвязані. — Створення одноцілої дунайської комісії.
БЕРЛІН, 27. 10. У висліді переговорів між Німеччиною, СССР та Італією рішено розвязати обі дунайські комісії — міжнародню та европейську — що досі істнували. На місце розвязаних комісій рішили створити одну суцільну дунайську комісію з представників Німеччини, Італії, СССР, Румунії, Мадярщини, Болгарії, Югославії та Словаччини. Згадана комісія буде управильнювати плавбу на Дунаю від його гирла аж до Братислави. Сьогодні — 28. 10. збирається у Букарешті конференція знавців Німеччини, Італії, СССР та Румунії. Темою нарад конференції буде устійнення міжнародніх питань, звязаних з плавбою на Дунаю від його гирла до Браїли.
Бомбардування ворожих пристаней у Африці
РИМ, 27. 10. Начальна команда італійської армії подає, що в північній Африці італійські кольони перемогли ворожі змоторизовані частини на схід від Сіді Барані. Італійські летунські штафети бомбардували уладження пристани в Порт-Сайд, летунський майдан у Катбур, на північний захід від Каїро, летунський майдан у Фуці й інші важні ворожі обєкти. Всюди осягнено великі успіхи й заподіяно ворогові багато шкоди. Всі італійські літаки вернулися на свої місця.
У Східній Африці дійшло між змоторизованими відділами до сутички, в якій перемогли італійці. Італійські літаки бомбардували кораблі в пристані Судан.
Ворожі літаки скинули бомби у декількох місцевостях, одначе не заподіяли шкоди.
Бурманський шлях зачинений
В суботу в розмові з представниками преси, повідомив звітоздавець японської преси, що японське летунство знищило бурманський шлях та 2 мости на ріці Меконґ. Перед кількома днями жертвою японського летунства став старий міст на ріці Меконґ. У пятницю японські летуни знищили другий великий звисний міст на ріці Меконґ на південний захід від Тані. Звисний міст побудовали китайці у найбільше небезпечному місці бурманського шляху над долиною, глибокою на кілька тисячей стіп. Китайці вже зібрали на цьому найбільш загрозливому місці бурманського шляху чимало матеріялу та піонірів з метою відбудувати знищений міст. Його відбудова потриває кілька місяців так, що бурманський шлях став зачиненим на яких 6 місяців. Внаслідок цього китайців зустріли великі труднощі у перевозі зброї, стрілива та іншого воєнного матеріялу тому, що ізза незвичайно великої рвучкости ріки у тій околиці не можна покористуватися як меншими так і більшими кораблями. Акція японського летунства, що бомбардує бурманський илях триватиме дальше.
Вигляди англійської летунської продукції
Міністр анґлійського летунства запевнив недавно в одній з останніх своїх промов, що число ескадри анґлійських нищильників є нині більше, ніж колинебудь давніше. Одначе анґлійський міністр був дуже обережний і не згадував про літаки, лише про схадри. Отже виринає питання, чи Анґлія взагалі може так збільшити свою повітряну фльоту, щоб могти ще здобути володіння в повітряних просторах над своїми островами?
Військовий співробітник "Ню Йорк Таймс-у" оцінює число теперішньої анґлійської продукції літаків на 2.200—2.300 місячно тоді, як бритійський промисл вдійсності може продукувати 1.100—1.500 літаків місячно. Німеччина не тільки не відчуває найменшої недостачі сирівців, але розпоряджає ще й великим числом високо кваліфікованих робітників. Тоді як активність продуктивности праці анґлійських робітників в останніх 3-ох роках зросла тільки на 1,8%, в Німеччині зросла на 3,5%. Те, що нині продукція анґлійських літаків з огляду на безнастанні і в день і в ночі німецькі бомбові налети, буде й дальше маліти, про це не треба згадувати, ні переконувати, бо воно самозрозуміло.
Отже всі надії Анґлії спіраються на Злучених Державах. Одначе американський промисл під ніяким оглядом не наставлений на масову продукцію літаків. Недостає передусім варстатів і фахових робітничих сил. Згідно з докладними даними фінляндського фахівця, Злучені Держави могли 1939 р. продукувати місячно тільки 125 літаків. До серпня 1940 р. ця продукція у всякому разі могла збільшитися найбільше до 900 літаків, але з цього Анґлія може дістати тільки 250, бо решта необхідна для американського летунства. Ще в далеко гіршому положенні находиться американська продукція летунських моторів, що хвилево не може іде навіть настарчити моторів для нововипродукованих літаків. У Злучених Державах будують тепер справді 30 нових фабрик літаків, що мали б збільшити американську продукцію до 50.000 літаків річно. Продукція літаків на таку міру, абстрагуючи від того, що ці фабрики покищо тільки будують, вимагає передусім величезного апарату фахівців і машин. Отже все це вимагає часу. Тому то американський державний секретар Морґентав з кінцем липня ц. р. заявив, що ці проєктовані фабрики вже в 1942 р. зможуть постачати літаки Анґлії так, що тоді Анґлія зможе дістати коло 3.000 літаків місячно. Тимчасом не більше ніж сумнівне, чи ці фабрики, хочби вони в 1942 р. вже навіть і були готові, зможуть дійсно доставляти Анґлії відразу таку кількість літаків У всякому разі Німеччина й Італія, що крім власних фабрик літаків можуть нині користуватися й такими ж деяких інших країн (хоч би Франції), не потребують боятися цих плянів Злучених Держав. Далі анґлійські міністри теж постійно заявляють, що анґлійське летунство буде діставати літаки з Канади, Австралії і навіть з Південної Америки. Одначе хто знає продукцію літаків і можливість тієї продукції у згаданих краях, того такими заявами напевно не можна перестрашити. Вкінці не слід теж забувати на перевозові труднощі.
В таких умовинах Анґлії ледви чи вдалось би здобути рівновагу в повітрю навіть по здійсненні тих усіх плянів по 1942 р. хоч тут теж виринає питання чи Німеччина з дальшими своїми воєнними плянами проти Анґлії схоче до 1942 р. спокійно ждати, бо всі познаки вказують на зовсім щось протилежне. Нині Німеччина вже має в повітрю над Анґлією рішучу перевагу і нема двох думок, що з цієї переваги вона витягне відповідні висновки. 