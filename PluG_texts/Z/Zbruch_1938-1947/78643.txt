◦ ◦ ◦ ◦

Дня 1 квітня почалось у Львові навчання на державних медичних курсах для ненімців арійського походження. На ці курси прийнято лише тих кандидатів, що вже відбули Службу Батьківщині, а також тих, що від неї звільнені, в том числі особи, які принаймні впродовж 6-ти місяців відбули шпитальну практику, санітарну службу протилетунської оборони або брали участь в справі поборювання плямистого тифу, вкінці ті, які працювали в Німеччина як робітники.
В найближчому часі будуть видавати у Львові т. зв. розпізнавчі карти (кенкарти) для ненімецького населення. Крім метрики народження, метрики вінчання (для одружених) та світлин кожний українець мусітиме предложити посвідку української національної приналежности, що видає бюро виказок Українського Комітету у Львові. Посвідку національної приналежності одержало вже дуже багато українців у Львові, коли в бюрі виказок у Комітеті предложили метрику або метрикальний витяг, дві підписані світлини та посвідку відповідного мужа довір'я про національну приналежність.
Пам’ятник на могилі В. Пачовського. Ще цього місяця на могилі визначного українського поета Василя Пачовського, що похований на Личаківському цвинтарі у Львові, буде поставлений гранітний пам'ятник, запроєктований мистцем-різьбарем Сергієм Литвиненком. Цей пам’ятник, що його вже майже закінчено під наглядом самого мистця, буде виглядати ось так: на камінній плиті з пісківця стоятиме постумент із бронзового шліфованого граніту, два метри заввишки. На цьому постументі — плоскообраз св. Михайла Шестикрильця, а під ним цитата з "Золотих Воріт" поета: "Стояти вам ще там, де ви стояли". На п'єдесталі буде ще приміщена чорна гранітна плита з виритим хрестом і написом: "Василь Пачовський". Увесь пам'ятник буде огороджений живоплотом. 