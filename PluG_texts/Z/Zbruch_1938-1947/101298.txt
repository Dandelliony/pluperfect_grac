◦ ◦ ◦ ◦

По Львову і області   Рава Руська. У жовтні в райцентрі було проведено три суботники по благоустрою міста, в яких взяло участь 3 тисячі чоловік. Під час суботників посаджено 1.800 декоративних дерев, приведено в порядок вулиці, очищено міський парк. *** Минулого вихідного дня в міському кінотеатрі відбувся вечір молоді. З доповіддю про Велику Жовтневу соціалістичну революцію виступив секретар райкому комсомолу тов. Пилник. Після доповіді відбувся концерт художньої самодіяльності. *** За останній час багато товаришів з місцевого активу висунуті на керівні посади. Заступником голови виконкому райради депутатів трудящих працює колишній селянин тов. Кіт. На посаду завідуючого відділом державного забезпечення висунуто тов. Качана. Колишній робітник тов. Зінько працює головою виконкому міської Ради.   В будинку народної творчості. Колективи художньої самодіяльності при Львівському обласному будинку народної творчості готуються гідно відсвяткувати 28 роковини Великої Жовтневої соціалістичної революції. Показовий хор Будинку приготував спеціальний концерт. Ляльковий театр, що користується великим успіхом у львівських малят, покаже юним глядачам нову казку — «Сніжна королівна» за Андерсеном. Недавно організована капела бандуристів вперше виступить у дні свята по радіо. Концерти кращих колективів художньої самодіяльності відбудуться також в госпіталях для поранених і хворих воїнів Червоної Армії.   Конкурс на кращу пропозицію по випуску виробів ширвжитку. На заводі, де директором тов. Літинецький, розпочато конкурс на кращу пропозицію по випуску виробів широкого вжитку. Це питання було обговорене на нараді інженерів, техніків, майстрів і висококваліфікованих робітників. Тут уже освоїли випуск електрочайників. Від робітників цехів надходять пропозиції, як краще налагодити випуск дитячих колясок, абажурів із пластмаси та інших виробів. Виробнича думка учасників конкурсу спрямована на поширення асортименту виробів ширвжитку, на краще використання відходів виробництва.   Артіль інвалідів війни. В Кам'янко-Бузькому районі створено артіль «Жовтень», членами якої є інваліди Вітчизняної війни. В 4 цехах артілі (пошивочний, шевський та інші), працюють 25 чоловік.   Гімнастичне свято. Готуючись до славних роковин Великої Жовтневої соціалістичної революції Львівський міський комітет в справах фізкультури і спорту розгорнув підготовку до проведення ряду спортивних змагань в дні Жовтневих свят. 8 листопада відбудеться міське гімнастичне свято, в якому візьмуть участь кращі гімнасти Львова. Крім цього відбудуться бліц-турніри з баскетболу, футболу та показові змагання по плаванню, які проходитимуть на басейні спорткомбінату.   Вільна Україна 