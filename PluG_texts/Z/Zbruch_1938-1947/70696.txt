◦ ◦ ◦ ◦

Початок театральних вистав. Усі вечірні вистави львівських театрів як ля українців, так і для (пів сьомої вечором).
Українська радіопередача. Завтра, в понеділок, 14 вересня, в часі від год. 10.30 до 11-ої ранку Львівська Радіовисильня передає концерт українських лемківських весільних пісень у виконанні хору під керуванням композитора Миколи Колесси. Фортепіянний супровід: Євгенія Курилович-Чапельська.
Ювілей 50-річчя священства Митр. Кир Андрея. Величаве свято Підгаєччини. Ювілей 50-літного священства Митрополита Кир Андрея святкувала Підгаєччина торжественно в дні 23 серпня 1942 року. Ранком того дня Впр. о. декан Гайдукевич відправив торжественну Службу Божу, виголосивши на інтенцію Митрополита гарну проповідь. В богослуженню взяло численну участь підгаєцьке громадянство. Вечором того дня, в залі Народного Дому в Підгайцях, відбувся святочний концерт в честь Митрополита. Вступну промову виголосив нотар д-р Ловицький, представивши у ній життя і діяльність Митрополита та його заслуги для українського народу. Підгаєцький хор під проводом дириґента проф. Крушельницького виконав відтак кілька пісень Лисенка і два псальми. — Псальм "Хваліте Бога", що його зачисляють до важчих творів, виконано добре. Деклямацію в честь Митрополита, власного укладу, виголосив о. Роман Дурбак. Фортепіянову точку, а це Лисенка "Ой зрада, зрада", виконала студентка консерваторії п. Дарія Ловицька. Технічне опанування доволі тяжкої теми та віддання твору з чуттям, що таке необхідне при виконанні творів Лисенка, виявило справжній талант виконавця. По концерті відбулися товариські сходини. У концерті й у сходинах взяли участь представники місцевих німецьких установ, що довго були під враженням, яке викликало відбуте свято.
Консультації. Відкриття циклю систематичних консультацій з ділянки організації продажу, реклями і психології з’єднювання клієнтелі, організованих VI. і VIII. Відділ. Психотехнічного Закладу м. Львова, відбудеться в середу, дня 16 вересня ц. р. в год. 16-ій в залі Гуртових Досліджувань Психотехнічного Закладу при вулиці Гандельсштрассе 2, II. пов. — Вписи приймає Секретаріят Закладу до 15 вересня ц. р. включно. 