Врочистий акт створення великого Львова

Львів, 4 липня.
1. ц. м. у великій залі Львівської Міської Управи відбувся в приявності Губернатора Д-ра Вехтера, представників партії, війська, керівників установ і волосних та громадських старшин урочистий акт прилучення до Львова 23-ох сільських громад, а в тім одної міської.
До Львова прилучено: 1) Вннники (місто), 2) Кривчиці, 3) Лисиничі, 4) Підбірці, 5) Зимну Воду, 6) Зимну Водку, 7) Білогорщу, 8) Рудно, 9) Скнилів, 10) Скнилівок, 11) Конопницю, 12) Кальтвассер, 13) Брюховичі, 14) Рясну Польську, 15) Рясну Руську, 16) Ляшки Муровані, 17) Каменопіль, 18) Малехів, 19) Сороки Львівські, 20) Збоїська, 21) Сихів, 22) Козельники, 23) Голосько Велике.
Врочисте зібрання відкрив окружний староста на Львів—повіт д-р Бауер; він пригадав усі чергові етапи розбудови Львова і ствердив, що прилучення 23-ох відокремлених від округи Львів—повіт громад. збільшує Львів—місто на 260 км2, і до 4000 тисяч населення.
Зчерги забрав слово Губернатор Д-р Вехтер. Він ствердив, що саме 30 червня минув рік від пропам'ятної дати вмашерування переможних німецьких військ до ЛЬвова, який сьогодні в своїй 700-літній історії переживає черговий момент — бо чотирократно побільшується. Завдяки цьому Львів матиме змогу гарно розбудуватися і розвинутися. На його терені будуть засновані нові парки, великі яринні городи, фабричні дільниці. Коли на цілому світі кипить війна — тут довершується мирна доцільна і планова розбудова життя великого міста, що здавен-давна споювало Захід зі Сходом.
Згодом подачею руки міському старості 23 громадські старшини в імені своїх 23-ох громад наче б то включили себе до Львова, зобов'язуючись гідно виповнювати свої нові обов'язки і завдання.
Після цього промовив львівський староста д-р Геллер, який у своїй довшій промові дав історичний перегляд розвитку Львова від найдавніших часів аж по сьогодні, зокрема зупиняючись на тих історичних моментах, коли то Львів багато завдячував німецькому культурному будівництву.
Прикметним моментом для історії Львова — говорив д-р Геллєр — завжди була близька співпраця німців з місцевим населенням. Так само і тепер, коли планується широка розбудова великого Львова, ця співпраця теж буде важним творчим чинником.
На цьому історичний акт створення великого Львова закінчено. 