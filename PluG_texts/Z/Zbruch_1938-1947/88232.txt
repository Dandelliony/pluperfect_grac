◦ ◦ ◦ ◦

ГЕЛЬСІНКИ, 30-го березня. Мадярський посол у Гельсінках, Георгій Сабо, уступив зі свого становища і, як виходить з його заяви, подався на еміграцію.   СТОКГОЛЬМ, 30-го березня. Командувач 12-ої американської округи фльоти у Сан Франціско заявив, що в майбутньому збільшить ся значно число муринів, які одержують спеціяльний вишкіл у фльотових школах.   ЖЕНЕВА, 30-го березня. "Рузвельтовий уряд став занадто старий", стверджує колишній Рузвельтів дорадник і теперішній конкурент Раймонд Молей на сторінках журналу "Ню Вік". Всі десять предсідників головних комітетів у палаті послів мають пересічно по 72 роки, а десять предсідників головних комісій у сенаті мають по 70 років.   СТАМБУЛ, 30-го березня. В буднику часопису "Тая", якого властитель Зертель відомий з прихильности до Совєтів, вибито вночі на понеділок шиби.   МАДРИД, 30-го березня. Американський літак "Лібератор" впав вчора недалеко північно-еспанської пристані Більбао, 9 мужчин залоги літака врятувалося легкопадом. Їх передано тамошньому військовому губернаторові.   МАДРИД, 30-го березня. Недалеко двірця Тукурубі у бразилійській державі Сан Пауло — як це повідомляють з Ріо-де-Жанейро — в неділю вискочив зі шин особовий поїзд, при чому згинуло багато осіб, а багато було тяжко ранених. Докладного числа трупів і ранених ще нема, також дотепер нічого невідомо про причину нещастя.   МАДРИД, 30-го березня. Ректор католицького університету у Вашінгтоні Ші заявив, — як це подають в Ню-Йорку, що повітряні атаки англо-американців на Рим можуть викликувати радість тільки в антихристиянському світі, для ЗДА не мають одначе жадного значення. Ректор сказав дослівно: "Якщо ми знищимо Рим, будемо за це покарані, якщо не самою війною, так тоді чумою".   МАДРИД, 30-го березня. З нагоди п'ятої річниці освободження столиці від большевицького режиму, прийняв у вівторок генерал Франко бурмістра Мадриду. В повитальній промові здав бурмістр звіт про публичні будови в останньому році.   ЖЕНЕВА, 30-го березня. "Австралійсько-почтова служба є в хаотичнім положенні", так пише "Дейлі Експрес". Часопис "АБЦ" в Мельбурні пише: В Австралії мається вражіння, що англійські міродайні кола не здають собі справи з того, як велике значіння має правильний почтовий рух для єдности імперії.   СТАМБУЛ, 30-го березня. Велике народне зібрання в Анкарі зійшлося на нараду у фінансових справах, які торкаються головно поодиноких позицій державного бюджету.   Львівські вісті 