◦ ◦ ◦ ◦

Вихідний пункт, з якого ніщо не вийшло   БЕРН, 2 березня. Швайцарський часопис "Ля Ліберте" пише про воєнну ситуацію в Европі, що саме там, де вже вірили, що перемога в кишені, здається не так скоро перемога захоче прийти на заклик. Перевагу в механічних засобах по німецькому боці вирівнюють перевагою військового ґенія. Крім цього німецький народ, що захищає своє існування, розпоряджає силою опору, до якої офензивний дух сорокатої коаліції ніколи не матиме приступу. Часопис піддержує свою думку, вказуючи, що мостовий причілок біля Анціо, вже цілий місяць є вихідним пунктом, з якого нічого не виходить.   Англійський міністер закордонних справ дістає "асистента"   АМСТЕРДАМ, 3-го березня. Англійський міністер закордонних справ Іден дістане асистента в особі державного міністра Річарда Ло, який буде йому помагати вести загальну закордонну політику. Іденові треба помочі в майбутньому, бо проблеми Англії в майбутньому будуть щораз важчі. Міністер Ло буде цікавитися особливо господарськими справами в міністерстві закордонних справ.   Іракський протест у Вашінгтоні   СТОКГОЛЬМ, 3-го березня. Проти збільшення жидівської еміґрації до Палестини склав протест у Вашінґтоні президент сенату іракського сенату. У своєму письмі заявляє він дослівно таке: "Я переконаний, що кожне збільшення жидівської еміґрації до Палестини може довести до кровопролиття, а як ні то напевно доведе до нарушення спокою і ладу".   "Дейлі Експрес" про другий фронт   ЖЕНЕВА, 3-го березня. "Дейлі Експрес" займається плануванням аліянтів створити другий фронт і запитує, що мали б собі думати англійські вояки, коли їм говорять, що вони будуть примушені здобувати кожний горбок, що все те, буде тривати тижні і місяці, так, що при тому багато з них знайде там свою смерть. Чи при таких умовинах другий фронт не являється божевіллям? Інвазія для англійців більше страхіття ніж для німців.   Англо-американці знову нарушили невтральність Швайцарії   БЕРНО, 3-го березня. Англо-американські літаки знову перелітали Швайцарію. У зв'язку з тим подають офіційно до відома таке: В ніч проти 2-го березня наш повітряний простір знову нарушено. Велика кількість бомбардувальників перелетіла між годиною 2.20 і 3-ою над Швайцарією у східному напрямку на північ від лінії Сайґпеледжієро—Дук—Альтштетен. У північній частині Швейцарії проголошено тривогу. Протилетунська оборона відкрила вогонь.   Політичний розвиток у Північній Африці   ВІШІ, 3 березня. Поширення большевизму як розкладового фактора внутрішньої політики і як фактора, який бере в свої руки закордонну політику знаходить своє потвердження кожного дня у численних прикладах, як ствердив державний секретар Анріо у своїй останній радієвій промові на тему політичного розвитку у Північній Африці. Після появи Мартиса, Богомолова і Вишинського, яких привітали там як господарів, перший пішов у забуття Жіро, і тепер виникає тільки питання, як довго вдержиться ще де Ґоль. На одному святі в Бір-Мандрес, яке було присвячене властиво англо-американцям, була мова тільки про Совєтський Союз, про червону армію та про большевизм. Анріо закінчив свої міркування вказуючи на останні заяви Ляваля з бажанням перемоги Німеччини, бо інакше всюди поширився б большевизм.   Львівські вісті 