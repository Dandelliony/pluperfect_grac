Велика перемога армії ґен. Франка.

Херона здобута!
САЛЯМАНКА. Вчора в 10-ій годині ранку війська ґенерала Франка здобули місто Херону, найважніше після Барсельони місто Катальонії. Занявши Херону, наварський корпус рушив без відпочинку до дальшого наступу на противника, що поспішно уступає в напрямі французького кордону.
Війська ґен. Франка у віддалі 50 км від французького кордону.
БАРСЕЛЬОНА. Корпуси ґен. Франка дійшли до комунікаційного вузла Врандес, на північ від Херони і є таким чином у віддалі 33 км. від Фіґуерас. Ґенеральна кватира національного війська стверджує, що військо ґен. Франка не находяться ніде дальше від французького кордону, як 50 кільометрів.
100.000 еспанських утікачів.
ПАРИЖ. Авас повідомляє, що досі перейшло французький кордон 80.000 цивільних і коло 20.000 військових утікачів з червоної Еспанії. Втікачів висилають у центральну Францію.
Червоний еспанський уряд покинув Катальонію.
ЛЄ ПЕРТУС. Кореспондент Аваса повідомляє, що по чуткам премієр Неґрін та члени еспанського уряду покинули Катальонію, відлетівши вчора до Валєнсії. Президент Азаня перейшов французьку границю і їде до Парижа.
Втеча еспанських републиканців до Франції.
ПАРИЖ. Аґенція Авас повідомляє: На конференції, що відбулася в Ляпертус між селянськими ґенералами червоної армії та французьким комендантом військової округи ґен. Фажольд вирішено спосіб і час переходу еспанської червоної армії до Франції. Найперше перейдуть кордон цивілісти, опісля війська і зложать зброю. 