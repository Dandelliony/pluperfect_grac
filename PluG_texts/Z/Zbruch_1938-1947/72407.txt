◦ ◦ ◦ ◦

Морський бій на південній частині Тихого океану
ТОКІО, 27 жовтня. — Верховне Командування Японських Збройних Сил оголошує таке надзвичайне повідомлення:
На водах коло островів Санта-Круз у бою 26-го жовтня потопили японські сили 4 ворожі літаконоси, 1 крейсер, 1 воєнний корабель, пошкодили 3 крейсери і 1 есмінець; збили 200 ворожих літаків. У бою втрачено власні два літаконоси і оден крейсер. 40 японських літаків пропало. Цей бій буде носити назву морського бою на південній частині Тихого океану.
Верховне Командування Німецьких Збройних Сил повідомляє:
У районі Новоросійська з'єднання німецької піхоти здобули приступом після завзятих боїв одно укріплене совєтське становище. У гірських боях на північний схід від Туапсе знищено одно вороже гірське становище та при цьому знищено у великій частині теж один окружений совєтський полк.
На відтинку Терека заатакували німецькі та румунські відділи при співдіянні сильних летунських з'єднань і вже в перших двох днях мали замітні теренові та тактичні успіхи.
У Сталінграді ведуться завзяті вуличні та каменичні бої успішно дальше. На схід від міста ворог почав знову свої безуспішні відтяжувальні атаки, в яких зазнав високих, кривавих втрат. Совєтський транспортний рух на залізницях, дорогах і водних шляхах був теж і вночі успішно бомбардований. Багато транспортних поїздів знищено. Та й у західній частині Каспійського моря запалено, чи радше важко пошкоджено один танкер та 8 торговельних кораблів.
26 жовтня совєтське летунство втратило у завзятих повітряних боях і в огні летунської протиповітряної артилерії 60 літаків. 4 власні літаки пропали.
Битва у Єгипті поступає з непослабленою завзятістю. При співдіянні нових великих сил намагався вчора ворог безуспішно проломити становище німецької та італійської танкової армії. Він утратив знову 111 танків і 28 панцирних розвідувальних возів. Німецькі й італійські повітряні бойові сили заатакували підчас щораз сильніше повторюваних акцій ворожу сполуку в запіллі. Німецькі й італійські ловецькі літаки збили в повітряних боях над північною Африкою та над Середземним морем 14 ворожих літаків.
Німецьке летунство повело вчорашнього дня налети на промислові та фабричні об'єкти в південній Англії.
Фінське воєнне звідомлення
ГЕЛЬСІНКІ, 27 жовтня — Фінське воєнне звідомлення з понеділка звучить.
На вузині Авнус відбито два ворожі розвідчі випади. До важких боїв прийшло в одній багнистій околиці на східному фронті. На інших фронтах була головно розвідча діяльність.
В повітряному бою над східною частиною Фінського заливу, наші ловецькі літаки зістрілили три машини типу "Герікан". Один з бомбовиків, що про нього було оголошено передше, що його пошкодила протилетунська оборона, віднайдено тепер розбитий на вузині Авнус. Це літак типу "ПЕ 11".
Знищено 104 англійські панцирні вози в Єгипті
РИМ, 27 жовтня. — Італійське воєнне звідомлення з понеділка має такий зміст:
Головна Кватира Італійських Збройних Сил повідомляє: На Єгипетському фронті розбилися нові завзяті ворожі атаки, піддержані панцирним військами. Число знищених ворожих панцирних возів зросло до 104. Італійські й німецькі летунські з'єднання вели бомбові і скорострільні атаки на летовища й табори на англійські постачальні шляхи. У летунських боях ловецькі літали держав осі збили 14 машин. Одна ворожа спроба висадки позаду наших ліній в області Марсаматрук не вдалася завдяки тому, що швидко встрянули бойові літаки, які примусили численні моторові човни, навантажені військами, відтягнутись від акції і розпочати відворот. Один човен поцілений бомбою, експлодував.
Один з наших підводних човнів не вернувся до своєї бази. Частина залоги попала в полон. Повідомлено родини.
Над Мальтою три "Спітфаєри", які намагалися протиставитися нашим бомбозикам, злетіли в море, поцілені ловецькими літаками. У повітряних боях над Середземним морем німецькі літаки збили 4 британські літаки.
Британські бомби зруйнували шведський консулят в Ґенуї
СТОКГОЛЬМ, 27 жовтня. — Аґенція "TT" повідомляє, що підчас останнього анґлійського летунського нападу на Ґеную зруйновано тамошній консулят Швеції. Шведське міністерство закордонних справ повідомило що, на щастя, не було жертв між шведами, що живуть в Ґенуї.
Брак металю
БЕРЛІН, 27 жовтня. — Недостача металів має в Англії щораз поважніші форми. Англійський уряд зажадав недавно, щоб віддавати теж металеві дитячі іграшки з цини і з олива. 3 них мають виробляти батерії з погінною силою для танків. 