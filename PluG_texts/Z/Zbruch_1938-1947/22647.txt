З львівського Рятункового Поготівля. 

У квітні ц. р. львівське Рятункове Поготівля уділило помочі 1.445 особам, з того 880 особам в амбуляторіях і 565 особам у місті. Рятункове Поготівля відвезло до лічниць 388 осіб, до дому відвезло 84 хорих, або ранених осіб. Зпоміж осіб, яким Рятункове Поготівля помагало, померло 5 осіб, 415 осіб було ранених і побитих, 2 особи пострілені, 31 осіб мало зломані кости, 17 осіб занедужало на кровотечу, 32 особи були попарені й попечені, 24 особи отруїлися, або намагались отруїтись, одна особа вискочила з вікна й потовклась, одна особа повісилась. Автомобілі й автобуси переїхали в квітні 11 осіб, трамваї переїхали 7 осіб, вози 12 осіб, з високих місць впало осіб, одна особа збожеволіла, 28 жінок кликало Рятункове Поготівля на поміч при породах, пораненнях і т. д. Крім того Рятункове Поготівля помогло 329 хорим при перевозі. 