Зростає класова свідомість трудящих

Ніколи ще агітаційно-масова робота в Золочівському районі не набирала такого розмаху, як у ці дні. Дванадцять тисяч виборців регулярно відвідують заняття гуртків по вивченню Сталінської Конституції і Положення про вибори. 629 агітаторів розповідають населенню про досягнення, здобуті на визволених землях під прапором Рад. Майже щодня в тому чи іншому селі відбуваються захоплюючі зустрічі кандидатів у депутати місцевих Рад з своїми виборцями.
Характерною особливістю агітації є те, що вона будується переважно на конкретних фактах з місцевого життя, на фактах, які перед очима людей і які переконливо свідчать про ваші великі завоювання. Так, наприклад, агітатори с. Бонишин тт. Тимків А., Михайлов В., Вілич Т. та інші в своїх бесідах розповіли, що 876 господарств у районі до приходу Червоної Армії були малоземельними, а від радянської влади господарства одержали 5 тисяч гектарів землі, яка раніше належала поміщикам і осадникам. Агітатори навели такі цифри: 213 поміщицьких, куркульських і осадницьких господарств на території нинішнього Золочівського району до встановлення радянської влади мали 9143 гектари землі, а 4076 бідняцьких і середняцьких господарств мали 20 тисяч 562 гектари.
Агітатори с. Тростянець тт. Н. Ліпдер і Г. Чиж уміло використовують факти, які свідчать про перші успіхи колгоспу ім. Ворошилова в с. Риків нашого району. Колишній безземельний селянин Грицай Іван, сім'я якого голодувала, одержав в цьому році за свою працю в колгоспі понад 2.000 карбованців грішми, 260 пудів хліба, мед, паливо і т. інш. Кожен колгоспник одержує на трудодень по 4,5 кілограма зерна і по 2 крб. 10 коп. грішми.
Добре використовують місцеві матеріали про освіту агітатори-вчителі золочівських шкіл тт. Ратнер, Рудинська, Назорко та інші. Роз'яснюючи статтю Сталінської Конституції про право на освіту, вони показують, які "права" мали трудящі при польських поміщиках і капіталістах. До встановлення радянської влади на території теперішнього Золочівського району було всього 26 шкіл, в яких навчання велося тільки на польській мові. Тепер в районі є 29 шкіл, 26 в тону числі з українською мовою навчання.
В селах району раніше не було жодної неповної середної школи. Тепер таких шкіл відкрито 7.
Слухаючи зрозумілі і переконливі бесіди, слухачі гуртків часто самі допомагають агітаторам. В гуртку агітатора тов. Кравштік (Золочів) виступив робітник Федишин і змістовно розповів про те, як колись перед виборами в гміну прийшов до нього один пан і пообіцяв зняти податок, якщо Федишин голосуватиме за виставленого буржуями кандидата. Я, — каже Федишин, — повірив і ще деяка частина людей повірила, але після виборів виявилося, що нас обдурили. Це була така ж панська обіцянка, як і багато інших, — брехлива.
Помітно виріс інтерес трудящих до більш глибокого ознайомлення з революційною теорією та поточною політикою партії й радянського уряду. Від початку виборчої кампанії відділ пропаганди і агітації райкому партії організував у селах і в місті 42 лекції та доповіді про міжнародний стан і зовнішню політику СРСР, про сталінський виборчий закон, про радянську інтелігенцію і т. д. Ці лекції слухали тисячі трудящих.
Зростає класова революційна свідомість трудящих.
В с. Красносільцях, наприклад, група колишніх членів націоналістичних партій дуже хитрим маневром намагалася протаскати своїх "кандидатів" до сільської Ради. Селяни вчасно викрили ворожі махінації, відвели ставлеників ворожих елементів і виставили кандидатами своїх, безмежно відданих соціалістичній батьківщині людей.
Виборча кампанія викликала могутнє політичне піднесення найширших мас визволеного народу.
М. Сахно, зав. відділом пропаганди і агітації Золочівського РПК. 