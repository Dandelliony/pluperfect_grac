◦ ◦ ◦ ◦ ◦

Коло Каліфорнії затоплення американського танкера
Токіо, 27 грудня. Агенція "Домеї" повідомляє, що японські підводні човни затопили біля побережжя Каліфорнії п'ятий американський танкер. Крім того затоплено теж один американський есмінець та один транспортний корабель. Таким чином японські підводні човни володіють повністю на водах Тихого океану.
Бомби на Таї
Токіо, 27 грудня. Англійські літаки, перемальовані на подобу японських літаків, скинули бомби на місцевості в Таї.
100 кораблів
Токіо, 27 грудня. Газета "Токіо Асагі Шімбюн" повідомляє, що в районі Гонгконгу японські збройні сили затопили або тяжко пошкодили досі около 100 ворожих кораблів у тому числі 2 есмінці, кілька канонірок та швидкохідних катерів. На самому острові Гонгконг японські війська ведуть завзяті бої за останні англійські фортифікації.
Бої на Філіппінах
Токіо, 27 грудня. На Філіппінських островах згідно з останніми повідомленнями, відбуваються бої далі. В тих боях японці мали великі успіхи, зокрема на острові Люзон. Підкріплення для японських військ прибувають постійно на цей острів.
Атака на Рангун
Токіо, 27 грудня. З Головної Японської Імператорської Кватири повідомляють, що японські літаки атакували успішно порт Рангун. В повітряних боях збито 21 ворожий літак. Крім того тяжко пошкоджено один ворожий корабель.
Капітуляція Гонгконгу
Токіо, 27 грудня. Гонгконг скапітулював. Японські збройні сили досягнули імпозантного успіху. Північний стовп дуже вихвалюваного англійського стратегічного трикутника на Тихому океані: Гонгконг — Сінгапур — Порт Дарвін — розпався. Тепер переможна сила японського віськового флоту може діяти проти Маляї і Філіппінів без загроження флагу зі сторони цієї англійської фортеці.
Вістка про цю перемогу викликала велику втіху серед японського народу. Радіо подало спеціяльне повідомлення, супроводжене, подібно, як у Німеччині, військовою музикою. Частина газет видала спеціяльні додатки.
Черчіль у Рузвельта
Берлін, 27 грудня. Лондонська газета "Таймс" говорить в одній статті, що зустріч Черчіля з Рузвельтом є в першу чергу причиною японських перемог над англійськими та американськими збройними силами у Східній Азії. Газета "Таймс" називає труднощі у Східній Азії пекучою проблемою. Зрештою газета готова віддати провід Вашингтонові. Вона пише: "Вашингтон є в цьому моменті пунктом, з якого можуть іти акції на Тихий океан якнайкраще по англійсько-американському боці". Цією заввагою підтверджує газета той японський голос, який подорож Черчіля у Вашингтон називає англійською Каноссою.
Бомбардування еспанського порту
Берлін, 27 грудня. Згідно з одержаними повідомленнями, трапився вчора випадок бомбардування англійськими літаками одного з північних еспанських портів. А саме: До еспанського порту причалив був німецький корабель, за яким слідив англійський розвідувальний літак. Годину пізніше цей корабель зазнав гострого бомбардування з боку англійських бомбардувальників, які. не зважаючи на нейтральний порт, заатакували німецький корабель. Крім цього обстрілювано німецьких моряків, які пробували рятуватися на еспанських рибальських суднах. Загинуло кілька моряків.
Критичне становище Філіппін
Токіо, 27 грудня. Критичне становище збройних сил СДА на Філіппінах видно з повідомлень про бої за столицю Філіппін, Манілю. Як ми вже повідомляли, англійська інформаційна служба передала інформацію з місцевих вашінгтонських кол, за якою воєнне міністерство СДА задумує залишити Манілю. Постійні атаки японської авіяції, а також нестримне просування військ в багатьох місцях острова Люзон зробили величезний натиск на стаціоновані там збройні сили СДА. І вже передучора в пополудневих годинах зазнала столиця Філіппін четвертої протиповітряної тривоги. Над районами гавані скинули японські літаки багато бомб. Верховнокомандуючий військ СДА, генерал Мек Артур повідомив як подало передучора північно-американське міністерство війни, про висадку дальших японських відділів у двох нових місцях острова. Висадка японських військ на Манілю відбувається з усіх сторін і таким чином вони приготовляють в запеклих боях оточення філіппінської столиці. 