◦ ◦ ◦ ◦ ◦ ◦ ◦

Відкриття пристаней на західних ріках. Наркомат Річкового Флоту СРСР відкриває з початком навігації на ріках західних областей України і Білорусії 25 пристаней: на Піні і Муховці — по одній, Прип'яті — три, Горині — дві, на ріках Стир і Німан — по шести, на Ясельді, Щарі, Стоході, Дністрі, на Августовському і Дніпробугському каналах — по одній. (ТАРС).
Комбайни для західних областей України. ЗАПОРОЖЖЯ, 4 квітня (РАТАУ). Завод "Комунар" почав відправку п'ятнадцятифутових комбайнів "Комунар" у західні області України. Уже відвантажені перші 5 комбайнів для м'ясо-молочного радгоспу "Затурці", Озютичівсьхого району, Волинської області.
13 комбайнів для радгоспів Станіславської області, 8 — для Львівської області, 7 — для Тарнопольської і по 4 для Ровенської і Дрогобичської областей уже пройшли технічний контроль і готові до відправки. У квітні для західних областей буде відвантажено 50 комбайнів.
До альпіністського сезону. Львівський обласний комітет в справах фізкультури і спорту проводить підготовку до наступного альпіністського сезону. У травні для Львівських альпіністів будуть організовані два табори в гірських місцевостях. Після тренування альпіністи виїдуть на Кавказ.
Поруч з цим обласний комітет фізкультури готує зустріч легкоатлетів Львова з київськими. Зараз проходить семінар голів райкомів фізкультури, які розгорнуть спортивно-оборонну роботу в районах області.
Вечір Маяковського в Бібрці. БІБРКА (телефоном). Громадськість району активно готується вперше відзначити 10 річницю із дня смерті великого радянського поета Володимира Володимировича Маяковського.
14 квітня, в день річниці, в районному будинку культури відбудеться вечір, присвячений пам'яті любимого поета. Після доповіді про життя і творчість Маяковського відбудеться художня частина. Силами художньої самодіяльності буде прочитано твори Маяковського "Володимир Ільїч Ленін", "Добре" та інш. 