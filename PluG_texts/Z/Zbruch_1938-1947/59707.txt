◦ ◦ ◦ ◦ ◦

Потрібно зв'язкових і референтів. Український Краєвий Комітет опікується молоддю, що перебуває в таборах Української Служби Батьківщині. Ці табори є, м. ін., у Львові та у Винниках. Для кращого зв'язку з молоддю потрібно зв'язкових і референтів. Зголошуватись у відділі опіки над молоддю при УКК.
Зміни в трамваях. У зв'язку зі створенням жидівської дільниці "дев'ятка" йтиме не, як дотепер вул. Бальоновою, але вул. Лімановського (при залізничому насипі). В цих днях львівські трамваї випустили рано й увечорі кілька возів для жидів. Дотепер львівськими трамваями переїхало 21.963.848 пасажирів: 1,082.889 у липні, 3.955.156 у серпні, 5,773.797 у вересні, 6.193.876 у жовтні та 4.958.130 у листопаді.
Амбулаторія для малих тварин. Амбуляторію внутрішних і шкірних хворіб для малих тварин перенесено до нового приміщення у Львівському Ветер. Інституті, Львів, вул. Широка (Кохановського) 67. Години прийнять 8—12.
Майбутнє туристики в Галичині. Туристка має велетенське значення в житті народів. Це найкраща пропаганда краси краю, знаменитий спосіб зближення поодиноких народів до себе, засіб спортового вироблення суспільності, врешті важний чинник у господарському розвитку краю. З уваги на те проєктується заснувати "Товариство Пропаганди Туристики" (Фремдферкерефербанд) для Дистрикту Галичина і МЕР (Міттельевропеішесрайзебіро), яке матиме свою агенцію у Львові. Їх завданням буде організувати прогульки по Львові, пропагувати літнища, живці та красу Галичини.
Справи ремонту житлових домів. Від 1 листопада ц. р. справи ремонту житлових домів, як перебудова печей, долівок, вікон і т. п. взяло в свої руки Тройгандштеллє. Прохання про зворот коштів за відремонтування мешкань, яке перевели власники, треба складати до домоуправ, котрі будуть полагоджувати справу в відповідному уряді. Таксамо прохання в справі ремонту слід складати до домоуправ.
Помер на стійці. У Перемишлі помер 29 м. м. Михайло Демчук, гімназійний професор у Перемишлі та голова Комісії допомоги полоненим. Помер на тиф при виковуванні свого обов'язку. Покійний — відомий довголітній учитель гімназії, член УГА, посол Національної Ради у Станиславові, від 1919—22 р. організатор шкільництва на Закарпатті, довголітній управитель Дівочого Інституту, основних Сирітського Захисту, директор консуму "Надія", голова Філії "Просвіти" в Перемишлі і т. д. Похорон відбувся 2 грудня.
Голяндці для України як управителі колгоспів. "Лємбергер Цайтунг" з 5 грудня пише під наведеним наголовком: Перший транспорт голяндських селян відійшов на Схід. Цих селян вжиють як управителів у селах, дворах і колишніх колгоспах, щоб з допомогою місцевого населення розвинути господарські можливості східного простору та використати для европейського заосмотрення. Перший транспорт мав кругло 100 осіб; за ним незабаром послідують дальші транспорти. В січні поїде на Схід, здається, 400 голяндців також як кольоністи. У транспорті, що тепер відійшов, є підприємчиві молоді селяни побіч досвідчених старших господарів: наймолодший з них має 19, а найстарший 53 роки. Голяндські селяни перебувають спершу чотири тижні у таборі в Ліцманштадті, де їх готовлять для їх завдань, запізнають з новою обстановкою і навіть охоронним щепленням проти заразливих недуг, збільшають їх гігієнічний стан. З Ліцманштадту ідуть вони опісля до свого місця призначення у Білорусії і в Україні. Вербує їх і добирає голяндський "Виділ для висилки управителів заводів у Східну Европу". 