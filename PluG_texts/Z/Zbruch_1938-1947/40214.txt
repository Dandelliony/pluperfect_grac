Все зміняється на світі

Нові зміни на Балкані кажуть нам згадати про Буковину та Басарабію. Буковина займає простором 10.550 км2 з понад 810.000 населення. Українців там майже 65% решта німці, румуни, жиди та інші. Без сумніву першими господарями тієї землі були українці. Це стверджують попри проф. Грушевського також чужі історики, прим., німецькі й польські. Вже в XII. ст. Буковина належала до спадщини галицько-волинських володарів. Вона все тяготіла й взорувалася на Галичині.
Волохи, теперішні румуни, прийшли сюди щойно в XIV. ст., якщо не пізніше. Та доля Буковини, як зрештою й цілої України, була дуже химерна. Скільки то армій цей клаптик не бачив, різних володарів, а й до нинішнього дня можемо говорити про Буковину як про український терен. Буковина зуміла перетривати вже неодну зміну. Була колись навіть під Туреччиною. Хоч румуни як колонізували її впродовж шістьох століть, хоч від 1910 р. кольонізацію систематично підсилювали на зразок Польщі, то все ж таки вона не затратила свого обличчя.
Дещо свобіднішим духом дихнула Буковина після прилучення її до Австрії (1775 р.). У 1861 р. силою конституції Буковина стає автономною країною з власною Краєвою Радою, а Чернівці, столиця, стають осередком відродження буковинського українства. Густа мережа товариств, установ, орґанізацій та шкіл покриває цей зелений край.
Та приходить памятний 1918 рік. І Буковина розгорнула свої крила, проголосивши себе 3. XI. 1918 р. складовою частиною Української Соборної Держави. Та це тривало всього декілька днів, бо 11. XI. 1918 р., коли українська армія кривавилась під Львовом і на цілому польському фронті, коли відбивалась від Заходу і Сходу — румуни не соромились зрадливо вдарити на її зади від полудня, а ситі переможці: Анґлія й Франція, що спомагали Польщу, договорами у Сен-Жермен та в Севр дали свій моральний дозвіл для цього політичного грабунку на українському народі.
В Бесарабії, низині між Дністром і Прутом, на 45.000 км2 просторі з 2,660.000 населення, українців біля 50%. І тут українці все були автохтонами, а всі решта пізнішими зайдами. І Бесарабія переходила різні зміни у своїй історії. Від українських володарів, почерез молдавські, турецькі, російські та врешті румунські. У цараті (до 1918 р.) Басарабія творила окрему ґубернію.
Як жилося українцям під румунами — то всім відомо. Це той третій "кумпан" б. Польщі. Переслідування, тюрми, кольонізація, румунізація не переводились за тик двацять літ.
Румунія стративши Бесарабію й Буковину, водночас багато втратила зі свого промислу. Вистарчить згадати тільки про цукровий промисл. Нат 14 цукроварень, що їх мала Румунія, 4 було на Буковині й 1 в Бесарабії. Значить втратила третину. 