◦ ◦ ◦ ◦ ◦

Як купити машину до писання? На підставі розпорядку Г. Губернатора, виданого у ч. 107 Денника Розпорядків від 1 листопада ц. р. машини до писання можна купувати або позичати приватним особам лиш за картками. Продуцентам і торговцям в Г. Губернаторстві вільно продавати й винаймати машини лиш за карками. Картки видає Уряд Господарки Залізом і Сталлю в Г. Губернаторстві. Заяви про видачу картки слід складати у Головній Групі Промислової Господарки (Гауптгруппе Гевербліхе Віртшафт) при Окружній Палаті для Загальної Господарки (Дістриктскаммер фір ді Гезамтвіртшафт). Заяви слід складати на урядовому формулярі. При замовленні картку треба зложити у торговця.
Паливо для харчівень для вбогих. Харчівні, що видають дарові обіди для вбогого населення, можуть одержати приділ палива. Їх керівники повинні виготовити заяви німецькою мовою з підписом комітету, що опікується цими кухнями. Ці заяви слід скласти в магістраті, в кімнаті ч. 35. на 1. поверсі. Тут подання розглянуть і відішлють його до бюра розділу вугілля та дров (Коленбевірстшафтунг) при Вул. Оссолінських 4. III п. Там у вівторки, четверги й п'ятниці передполуднем треба зголоситися по дозвіл на паливо.
Пригадка про обов'язок праці. Не зважаючи на те, що розпорядок про обов'язок праці арійського населення вже появив й ясно окреслив, до кого він відноситься: багато працездатних людей, які є ще безробітні, не зголосилося до Уряду Праці. Хто ще цього не зробив, а не хоче мати неприємностей з цього приводу, повинен негайно зголоситися в Уряді Праці.
Справи народного шкільництва. Розбудова народного шкільництва поступає чимраз далі вперед. У Львові і на провінції відкривається 1—7 клясові школи з українською або польською мовами навчання, залежно від числа дітей у даній місцевості. Коли в якійсь місцевості є замало дітей української чи польської національності, щоб відкрити для них окрему школу, тоді включиться їх до такої школи, яка вже існує, при чому навчатиметься їх рідної мови.
"ІІ і III відтинок" у плані Львова. Жиди, які є фахівцями й працюють у різних підприємствах, можуть поселитися не у жидівській дільниці, лиш у т. зв. "II і III відтинку". Ці два відтинки є в чотирокутнику. замкненому залізничою лінією Львів—Тернопіль, вул Клепарівською, Раппапорта, Шпитальною, Ваговою та Полтв'яною.
Нові назви вулиць. В дальшому перейменуванні львівських вулиць, вулицю Листопада названо Германенштр., вул. Кравецьку Крумпештр.
Опіка над матір'ю. Львів, 27 листопада. Управа м. Львова приділяє велику увагу охороні матері та дитини. При Уряді Здоров'я є спеціяльний відділ опіки над матір'ю та дитиною. Він розпоряджає пораднею, куди щоденно заходять десятки матерів із своїми дітьми за лікарською порадою. Лікарську пораду дістають матері безплатно. По можності одержують вони й іншу поміч. Нове покоління мусить бути здорове і сильне; тому приділяється йому багато уваги. Діти одержують приділ молока й білого хліба. Такий приділ мають теж матері підчас хвороби. В місті працюють теж гінекологічні клініки.
Лещетарські терени Львова. Лещетарський спорт розвинувся у ЛЬвові щойно після світової війни. Положення дає сприятливі умовини для розвою цього спорту. Невисокі горбки з лагідними з’їздами, гарні різноманітні околиці з легко доступними шляхами, інколи круті стежки, приманюють до себе лещетарів. До таких лещетарських теренів слід зачислити ліс т. зв. Погулянки, Снопків, Пісок з доїздом до Медевих Печер і Чортівської Скелі. На Погулянці є уладжене місце для скакунів. Таксамо багато пригожих лещетарських теренів є на Перзенківці, Сигнівці, Богданівні, Левандівці, Клепарові, в околиці Високого Замку й Кайзервальді. Багато мешканців користало з цих лещетарських теренів. Вони давали головно молоді змогу заправлятися у цій ділянці зимового спорту. А й члени лещетарських товариств (нпр. нашого КЛК) мали тут добру нагоду підготовитися до пізніших прогульок у карпатські лещетарські терени. 