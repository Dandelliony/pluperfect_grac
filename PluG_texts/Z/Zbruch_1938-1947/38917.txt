Сільради Перемишлянського району

З того часу, як Червона Армія визволила трудящих Західної України спід ярма польської шляхти, сільські Ради Перемишлянського району провели справді величезну роботу.
Візьмемо с. Кореличі, де головою сільради депутат Верховної Ради УРСР тов. Кушнір. Не так давно це село було джерелом наживи для поміщика. З часу встановлення радянської влади його не пізнати. Тут організовано колгосп. Цій справі набагато допомогла сільрада. З кожним днем міняють свій вигляд вулиці. З ініціативи сільради відремонтовано шляхи, криниці, школу, сільський клуб. В числі перших по району Кореличі виконали всі державні господарсько-політичні завдання.
Неділиська сільрада — справжній господар в своєму селі. Впорядковано тут шляхи і вулиці, відремонтовано клуб, який став вогнищем культури і місцем культурного відпочинку. В спадщину від панської Польщі це село, як і інші, одержало величезну кількість неписьменних. При наполегливій роботі сільської Ради з цим злом покінчено. В гуртках і школах навчаються старики і молодь. Тепер село стало суцільно письменним. Непогано йде виконання державних зобов'язань. Річний план м'ясопоставок виконано вже на 85 процентів. Значних успіхів досягнуто у виконанні фінансових завдань.
Секрет цих успіхів полягає в тому, що сільрада (голова тов. Гель) зуміла організувати навколо себе міцний актив, повсякденно зв'язаний з масами. Такі активісти, як тт. Кохановський. Решетник, Наконечний, Цимбаліотий та багато інших на ділі довели свої організаторські здібності, свою безмежну відданість комуністичній партії і радянському урядові.
Причепурилося село Свірж. Посірілі хатки вже не дивляться в землю, як це було колись. Кожна чистенько вибілена, полагоджено тини, впорядковано вулиці. Селяни впорядкували парк, де колись розважалась графиня Комарівська. Тепер тут відпочивають селяни. Впорядковано водне господарство. З ініціативи сільради всі п'ять ставків зразково доглядаються; всі криниці відремонтовано.
Зразком для інших можуть послужити також сільради Глібовичська (голова тов. Щербатий) і Кімерська (голова тов. Кісіль).
Та поряд з цими кращими є в Перемишлянському районі і багато відсталих сільрад. Як тільки зайдеш в село Ушковичі, відразу видно, що тут нема господарського ока. Вулиці криві і орудні, містки поламані, в приміщенні самої сільради бруд. Державні зобов'язання виконуються погано. Завдання з м'ясопоставок, наприклад, виконано за півроку на 11 процентів. Голова сільради тов. Притула завжди виправдується тим, що, мовляв, "мало в нас активу". Це невірно. Актив є, і не малий, але сільрада ким не цікавиться, не вміє його організувати, не працює з ним.
Погано працює і Короснянська сільрада. Благоустроєві села тут не приділяють уваги, підготовкою до жнив не керують. Село відстає по виконанню всіх господарсько-політичних кампаній. Це саме стосується сіл Мерищів та Унів. В селі Майдан Липовецький ніхто навіть не знає, де міститься сільська Рада. І справді її важко знайти. В маленькій хаті, де мешкає голова сільради тов. Андрушко з своєю родиною, розв'язуються і державні справи, зберігається все господарство сільради. Активу тут не організовано. Роботи ніякої не провадиться.
Райвиконком (голова тов. Ткаченко) повинен приділити більш серйозну увагу цим відсталим сільрадам, більше виїжджати на місця, подавати дійову конкретну допомогу.
П. Рибаченко. 