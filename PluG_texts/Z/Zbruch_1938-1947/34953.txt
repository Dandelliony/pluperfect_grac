◦ ◦ ◦ ◦ ◦ ◦ ◦

Кінотеатр у селі. В селі Обидів, Кам'янко-Струмилівського району, розпочато будівництво кінотеатру. За постановою сільської ради, кінотеатр буде відкрито в день міжнародного пролетарського свята — 1-го травня.
Майстерня по виготовленню мила. В Жовкві відкрито нову майстерню по виготовленню господарського мила. Зараз майстерня виготовляє 1.000 кілограмів мила що місяця. Найближчим часом виробництво мила збільшиться до 11.200 кілограмів на місяць.
Відкриття нових магазинів, ресторанів, кафетеріїв. Велику увагу приділяє Радянський уряд повному задоволенню ростучих потреб трудящих західних областей України, налагодженню справді радянської торгівлі в містах і селах. Цього року будуть вкладені великі кошти на поширення торговельної мережі Львова за рахунок відкриття нових великих універсальних і спеціалізованих магазинів.
Цими днями Народний Комісаріат Торгівлі СРСР повідомив обласний торговельний відділ, що до кінця цього року у Львові буде устатковано і відкрито великий "Головунівермаг" Наркомторгу СРСР і ще один універсальний магазин по торгівлі промтоварами з двома філіями.
Одержали завдання і окремі главки відкрити свої магазини у Львові. Так, наприклад, "Головгастроном" мав відкрити ще 3 магазини крім тих, що вже закінчує обладнувати. "Головтютюн" — одержав завдання відкрити два магазини (один з них вже відкрито), "Союзрибзбут" — два магазини, "Головморозиво" — два магазини, "Головконсерв" — 1 магазин. Всього намічено відкрити 23 нових магазинів, в тому числі два магазини по торгівлі будівельними матеріалами, два магазини "Дитячі іграшки" і т. д.
Наркомторг УРСР має забезпечити відкриття, крім існуючих в місті, 6 літніх кафе, 3 закусочні, 4 ресторани, 2 кафетерії, і т. д.
Виплата пенсій. Радехівський райсоцзабез за останні дні виплатив пенсіонерам, які пройшли комісію, 2.720 карбованців пенсії. Крім того, видано одноразову допомогу непрацездатним у сумі 1.065 карбованців.
Інститут господарників. Наркомгоспом УРСР у Львові відкрито інститут по підвищенню кваліфікації господарників. Інститут має 8 відділів: автомобільний, електротехнічний, канало-водогінний, трамвайний, шляховий, лазнепральний і відділ благоустрою міста. Навчання розраховане на один рік без відриву від виробництва.
Щоденно до інституту надходять багато заяв від господарників львівських підприємств, які бажають підвищувати свою кваліфікацію. До інституту зараховано 45 чоловік. Незабаром в інституті розпочнеться нормальна учоба. 