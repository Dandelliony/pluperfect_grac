З книги скарг

Книги скарг мають велике значення. Вони показують, які є недоліки в роботі установи або підприємства, вони виявляють усі вимоги і потреби трудящих. До скарг тому треба ставитись уважно і серйозно. На це, однак, не зважає зав. ресторану №5 тов. Максімов. Книга скарг його зовсім не цікавить. Він її не пономерував і не прошнурував. Мабуть тут немає бруднішого предмету від цієї книги. Вже сам зовнішній вигляд говорить про її зміст. А зміст цей є прямим і правильним звинуваченням тов. Максімова за його погане керівництво рестораном. "Обслуговують некультурно, — пише відвідувач тов. Новіков. Сам завідуючий в приміщенні ресторану веде себе грубо і некультурно. Він завжди п'яний. Тов. Новіков після цього додає: "Книга є не пономерована. Щоб не вирвали моєї скарги, я сам пономерував книгу." Про погану якість їжі пишуть інші відвідувачі тт. Савченко, Козик і багато інших. Робітник фабрики т. Крюков пише про те, що він чекав цілу годину на прийом замовлення. Коли став голосно скаржитися, Максімов в п'яному вигляді грубо вилаяв його. Далі відвідувачі пишуть, що повар т. Когут готує неякісно, псує страву, так що іноді прямо не можна взяти її до уст. І так скарги за скаргою без кінця. Не можна, однак, сказати, щоб вони були перебільшені, або неправдиві. Всі вони цілком і повністю відповідають дійсності. Це стверджують факти громадського і санітарного контролю. Чи довго ще т. Максімов буде легковажити свої обов'язки і скарги трудящих?
І. Радіонов 