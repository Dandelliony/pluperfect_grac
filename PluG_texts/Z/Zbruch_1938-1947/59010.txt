◦ ◦ ◦ ◦ ◦

Бої коло закруту Дінця
Верховне Командування Збройних Сил повідомляє: У боях у районі закруту Дінця і на середньому відтинку східного фронту досягнено дальших успіхів. Перед Ленінградом в німецькому огні розбилися ворожі спроби прориву.
Біля побережжя Англії швидкохідні катери в ніч на 20-го листопада заатакували сильно охоронюваний конвой і затопили два ворожі торговельні кораблі, в тому числі один танкер, загальною водомісткістю в 9 тисяч рбт. Два дальші пароплави сторпедовано, і вони правдоподібно затонули. Під час нової нічної атаки дійшло до бою на близьку відстань з британськими сторожевими суднами і швидкохідними катерами. При тому через зударення тяжко пошкоджено один німецький швидкохідний катер. Серед бою інший швидкохідний катер взяв його на буксир, але під час поворотної їзди треба було його покинути і затопити. Відбивши в ранкових годинах успішно ворожу повітряну атаку, всі інші швидкохідні катери повернулися на свою базу.
Штурмові літаки, встановлені для озброєної розвідки, пошкодили вдень на водах біля Англії попаданням бомби одне британське сторожеве судно.
У Північній Африці продовжується протинаступ німецько-італійських військ. Німецькі винищувачі і пікуючі літаки розсіяли скупчення британських бронемашин і авт на лібійсько-єгипетському кордоні. Біля Марса Матрук з добрим успіхом бомбардовано військові споруди. У повітряних боях ворог утратив чотири літаки.
В часі від 12-го до 18-го листопада британська авіяція втратила 43 літаки. У тому самому часі в боротьбі проти Великобританії загинуло шість власних літаків.
Бій німецької авіяції
Берлін, 22 листопада. Бій німецької авіяції з Англією проводиться далі безпереривно, в день і в ніч, не зважаючи на несприятливу листопадову погоду. Коли англійська авіяція за час від 10-го до 20-го листопада зробила тільки два цілком безуспішні налети на північно-західне побережжя, то німецькі штурмові літаки атакували гавані і постачальні фабрики на англійському побережжі, а також атакували кожної ночі і часто в день англійське постачальне мореплавство. В день 12-го листопада пошкоджено тяжко два великі транспортні кораблі в районі моря довкола Англії. Також на південь від Ляустофт одержав наступного дня один великий торговельний пароплав тяжкі пошкодження, а 14-го листопада затоплено на східному побережжі Шотландії один транспортний корабель в 1.500 рбт. Після успішних бомбардувань верфтів і постачальних фабрик у Фольмут в ніч на 14-е листопада наступив налет на доменну піч у Мидлсборо, а також в наступну ніч атаки на споруди в гаванях, положених на східному і південно-західному побережжі Англії. Далі 16-го листопада відбувається денний налет на англійські кораблі, при чому затоплено один малий торговельний пароплав, пошкоджено тяжко один транспортний па роплав, а в ніч на 18-е листопада заатаковано ворожий конвой на схід від Ляустофту, при чому тяжко пошкоджено три великі торговельні пароплави і збомбардовано споруди в гаванях, положених на південно-східному і на південно-західному побережжі Англії. На східному побережжі Англії бомбардовано знову в ніч на 19-го листопада гавані і постачальні фабрики, а вчора одержав тяжке попадання один торговельний пароплав біля Фарерських островів. Також збомбардовано дальші кораблі і верфти в Фольмут. Коли порівняємо звідомлення про діяння нашої авіяції з звідомленням про оба налети в тому часі англійців, та коли ще візьмемо на увагу їхні втрати, то матимемо абсолютну перевагу німецьких летунів.
Коло Ростова попереривано залізничі шляхи
Берлін, 22 листопада. Розбиті частини большевицької гвардійської дивізії, як довідуємося з берлінських місцевих джерел, виступили цими днями на східному фронті проти наступаючих німецьких військ. В запеклих боях зломили німецькі вояки опір тих большевицьких бійців, які зайняли позиції в домах, за деревами і за тинами. Останки цієї большевицької дивізії знищено цілком у рукопашному бою. В одному місці цього бойового відтинку ставила одна большевицька сотня особливо запеклий опір. Сотню знищено, крім кількох живих, які попали в німецький полон. Німецька авіяція проводила також в останніх днях успішні операції. Вона атакувала успішно на південному відтинку східного фронту большевицькі оборонні позиції та позиції батерій, а також скупчення військ і колони в денних боях і при цьому нанесла противникові сильні втрати людьми і матеріялом. В районі Ростова попереривано залізничі шляхи та підпалено поїзди. В північній частині східного фронту бомбардовано також з добрим успіхом ворожі позиції. На озері Ладога пошкоджено тяжко цільним попаданням бомб один торговельний пароплав в 1.000 рбт. На захід від Москви вдалося одному німецькому піхотному полкові при допомозі бронемашин дня 25-го жовтня проломити сильні позиції большевиків. На середущому відтинку східного фронту бронетанкові з'єднання і піхотні дивізії німецького війська на широкому фронті заламали ворожий опір.
СДА проти Колюмбії
Берлін, 22 листопада. Новим об'єктом Рузвельтівської агресії стала Колюмбія. А саме в останніх часах між Колюмбією і СДА наступили поважні ускладнення.
Біля Тобрука
Берлін, 22 листопада. Німецькі пікуючі літаки обкинули передучора бомбами тяжкого калібру англійські споруди укріплень біля Тобрука. Під час одного важливого налету осягнено особливо добре цільне попадання. 