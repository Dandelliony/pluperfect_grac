Справа коляди для "Рідної Школи".

На прохання Головної Управи "Р. Ш.", внесені до всіх 3-ох сх.-галицьких Воєвідських Урядів ще 21. жовтня 1938 у справі дозволу на збірку дару на коляду в часі від 6.—20. січня 1939, не маємо до цієї пори ніякого повідомлення. Дотепер нема успіху з інтервенції у львівському Воєвідському Уряді, де заявили, що відіслали прохання до Міністерства з прихильним внеском.
Тому, що це вже останні дні для проведення остаточної підготови для збірки, а ми не маємо ніякої певности, чи дозвіл дістанемо, або чи дістанемо його на пору, уповажнюємо всі наші повітові рідношкільні орґанізації:
1. поробити негайно потрібні заходи в повітовій адміністрації, щоб дістати дозвіл для повіту,
2. мати на поготівлі списи всіх тих прихильників, що готові перевести збірку й солідно з неї вирахуватися.
Подробиці залишаємо до унормування місцевим чинникам.
При ліквідації збірки дару на коляду обовязують ті самі постанови, що попередніх років; вона має становити головну частину контингенту, наложеного Головною Управою "Р. Ш.".
Потрібну кількість збіркових лист вишлемо на бажання.
Якщоб ми дістали тимчасом дозволи, то повідомимо негайно про це громадянство в щоденних часописах та вишлемо додатково все, що потрібне.
Головна Управа "Рідної Школи". 