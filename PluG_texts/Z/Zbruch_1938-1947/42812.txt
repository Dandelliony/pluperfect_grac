◦ ◦ ◦ ◦ ◦ ◦ ◦

Англійські повідомлення
ЛОНДОН, 16. (ТАРС). Як передає міністерство авіації, окремим німецьким літакам, що брали участь у вчорашньому нальоті на Англію, вдалося бомбардувати Південну і Східну частини Лондона. Однак заподіяна шкода і число жертв невеликі. В інших районах Англії пошкодження також незначні. Вночі літаки противника появлялись над Англією невеликими групами майже через кожні 4 хвилини, але всякий раз відганялись огнем зенітних батарей. За останніми відомостями, учора було збито 18 німецьких літаків. Англійська авіація втратила 15. Дев'ять льотчиків з екіпажів цих літаків врятувались.
В Німеччині в ніч на 15 жовтня одним з головних об'єктів бомбардування був завод синтетичної нафти в Пеліці (поблизу Штеттіна), потужність якого понад міліон тонн бензину на рік. Значно пошкоджені заводські корпуси. Бомбардовані були також нафтоперегінні заводи в Белені і Магдебургу. Обидва вони дають велику кількість синтетичного і авіаційного бензину. Інші з'єднання англійської авіації атакували доки в Емдені і Гамбургу, залізничні колії в Ганновері і Лінгені. Всюди відмічено пожежі і вибухи. Успішно бомбардовані також портові споруди в Альтгаарці, на побережжі Балтійського моря та в ряді інших районів.
ЛОНДОН, 16. (ТАРС). За повідомленням газет, під час нальоту в ніч на 15 жовтня німецькі літаки скинули на Лондон величезну кількість нових бомб всіх типів, в тому числі уповільненої дії. Вчора рано вранці бомбардовано 70 районів Лондона.
Кореспондент газети "Ньюс кронікл", який відвідав зенітну батарею, лише, що, на думку артилеристів, нова система загороджувального огню, яка розробляється зараз, буде дуже ефективною. Уже при експериментальній стрільбі німецькі літаки стали остерігатися вогняного кільця, створеного установленими навколо Лондона зенітними батареями. Тепер німецькі літаки не спускаються нижче 15 тис. футів. Під час денних нальотів вони вважають за краще держатися на висоті в 35 тис. футів.
Американські повідомлення
НЬЮ-ЙОРК, 16. (ТАРС). За повідомленням "Нью-Йорк геральд трібюн", скинуті під час вчорашніх нальотів на Лондон запальні бомби викликали численні пожежі, які були проте швидко локалізовані. Бомбардуванням пошкоджені газові труби і водопровод.
Денний наліт почався трьома послідовними партіями з інтервалам в 5 хвилин. Ворожі літаки ми на висоті 10 тис. футів. В Лондоні та його передмістях зруйновано завод, два кінотеатри, кілька будинків.
Як передає лондонський кореспондент газети "Нью-Йорк пост", останніми бомбардуваннями Лондона зруйновано найкрупніші громадські і житлові будинки. В одному районі міста кореспондент, пройшовши по кількох вулицях, переконався, що майже у всіх будинках були вибиті шибки, дахи потерпіли від пожеж, багато будинків напівзруйновані. Одно найкраще сховище, яким пишались місцеві власті, розвалилось від вибуху бомб, що падали в 500 метрах від сховища.
За словами агентства Юнайтед Пресс, ні зенітна артилерія, ні аеростати повітряного загородження не спроможні були перегородити учора шлях німецьким літакам.
Незабаром після полуночі ворожі літаки крім Лондона зробили наліт на 25 провінціальних районів Центральної і Південно-західної Англії. Німці застосовували таку ж тактику, як і 14 жовтня, коли вони появлялись з сходу, робили круг і зникали в південному напрямі.
Обмеження видачі паспортів на виїзд у Європу і Далекий Схід з США
НЬЮ-ЙОРК, 16. (ТАРС). За повідомленням агентства Ассошіейтед Пресс, представники державного департаменту заявили, що паспорти для подорожей на Далекий Схід і в країни, які знаходяться поза Західною півкулею, за винятком випадків крайньої необхідності, більше не видаватимуться.
У минулому році державний департамент суворо обмежив видачу паспортів тільки на поїздки в Європу.
Спростування японських морських властей
НЬЮ-ЙОРК, 16. (ТАРС). Як повідомляє агентство Юнайтед Пресс, японські морські власті заявляють, що у них немає відомостей про те, що японський воєнний корабель примусив три торсових пароплави США зайти в морську базу Таї. Як передають, ці пароплави везли воєнне спорядження для Китая.
Заява Хелла
ВАШІНГТОН, 16. (ТАРС). Державний секретар США Хелл відмовився коментувати на прес-конференції повідомлення про те, що японське міністерство закордонних справ викликало американського посла в Токіо Грю для пояснення дій державного департаменту, який радив американцям покинути Японію. Хелл заявив, що він не одержав ще доповіді від Грю. Від коментування відносин США з Австралією Хелл також утримався.
Японія і США
НЬЮ-ЙОРК, 16. (ТАРС). За повідомленням агентства Ассошіейтед Пресс, в інформованих колах заявляють, що міністерство закордонних справ Японії запропонувало послу США в Токіо Грю дати пояснення відносно рекомендації державного департаменту США американським громадянам покинути Далекий Схід. Офіціальні особи утримуються від коментарів з цього приводу. Багато американців направляються в Манілу, сподіваючись вилетіти звідти на літаку в США.
Франція і Таї
НЬЮ-ЙОРК, 16. (ТАРС). За повідомленням агентства Юнайтед Пресс, француаський уряд офіціально відкинув вимогу Таї про передачу йому Камбоджі і Верхнього Лаоса (Індо-Китай).
Вейган прибув у Туніс
ЛІОН, 16. (ТАРС). За повідомленням агентства Гавас, генерал Вейган прилетів з Алжіра в Туніс. Тут він мав зустріч з представниками місцевих властей, торгових і мусульманських кіл, а також з американським і швейцарським консулами.
Недостача палива в Данії
КОПЕНГАГЕН, 16. (ТАРС). Новий датський міністр торгівлі Хендріксен заявив, що Данія зможе одержати до першого липня 1941 року не більше двох третин щорічної норми імпортного вугілля. Звичайно Данія ввозила коло 6 міліонів тонн вугілля на рік. Хендріксен закликав населення економити газ і попередив, що теплу воду одержуватимуть тільки власники окремих віл і будинків, розрахованих на одну сім'ю. Великі будинки теплої води як і раніше одержувати не зможуть.
Делегація від жителів Лондона в міністерстві внутрішніх справ
ЛОНДОН, 16. (ТАРС). Делегація в складі 13 чоловік, які представляють 75 членів муніципалітетів 20 лондонських районів, вручила 14 жовтня представникові міністерства внутрішніх справ і внутрішньої безпеки вимоги про забезпечення жителів Лондона надійними сховищами від бомб, подання негайної допомоги особам, потерпілим від бомбардувань, відкриття приватних сховищ для громадського користування і т. д.
Делегат Меррей від району Хемпстед заявив, що жителів лондонського Іст-Енда, які лишилися без притулку, оселяють в необладнаних кімнатах. Представникам муніципалітету не дозволяють розселяти бездомних в пустуючі квартири аристократичних районів на тій підставі, що "незручно селити бідняків на цих вулицях". Делегація поставила вимогу, щоб відповідь міністерства на її пропозиції була послана всім муніципалітетам протягом тижня.
Болгаро-югославські торгові відносини
БЕЛГРАД, 16. (ТАРС). За повідомленням газети "Храватски дневник", в Софії закінчились югославсько-болгарські торгові переговори.
За угодою Болгарія зобов'язалась експортувати в Югославію 80 тис. тонн вугілля для залізниць. В необмеженій кількості постачатимуть вугілля в Югославію і всі приватні шахти Болгарії.
Крім того, Югославія одержить льняне сім'я та інше масличне насіння. Югославія експортуватиме в Болгарію сірчану кислоту, купорос і соду. Болгарські борги Югославії за транзит і транспорт, які досягають 30 міліонів динар, будуть сплачені в найближчий час.
Торговий оборот між обома країнами збільшується порівняно з минулим роком в чотири рази.
Становище на Мальті
БЕРЛІН, 16. (ТАРС). Агентство Трансоцеан передає, що з моменту вступу Італії у війну на Мальту було зроблено 150 повітряних нальотів, в результаті яких налічується 200 убитих і 400 поранених. 700 чоловік залишились без притулку і змушені жити в печерах, влаштованих у скелях. Населення острова передбачає можливість італьянського вторгнення. На вулицях міст споруджені дротяні нагородження і інші перешкоди. Англійські власті сформували спеціальні частини для боротьби з парашутистами. 