◦ ◦ ◦ ◦ ◦ ◦ ◦

В Облвиконкомі. Розглядаючи днями питання про хід націоналізації будинків у м. Львові, Облвиконком відзначив, що в цій роботі були припущені деякі перекручення постанови Облвиконкому про націоналізацію, було зачеплено декого з населення, яких домоволодіння ні в якій мірі не підлягають націоналізації.
Облвиконком запропонував Міськраді негайно виправити припущені помилки, а також категорично заборонив будь-кому проводити виселення чи ущільнення без постанови на це Облвиконкому або Міської Ради.
Обласному Прокурору доручено виявити та притягти до відповідальності осіб, які самочинно привласнювали майно трудящих та займали їх квартири.
Організовано обласну контору заготзерно. Згідно постанови Наркомзагу СРСР у Львові організовано обласну контору по заготівлі зерна. Завдання її приймати зерно від селян, переховувати його на складах та постачати через кооперативну і державну торговельну мережу, робітничим центрам. По області буде утворено 25 заготовельних пунктів. Вже відкрито таких пунктів 15. Зараз проходить робота по ремонту складів для зерна. 