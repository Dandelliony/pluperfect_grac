Підмоги для переселенців з СССР

Український Центральний Комітет у Кракові подає до відома: Взиваємо всіх переселенців, що потребують підмоги, які приїхали: 1) з теренів б. Польщі, зайнятих СССР, на терен Ґенерального Ґубернаторства до дня 26. жовтня 1940 р., що їм на кордоні митна сторожа відібрала банкноти Польського Банку (польські золоті) 2) з Виленщини (Литва) через табор "Сталяґ І. Б." в Гогенштайні, що мають посвідки команди табору "Сталяґ І. Б." на банкноти Польського Банку (як їх власність), — щоб негайно зголосилися письменно до Українського Центрального Комітету, Реферат Суспільної Опіки, Краків, вул, Зелена 26/5.
Згадані переселенці можуть дістати під кінець цього року підмогу, якщо докажуть своє важке матеріяльне положення та оскільки відповідять нижче поданим вимогам:
Умовини одержання підмоги:
а) прибуття на терен Ґенерального Ґубернаторства найдальше до 26. червня 1940 р.;
б) місце замешкання на терені Ґен. Ґубернаторства;
в) посвідка митного уряду щодо відібраних банкнотів Польського Банку, або посвідка команди табору "Сталяґ І. B." у Гогенштайні, що вони такі банкноти зголосили.
Складання прохань.
Переселенці, що відповідають цим вимогам, мусять прислати прохання про підмогу найдальше до дня 20. жовтня 1940 р. (важна дата поштової стампілі) до Українського Центрального Комітету.
У проханні слід подати: а) точну адресу, б) національність, в) расову приналежність (арієць чи неарієць), г) відпис маєткового стану й висоту заробітку.
До подання слід долучити посвідки митного уряду або команди табору "Сталяґ І. Б." у Гогенштайні.
Правдивість даних ствердить місцевий Український Допомоговий Комітет або Делєґатура.
Хто подасть незгідні з правдивим станом дані щодо свого майна, відповідатиме перед судом за обман.
До прохань, які слід слати поручено ("айншрайбен") треба долучити поштову марку вартости 1 зрл. на відповідь.
Український Центральний Комітет
Реферат Праці й Суспільної Опіки
Краків, вул. Зелена 26/5. 