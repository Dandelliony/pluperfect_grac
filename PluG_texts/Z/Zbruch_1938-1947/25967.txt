◦ ◦ ◦ ◦ ◦ ◦ ◦ ◦ ◦ ◦

До читачів "Тризуба". Дістаємо до поміщення такий комунікат: Утруднення формального характеру, які за останній рік стрінули "Тризуб" і несподіваний виїзд — з незалежних від нього причин — за кордон редактора нашого видання п. Семена Нечая не дозволили випустити своєчасно цього літа намічені числа тижневика. Редакція "Тризуба" просить своїх читачів ласкаво вибачити запізнення, що сталося не з її вини і мати терпеливість.
Засуд священника. Перед судом у Перемишлі відбулася 18. ц. м. апеляційна розправа проти о. Василя Гриника з Гусакова, якого засудив городський суд у Мостиськах на три тижні арешту за проповідь. По розправі суд підвищив кару до трьох місяців вязниці.
Солтис і війт перед судом. Станиславівський суд засудив на 3 місяці арешту з припиненням кари на 3 роки солтиса з Нижнева, І. Ґуравського, який видавав купцям фальшиві посвідки, що худоба, якою вони торгували, не походить з околиць, де лютує прищиця. Купців засуджено на вязницю від 3-ох роки до 3-ох місяців. — Перед самбрським окружним судом стане небавом війт волости Турка-село, якому закидують, що він збудував собі дім з матеріялу, призначеного на будову школи та за волосні гроші, роздав між багатих кревняків збіжжя, призначене для малоземельних, фальшував підписи на квітах, намовляв до фальшивих зізнань і т. п.
Велику аферу з фальшуванням щадничих книжечок ріжних банкових установ викрила слідча влада в Польщі. Фальшівники складали дрібні ощадности й опісля підробляли числа та витягали більші грошеві суми. Покищо поліція арештувала трьох фалшівників, яких прізвища тримають у тайні. Між арештованими є професійні злодії, карані за фальшування документів і за обман. 