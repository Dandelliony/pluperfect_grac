10-ліття видавничої кооперативи "Хортиця" у Львові.

Під кінець 1928. р. ґрупа еміґрантів з Наддніпрянщини заснувала у Львові видавничу кооперативу "Хортиця". Ця назва символізувала ситуацію, в якій опинилась українська інтеліґенція Наддніпрянщини по програній війні України з большевицькою Москвою, будучи примушена обставинами покинути рідні сторони, і мала стати проґрамою діяльности кооперативи — гуртувати борців пера за національну справу, кувати духову зброю для боротьби з ворогом, що опанував рідну землю. Кооператива увійшла в життя 1929. р., а свою діяльність почали в 1930. р. і за десять років свого істнування оправдала подекуди своє призначення, видавши низку публікацій, що є дуже поважним вкладом у нашу літературу.
Перший рік існування кооперативи минув на приєднуванні членів, також на збиранні у ділового капіталу, а видавничо-торговельна діяльність почалася щойно в 1930. р. і розвивалася нерівно з деякими хитаннями, як це видно зі звіту.
На цьогорічних загальних зборах "Хортиці" 16. IV. Управа кооперативи, представляючи зборам звідомлення з діяльности кооператив за 1938. р., подала також історичний огляд діяльности кооперативи, з якого виходить, що кооперативи з маленьких початків, розвиваючись поволі, виказує в останніх роках тенденцію вирости на поважне видавниче підприємство.
За 9 років кооператива видала 11 книжок і 2 числа періодичного видання "За Україну", разом 13 публікацій, у кількости 42.200 примірників. Обороти кооперативи за цей час дають суму 30.800 зол.
За роками видавничо-торговельна діяльність "Хортиці" виглядає так: Рік          Ч. видань   Ч. прим.       Ч. аркуш.   Сума оборотів зол.
1930      1             3.000     18.000   709
1931      1             3.000     42.000   1.564
1932      —           —           —           4.050
1933      2             13.000   59.000   1.413
1934      1             4.000     48.000   2.923
1935      —           —           —           1.370
1936      3             9.000     87.500   3.115
1937      2             5.000     66.500   7.475
1938      3             6.200     87.750   8.182
             13           15.200   409.000   30.800 В 1939. р., до загальних зборів кооперативи, видали одну книжку в кількости 2.000 прим. і 20.000 задрукованих аркушів; у проєкті є видати ще неменше дві книжки.
Це скромні числа, але вага їх досить поважна, бо видано книжки справді вартісні. Згадати хочби повісти з часів української визвольної боротьби Ф. Дудка "Чорний крук" і "Прірву", С. Русової "Мої спомини", Ю. Липи "Призначення України", його "Нотатник" т. III., І. Борщика "Войнаровський".
Крім своїх видань кооператива мала спочатку в комісовій продажі, відтак докупила на власність низку книжок Ю. Липи, видимих ним власним коштом (Нотатник т. І. і II., "Бій за українську літературу") та книжки його покійного батька Ів. Липи ("Оповіді про смерть", "13 причт"), а також книжку М. Ковалевського "Україна під червоним ярмом". Все це вартісні речі і читані.
Із звідомлення Управи кооперативи за 1938. р. довідуємося, що кооператива має 47 членів, переважно наддніпрянців. Власних капіталів на уділах, резервах і спеціяльних фондах є 2.307.49 зол.; чужих капіталів в обороті є 1.799.37 зол. Запас товарів по собівартости — 5.306.28 зол., інші позиції активів 329.47 зол. При обороті 8.182 зол. кооператива мала доходу брутто 2.990.60 зол., по потрученні коштів ведення в сумі 1.537.45 зол. чистого зиску було 1.428.89 зол., який загальні збори, згідно з внесенням Надзірної Ради приділили в цілости до резервового фонду.
Такий вислід торговельної діяльности кооперативи осягнено головно завдяки безплатній праці членів Управи кооперативи. На подану вгорі суму коштів ведення складаються головним чином канцелярійні видатки, порта тощо та оплата працівника, занятого при експедиції видань.
Загальні збори прийняли звіт Управи до відома, висловлюючи подяку Управі "за солідне й успішне ведення справ кооперативи". Заслуженим адміністратором видавництва від початку його оснування є п. А. Петренко.
На зборах переведено вибори Надзірної Ради й Управи кооперативи на нове трьохріччя. Склад обох орґанів лишився майже незмінний. Надзірна Рада далі складається з: В. Дорошенка (голова), В. Сімовича (заступник голови), М. Тарановича (секретар), С. Магаляса і М. Струтинського. Управу становлять: А. Жук, А. Петренко і Ф. Дудко.
А. В. 