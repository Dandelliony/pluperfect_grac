◦ ◦ ◦ ◦ ◦

Британська пошта перестала доходити до заморських країн. В Лондоні проголошено офіціально, що поштові пересилки з другої половини жовтня наслідком воєнних дій не дійшли до свого місця призначення.
На основі рішення большевицького уряду комісаріят постачання червоної армії переніс свій осідок з Москви до Свердловська (Єкатеринбурга).
В Ірані створено новий кабінет. Іранський прем'єр-міністр Фуруггі заявив перед парламентом, що політика нового уряду не змінить дотеперішньої політичної лінії.
Північно-італійські газети широко обговорюють справу звільнення Ганге і здобуття большевицького транспортного військового корабля "Сталіна". Вони підкреслюють, що із здобуттям Ганге, цього малого Гібралтару півночі, витягнено з тіла Фінляндії терен.
Міністр внутрішніх справ СДА домагався перед одним зібранням у Чікаго, щоб Німеччині накинути після війни демократичну форму панування.
В Альбанії наступила зміна уряду. Намісник доручив сенаторові Круя створити новий кабінет.
Японія зажадала від своїх громадян, які перебували в Мексіку, щоб вони опустили цю країну.
Сестрінок Черчіля, летунський офіцер Роміллі, якого вчислено в список пропавших, боровся в еспанській громадянській війні по боці комуністів.
На оточувальному фронті Ленінграду тяжка німецька артилерія осягнула багато цільних попадань на споруди казарм і на фабрики зброї.
В околиці Кронштадту поцілила фінська авіяція один великий ворожий транспортний корабель і він загорівся.
З добре поінформованих кол відомо, що хорватський міністр закордонних справ, д-р Льорковіч і хорватський міністр справедливості д-р Пух прибудуть в неділю офіціяльно в Софію, щоб взяти участь у підписанні болгарсько-хорватського культурного договору. Підписання цього договору наступить 8-го грудня.
Затоплення "Сідней". Знищення англійсько-австралійського крейсера "Сідней" німецьким допоміжним крейсером "Корморан" є тому незвичайно інтересне, що це єдиний випадок в історії морських нових воєн, де допоміжний крейсер переміг правильний модерний крейсер в бою. 3 приводу цього успіху наша радість є тимбільша, що ми довідалися, що дуже велика часть німецького екіпажу могла бути врятована з допоміжнього крейсера "Корморан".
Ультімат до Мадярщини. Англійський уряд вислав до мадярського уряду ультімат, на підставі якого Англія і Мадярщина від дня 6-го грудня знаходитимуться у воєнному стані, якщо Мадярщина до цього для не забере своїх військ із східного фронту. Про цей ультімат говорив мадярський прем'єр і міністр закордонних справ, Бардоші, перед мадярським парламентом. Він сказав, що мадярський народ не заверне з вибраної дороги. Мадярський уряд переконаний, що цілий народ стоїть за ним.
Англія і СДА — справа флоту. Згідно з останніми повідомленнями, англійський флот на південних водах Атлантійського океану має перейти під командування Сполучених Держав Америки. Оборонна справа Туреччини, заявляє Рузвельт, є для СДА дуже важливим питанням, але Туреччина покищо не заявила нічого в цій справі. 