◦ ◦ ◦ ◦ ◦ ◦ ◦

Травневі богослуження у греко-катол. парохіяльній церкві у Кракові починаються в середу, 30. IV., в год. 18.
Діточий садок у Кракові. В перших днях травня буде відкритий діточий садок для українців міста Кракова й округи. Садок є під дбайливою опікою Жіночої Секції у Кракові. Місячна оплата за 1 дитину виносить 20 зол. Для незаможних знижки. Діти в садку будуть доживлювані 1 раз денно теплою стравою. Вписи та інформації в днях від 1.—3. травня год. 15—17, і в неділю 4. травня год. 10—12 в домівці садку, вул. Зелена 18, м. 1. — УДК-Краків.
Мусимо пятнувати! Не дивлячись на численні упімнення й кількакратні заклики, а то й окремий фейлєтон, у "Крак. Вістях", багато громадян Кракова не звернуло досі позичених, навіть перед роком, а то й перед війною, книжок у бібліотеці УОТ-"Просвіта" в Кракові. Не беремося на тому місці давати оцінку цього факту, та ще й тепер, коли кожна нова українська бібліотека є виїмковою, загально-національною цінністю. Подаємо до відома, що з днем 5. травня міститимемо в "Крак. Вістях" і на прилюдних місцях в українських установах Кракова "чорні листи" всіх довжників бібліотеки УОТ без огляду на будьякі персональні моменти і без огляду на всякі вияснення чи оправдання. Ще в останнє даємо змогу всій довжникам звернути книжки найдалі до 4. травня в канцелярії УОТ, Краків, Адольф Гітлєр-пляц 12/ІІІ. п. в урядових годинах, щоденно від 10—12 і від 6—8 веч., в неділю від 6—8 вечором. Після цього речинця будемо змушені безоглядно й прилюдно пятнувати всіх довжників, як свідомих і впертих суспільних шкідників. Бібліотекар УОТ у Кракові.
Заборона годувати поштові голуби. КРАКІВ, 30. IV. На підставі розпорядку Ґен. Ґубернатора заборонена в Ґен. Ґубернаторстві годівля поштових голубів усякого роду. Поштовими голубами вважається усі голуби, якими можна пересилати вістки. Звичайних і расових голубів не вважається поштовими та на їх годівлю не треба мати окремого дозволу. Поштових голубів треба позбутися до 30. IV. 1941 р. і усунути призначені для них відповідні урядження. Дозволи годувати звичайні і расові голуби дає повітовий староста або посадник. Дозвіл може бути кожної хвилини відкликаний, а видають його залежно від умовин. Кожний, хто має такі голуби, повинен внести лісту, де має бути поданий їх кожночасний чисельний стан. Якщо прохання годувати звичайні й расові голуби буде відкинене, треба їх позбутися продовж місяця після повідомлення про відмову та усунути призначені для них уладження або віддати їх власникові голубів, що має дозвіл. На прикордонному митному просторі заборонено мати голубів усякого роду, як також уладження, призначені для удержування голубів. Ця заборона не торкається звичайних і расових голубів тієї частини митного пограниччя, що межує з Великонімеччиною. На інших прикордонних просторах треба позбутися голубів або усунути її з пограниччя до 30. IV. 1941. Чужі, приблукані, як також найдені мертві або ранені поштові голуби всякого походження разом з обручкою, футераликами на повідомлення, як також окремо найдені обручки поштових голубів і футералики на повідомлення, кожний обовязаний віддати негайно при поданні стану справи до найближчої станиці німецької адміністрації. Хто ділає проти постанов цього розпорядку, пілягає карі вязниці і гривни до необмеженої висоти або одній із тих кар. Ці приписи не торкають ся голубників і поштових голубів збройних сил і інших військових станиць. 