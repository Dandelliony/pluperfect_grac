◦ ◦ ◦ ◦

Від неділі, 7 листопада, до суботи, 13 листопада, затемнюємо вікна: початок: 17.00 год. Кінець: 6,30 год.   На перенесення ремісничого варстату потрібний дозвіл. До окружних ремісничих відділів часто впливають запити, чи на перенесення ремісничого закладу потрібний спеціяльний дозвіл. У зв'язку з цим вияснюємо, що згідно з обов'язуючими приписами кожне перенесення ремісничого варстату з одної на другу вулицю в тій самій місцевості, або з одної до другої місцевости, вимагає дозволу приналежного окружного чи міського старости. Цього дозволу не треба мішати з вимаганим дозволом мешканевого уряду, зн. з подтвердженням умови найму, бо це дві окремі справи.   Запас яєць на зиму. Саме пора зробити запас яєць на зиму. Найдешевше переховувати їх в вапні. Кілограм добре випаленого вапна змішати з 5 л. чистої води. Цю рідину впродовж декількох днів мішати кілька разів денно. В дні, з якому хочемо законсервувати яйця, не мішаємо рідини, щоб вапно осіло долом. Вапняною водою, що поверх вапна, заливаємо в будьякій посудині, найкраще в кам'яній яйця так, щоб рідина була ще на яйцях 3—4 цм. понад яйцями. Ще краще переховуються яйця, помазані товщем. В тому випадку вони не тратять свого смаку.   Рідна земля 