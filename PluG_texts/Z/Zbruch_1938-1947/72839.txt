◦ ◦ ◦ ◦

Воєнне звідомлення словацької армії подає, що на відтинку словацьких формацій на Кавказькому фронті, після успішного закінчення офензивних акцій, наступила нормальна бойова діяльність. З листопада одна словацька частина несподіваною атакою здобула важливе совєтське становище та закріпила його для дальших бойових дій. Інша словацька частина, що складається з самих тільки добровольців, вдерлася глибоко в совєтські позиції, здобула там важку зброю та без втрат вернулася на свої становища.
Шведський пополудневий часопис критикує в свойому числі зі середи факт допущення комуністичних послів на тайне засідання парляменту, на якому міністер закордонних справ Гінгер реферував закордонну ситуацію Швеції, тимбільше, що шведська прилюдна думка не знала нічого ні про це тайне засідання, ні про тему його нарад. Таким робом шведські комуністи мали змогу довідатися про важні та тайні речі і переказати їх негайно своїм московським зверхникам. Шведський часопис окреслює цей випадок просто як скандал, що комуністи мають право прислухуватися до важних парляментарних нарад, а шведські громадяни ні. Дальше часопис заявляє, що цього роду злочинні типи не можуть мати більших прав, як їх має якийнебудь чесний шведський громадянин.
Ґенерал-ґубернатор для французьких колоній повідомив, що на Мадаґаскарі тривають далі бої між сильними англійськими військовими групами та французькими частинами. Англійці лиш поволі посуваються вглиб краю.
Аргентинська поліція заборонила демонстрацію, що її хотіли влаштувати на вулицях Буенос Айрес арґентинські комуністи з нагоди роковин жовтневої революції.
Японці перевели нові бойові атаки на англо-американські бази в Індії. Знищено при цьому 53 літаки, чи то у боях в повітрі, чи на летовищах. Англійські військові кола в Індії дуже схвильовані тими проявами японської активности.
"Дайте краєві за всяку ціну більше харчів — та промислові більше сировини. Присвячуйте свої сили допомозі для фронту". Такий поклик проголосив совєтський уряд, вказуючи знову на загрозливу совєтську харчову ситуацію, що повстала внаслідок втрати врожайних хліборобських земель.
Комунізм дає людям матеріялістичне виховання, вириває в людей віру в ідеали та релігію і нищить родинне, життя. Таке заявив португальський міиістер справедливости Ваз Серра у свойому відчиті, що його проголосило португальське радіо. Світогляд португальців про державу й людину стоїть у яскравій суперечності до світогляду комуністів. Комуністична ідея противиться досвідам усіх часів і народів. Комунізм не зможе ніколи зорганізувати людства. Він означає завжди відворот, а не поступ у культурі й цивілізації. Борючись з несправедливістю, що існує в капіталістичних державах, комунізм став джерелом нової несправедливості. Португальський міністер звернув увагу на португальський статут праці, який організує португальців на принципах, суперечних напрямним комуністичної доктрини.
Канадійський міністер муніції, Гаве, як повідомляє "Бальтіморе Сен", заявив, що запотребування на воєнні матеріяли щораз більші, в той час, коли канадійські запаси постійно зменшуються. Далі сказав він, що публиці подається до відома тільки незначні числа про втрати танків. Але він мусить сказати, що ці втрати "величезні".
Керівник одного відділу північно-американського міністерства мореплавби, контр-адмірал Клєрк, висловився проти політики ілюзій, яку ведуть Рузвельт та його співробітники. Зовсім фальшиво — сказав він — припускається загально в Злучених Державах Америки, що тільки при помочі одної продукції вдасться виграти війну. Крім цього час не стоїть по стороні аліянтів і противник не є ані нерозумний, ані неспритний. 