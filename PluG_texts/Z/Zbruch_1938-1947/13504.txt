Німецька мобілізація відложена. — "Плян Бенеша". — Прага в темряві. — Конфіската. — За долю Закарпаття. — Промова Ґебєльса.

Німецька мобілізація відложена.
Але Німеччина не резиґнує з негайної розвязки судетської справи.
Німецьке міністерство пропаґанди повідомляє про мінхенську конференцію та стверджує, що з огляду на неї Гітлєр рішив відложити мобілізацію щонайменше на 24 години.
Факт, що скликано  конференцію, не значить, щоб німецький уряд зрезиґнував з домагання НЕГАЙНОЇ  розвязки судетської справи.
Все таки, коли 4-ох державних мужів пічне розмову, з того може щось вийти.
"Плян Бенеша".
Стефані повідомляє з Праги, що місто від проголошення мобілізації живе в атмосфері напруження. Загальну мобілізацію вважають першою стадією т. зв. „пляну Бенеша", що передбачує мабуть комуністичний переворот, приготований у порозумінні з чеськими провідними колами.
Прага в темряві.
Вуличний рух спараліжований. Арештування на політичному тлі щораз частіші. По I8 год. Прага потопає в темряві. На вулицях міста дуже мало авт: їздять вони з пригашеними світлами.
На багатьох перехрестях вулиць викопано стрілецькі рови і приміщено гнізда скорострілів.
Чехословацький уряд заповідає конфіскату дорогоцінних паперів та вартісних паперів.
Міністерство внутрішніх справ Чехословаччини наказало до 14-ох днів зареєструвати в державному банку закордонні девізи, чеки та інші вартісні папери, біжутерію і шляхотні металі вартости понад 1.000 корон, крім того закордонних банкових конт.
Банк має право до 90-ох днів сконфіскувати задекляровані предмети.
За долю Закарпаття.
На події, в яких рішається доля українського Закарпаття, живо відгукнулися не тільки українці з американського континенту, але також українська еміґрація европейських еміґраційних скупчень.
З Парижа вислав на руки бритійського премієра телєґраму у справі Закарпаття й інших українських земель д-р В. Панейко; берлінська „Українська Громада" переслала до Ґодесберґу, в часі відомої конференції, дві телєґрами в справі Закарпаття: одну в німецькій мові на адресу Гітлєра, другу в анґлійській мові до рук бритійського премієра Чемберлєна; Е. Онацький у Римі зложив в італійськім уряді обширний меморіял.
Подібні довші або коротші меморіяли переслали до Льондону та Берліна представники зорґанізованих українських еміґрантів у Бельґії та Швайцарії і напевно також з інших европейських держав, хоч про це до нас вістки ще не дійшли.
Промова Ґебєльса.
Мін. Ґебєльс промовляв на вічу у берлінському Люстґартені. Він ствердив, що — противно як у 1918 р. — Німеччина не має тепер трусливих провідників, вона не залякається ніяких погроз і здійснить свої пляни.
По промові вислано до Гітлєра телєґраму, закінчену словами: „Вожде, приказуй — ми послухаємо!' 