◦ ◦ ◦ ◦

Пошта звертає увагу на те, що на пачках і листах треба подавати, крім місцевости, також область. При місцевих посилках у містах треба подавати також нову назву вулиці, число дому та мешкання.   Закриття вистави української галицької преси. Вистава української галицької преси, яка від 29. IV. ц. р. розташувалася у залях картинної галерії, при вул. Поштовій, закрита дня 15-го ц. м. Виставу відвідало велике число глядачів, у тому багато прогульок.   Не гризіть траву! Багато людей має звичку рвати стеблі трав та їх гризти зубами, або кусати зеренця збіжжя. Ця привичка дуже небезпечна гра, загрожує не тільки нашому здоровю, але навіть життю. На травах і збіжжю осідають бацилі гриба, який дуже скоро поширюється на слизниці усної ями, звідси переходить на кормовий провід і дістається до шлунка витворюючи сплетіня грибня. Лікування тяжке, болюче і довго триваюче. — Тому не беріть жадних трав ні збіжжя до уст, зокрема тоді коли у Вас попсовані зуби.   Праця Марійської Дружини Пань. В Любачеві засновано Марійську Дружину Пань, яка працює уже майже рік. У проводі дружини працюють пп. Жукова та Симкова. Марійська Дружина Пань опікується сиротами та українськими бідними дітьми зі східних земель. Вона улаштовує різні імпрези, з яких дохід віддє на захоронку та добродійні цілі. В неділю 29 травня ц. р. влаштувала М.Д.П. Академію в честь Пречистої Діви Марії. В академії брав участь хор пань, який відспівав низку пісень. Академія була дуже гарно зорганізована та зробила на присутніх додатне враження. Чистий дохід з академії призначено на бідних дітей та інші добродійні цілі.   Залізнича школа у Львові. Львівські Вишкільні Варстати Східної Залізниці мають метою підготовити нове покоління фахівців до праці в залізничих варстатах. На першому курсі проходить вишкіл 198 учнів. Вони вчаться у просторих залях, засоблених першорядним допоміжним научним приладдям. У верстатах вишколюються слюсарі, токарі, ковалі, столярі, елєктротехніки й інші побічні фахи. Після трьох років навчання учень одержує свідоцтво відбутої практики й відповідне становище з платнею до 78 зол. місячно. Учні з провінції, яких уже тепер є 70% могтимуть незабаром жити безкоштовно в бурсі при школі. Практичні зайняття відбуваються в залізничних варстатах. Тут теж примішується фізично-хемічна лябораторія, яка допомагає учневі у великій мірі швидше і основніше познайомитися зі складними технічними справами. Теоретично опановують учні фах у міській професійній школі. До залізничої школи приймають хлопців від 14—17 року життя. З них під вправною рукою інструктора — педагога вийдуть нові фахівці, які заповнять залізничі варстати.   Давати вільний шлях протипожежним автам. Час до часу звичайну симфонію львівської вулиці перериває пронизливий звук сирени, або дзвона чи тарахкала. Це авто протипожежної сторожі зі швидкістю, яка для звичайних механічних возів у міському вуличному руху недозволена, мчиться на місце пожежі, щоб рятувати перед жахливою стихією людське майно, здоров'я й життя. Від швидкого прибуття на місце пожежі протипожежної сторожі залежить чи вогонь злокалізується, чи він пошириться на інші об'єкти й наробить великої шкоди. Через те автам протипожежної сторожі вільно послугуватися спеціяльними сигналами, які звертали б на них увагу довкілля та вільно їхати вулицями міста з найбільшою швидкістю, яка зогляду на безпеку шляхового руху іншим механічним возам недозволена. Авто протипожежної сторожі має першенство переїзду перехрестями вулиць. Авто протипожежної сторожі прибуде тоді швидко на місце пожежі, коли не зустріне на своєму шляху ніяких перешкод. І в тому мусить допомогти йому громадянський чинник. На звук сирени, дзвона, чи тарахкала, всі прохожі повинні негайно дати вільний шлях протипожежному автові. Те саме відноситься до авт, трамваїв, які повинні, або здержатися, або усунутися зі шляху, або зменшити швидкість, щоб лиш авто протипожежної сторожі могло свобідно, не зменшуючи швидкости, ані не зупиняючися їхати на місце випадку. Тимчасом приводиться ствердити, що громадянство не завжди має зрозуміння для тієї справи. Воно малу увагу прив'язує до сигналів протипожежних авт і своєю байдужністю та поведінкою перешкаджає автам у швидкій їзді та тим самим не дає йому змоги успішно поборювати пожежі. Поруч того така байдужа поведінка прохожих, водіїв авт, візників стає часто причиною нещасливих випадків — зударів, каліцтва, смерти. Тому у своєму власному інтересі й для загального добра на сигнал протипожежного авта чи швидкої медичної допомоги слід дати їм негайно вільний шлях, бо в обох випадках іде про добро наших ближніх і співгромадян, про їх майно, здоров'я й життя. Адже ж важніша річ, щоб дати змогу протипожежній сторожі погасити пожежу, чи швидкій медичній допомозі відвезти тяжко хвору людину до шпиталя, а ніж перебігти нам за якоюсь дрібничкою з одного боку вулиці на другий. Слід сподіватися, що мешканці Львова підійдуть до тієї справи з громадського боку й на майбутнє даватимуть вільний шлях автам протипожежної охорони.   Рідна земля   