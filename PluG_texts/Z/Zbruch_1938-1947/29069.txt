Паливо для міста. — Семінар для агітаторів

Паливо для міста
Вчора при Львівському Обласному Тимчасовому Управлінні відбулася нарада представників торгових організацій міста, разом з представниками управління залізниці і лісгоспу. На нараді розбиралось питання про забезпечення населення міста паливом.
Для повного задоволення потреб паливом населення міста на найближчі три місяці по приблизним підрахункам необхідно 100 тисяч тонн дров. Частина цих дров є в лісах Львівської області вже нарізаних і складених у стоси, а решту необхідно приготувати.
На нараді Тимчасове Управління зобов'язало торгові організації "Народна Торгівля", "Центросоюз" та "Міськтоп" організувати доставку дров до міста і продажу, а також проводити рубку дров у лісах. Цим організаціям вже виділені певні ділянки лісу, де вони будуть переводити заготівку і дано конкретні завдання.
Залізничний транспорт мав спроможність повністю забезпечити своєчасну доставку необхідної кількості дров до міста. Назначена комісія для виділення площадок та складів на станціях для розвантаження дров і продажі.
У найближчі дні дрова буде доставлено для продажі населенню.
Також Тимчасовим Управлінням приймаються міри по організації добування бурого вугілля на терені області.
Семінар для агітаторів
Відділ агітації та пропаганди при Львівському Обласному Тимчасовому Управлінні з 15 листопада організовує семінар для агітаторів міста і села без відриву від виробництва.
Цими семінарами буде охоплено 1500 агітаторів міста Львова та 10.500 чоловік в повітах і селах області. Учасники семінару прослухають такі лекції: Конституції СРСР і УРСР, Положення про вибори в місцеві обласні, районні, сільські і селищні ради депутатів трудящих, постанови П'ятої Позачергової Сесії Верховної Ради СРСР на доповіді уповноважених Народних Зборів Західної України, Третій п'ятирічний план розвитку народного господарства СРСР, міжнародне становище, підсумки виборів до Народних зборів Західної України і завдання агітаційно-масової роботи.
Ближчим часом трудящим міста Львова на фабриках, заводах і в театрах будуть прочитані такі лекції: Партія Леніна-Сталіна — передовий загін трудящих СРСР, вчення Маркса-Енгельса-Леніна-Сталіна про соціалістичну державу, діалектичний матеріалізм — світогляд пролетаріату, особливості Конституції СРСР, права і обов'язки громадян СРСР. А. Дніпровий. 