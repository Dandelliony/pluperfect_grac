◦ ◦ ◦ ◦ ◦ ◦ ◦ ◦ ◦ ◦

Ситуація в Тієнтсіні загострюється.
ЛЬОНДОН, 19. 6. ПАТ. Сьогодні в Льондоні зійшовся комітет закордонних справ індійського уряду, щоб нарадитися над ситуацією, яка витворилася у звязку з ситуацією в Тієнтсіні. На тому засіданні відчитано звідомлення Форейн Офісу, міністерства торговлі й міністерства скарбу. Ті звіти мають теж проєкти окремих розпорядків, що їх можна було би застосувати як репресії проти японської акції в Тієнтсіні.
Премієр Чемберлєн зложив сьогодні в палаті громад заяву про ситуацію в Тієнтсіні. Японські домагання — казав Чемберлєн — скомплікувалися з приводу того, що до них получено низку справ із куди більшим значіння, справ, шо торкаються загальної політичної лінії. Японський уряд не поставив у тій справі ніяких офіціяльних домагань, але премієр висловив здогад, що до того ще можливо прийде. Мін. Галіфакс прийняв сьогодні японського амбасадора, з другого знову боку бритійський амбасадор у Токіо намагається вияснити ситуацію з японським урядом. У звязку зі справою Тієнтсіну бритійський уряд вдержує звязки з американським та французьким урядом.
Японські летючки і протест.
Японські аґенти намагалися кольпортувати сьогодні серед китайців, які виконують поліційну службу у бритійській концесії, летючки, в яких закликали їх покинути негайно службу, погрожуючи їм на випадок непослуху репресіями супроти них та їх родин.
Аґенція Домеї повідомляє, що японська військова влада зложила сьогодні протест перед бритійською морською владою у справі вивантаження бритійською каноніркою "Скреб" товарів у пристані Вугу та у справі поведінки анґлійських моряків при тій нагоді. Згадана канонірка вивантажила 14. ц. м. без дозволу японської влади у недозволеній полосі скриню з товарами. Проти японської стежі скермували анґлійські моряки скоростріли.
Американське посередництво.
ТОКІО, 19. 6. ПАТ. Американський шарж да фер Думен відбув сьогодні рано конференцію з начальником американської секції в японськім міністерстві закордонних справ. Американський дипльомат повідомив офіційно японський уряд про деклярацію Кордель Гала, який пропонує посередництво американського ґенерального консуля в Тієнтсіні у справі ліквідації японсько-анґлійського конфлікту, очевидно, якщо зацікавлені уряди на те погодяться. Безпосередньо після конференції з начальником американської секції Думена прийняв мін. Аріта. Вістка про ті розмови дала притоку пресі снувати найріжнородніші здогади на тему майбутнього посередництва Злучених Держав. Не зважаючи на офіційне становише японського уряду, який відкидає медіяції третіх держав, японська прилюдна думка признає, що в цьому випадку одиноким природнім арбітром є Злучені Держави.
Японська бльокада не звернена проти ніякої іншої держави.
Урядовий комунікат, що його проголосило японське командування сьогодні в полуднє у Тієнтсіні стверджує, що анґлійська думка, буцімто японська бльокада скермована проти інтересів всіх держав, які мають свої інтереси в Китаю, невірна. Японська бльокада не скермована проти ніякої іншої держави, а вже найменше проти Америки. Японське командування відкинуло бритійський протест у справі особистого трусу бритійських громадян Бритійське командування не може погодитися на те, щоб анґлійських громадян ставити нарівні з іншими. Тому Анґлійський ґен. консуль у Тієнтсіні поручив анґлійським громадянам не покидати концесії, за вийнятком справжньої потреби.
Як подають останні вістки, колючі дротяні засіки, що їх поведено довкола Тієнтсіну, наелєктризували сьогодні вечором струмом натуги 220 вольтів.
ТОКІО, ПАТ. Всупереч усім поголоскам про те, що Америка запропонувала своє посередництво, тамошні політичні кола рішуче заперечують ту вістку і твердять, що розмова в міністерстві закордонних справ не торкалася Тієнтсіну, але низки справ, що торкаються взаємин між Японією та Злученими Державами.
Знову ж як подає ПАТ Галь заявив представникам преси, що американський шарж да фер запропонував японцям далі свої послуги, але тільки в конкретній справі видачі 4 китайців. Таку пропозицію зроблено ще перед початком бльокади.
Американська фльота на водах Тієнтсіну.
ВАШІНҐТОН, 19. 6. ПАТ. Міністерство маринарки оголошує, що торпедовці "Поль" і "Джоне" та мінолов "Фенч" прибули вчора до Чінфу на полудне від Тієнтсіну, щоб скріпити американську ескадру, яка там перебуває. Важкий кружляк "Авґсіа" та легкий кружляк "Мєрблігід" находяться вже від тижня в Чінвантав. Крім того проголошено, що адмірал Ярнель, який тепер переводить інспекцію морських частин Злучених Держав, прибуде в понеділок до Тієнтсіну, щоб особисто познайомитися з положенням американської кольонії. 