◦ ◦ ◦ ◦ ◦ ◦ ◦

Американські експерти про скасування ембарго
НЬЮ-ЙОРК, 4 листопада. (ТАРС). Американський щотижневий журнал "Ньюс Уік" вмістив інтерв'ю 7 видатних американських експертів міжнародного права про скасування ембарго на вивіз зброї. Четверо висловилось проти скасування ембарго, троє схвалили це скасування.
Видатний американський юрист, що займав ряд високих постів у міністерстві закордонних справ і США, Джон Бассет Мур заявив, що зміна політики США якраз підчас війни "може породити підозріння щодо мотивів, якими керуються США". Професор міжнародного права Ієльського університету Едвін Борхард заявив, що коли скасування ембарго було проведене з метою надання допомоги Англії і Франції, то такий акт має характер втручання. Професор міжнародного права Колумбійського університету Гайт заявив, що скасування ембарго вигідне Англії і Франції. США не може вважатися нейтральною країною, коли ембарго було скасовано з цією метою. Професор міжнародного права Колумбійського університету Джесен заявив, що скасуванням ембарго "Америка зробила перший крок до участі у війні".
Заява Теодора Рузвельта
НЬЮ-ЙОРК, 4 листопада. (ТАРС). Відомий консервативний республіканець, колишній губернатор Філіппінських островів Теодор Рузвельт (син колишнього — у 1901—1909 рр. президента США), коментуючи скасування закону про нейтралітет, заявив, що "чекові книжки визначають зовнішню політику США" і приведуть їх неминуче до війни. Після того як фінанси Англії і Франції вичерпаються, підприємці воєнних підприємств в США вимагатимуть від уряду надання їм кредитів.
Ті, хто наживається на брехливому процвітанні промисловості, що викликаний війною, заявив далі Рузвельт, зрештою підтримуватимуть вимогу про вступ США у війну.
Французькі авіаційні закупки в США
НЬЮ-ЙОРК, 4 листопада. (ТАРС). Вашингтонський кореспондент газети "Нью-Йорк Таймс" повідомляє, що за відомостями, одержаними з авторитетних джерел, французький уряд вніс американським авіаційним фірмам "Пратт-уітні" і "Кертісс райт" аванс в сумі 5 міліонів доларів, який буде використаний на будівництво нових авіаційних і моторобудівельних заводів.
Великі воєнні замовлення Англії і Франції у США
НЬЮ-ЙОРК, 4 листопада. (ТАРС). Як повідомляє вашингтонський кореспондент газети "Нью-Йорк Таймс", у зв'язку з скасуванням ембарго на вивіз зброї в офіціальних колах вважають, що найближчим часом Англія і Франція розмістять у США воєнні замовлення на 1 міліярд доларів.
Франція вже уклала договір на купівлю 4.600 літаків і моторів. Англія веде переговори про купівлю 1.600 учбових літаків. Як вказує кореспондент, з вірогідних джерел повідомляють, що Франція має намір додатково закупити 3.800 літаків, а Англія 4.000 літаків. Шведська делегація, що перебуває в США, веде переговори про купівлю понад 250 літаків і бельгійська — про купівлю 200 літаків. 