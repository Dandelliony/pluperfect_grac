◦ ◦ ◦ ◦ ◦ ◦ ◦

Бомбардування французького побережжя англійськими береговими батареями
ЛОНДОН. 23. (ТАРС). Як передає агентство Рейтер, в лондонських авторитетних колах твердять, що минулої ночі англійські берегові батареї дали кілька залпів через Ла-Манш,
Встановлення німецьких далекобійних гармат для обстрілу Англії
БЕРЛІН, 22. (ТАРС). Як передає агентство Траксоцеан, в останніх випусках німецької кінохроніки показана підготовна робота по встановленню німецьких далекобійних гармат, які призначаються для обстрілу Англії. В прибережних районах Франції встановлюється багато таких гармат.
Обстріл німецькою артилерією англійського побережжя
НЬЮ-ЙОРК, 23. (ТАРС). Як повідомляє агентство Ассошіейтед Пресс, німецька далекобійна артилерія 22 серпня ввечері відновила обстріл англійського побережжя через Ла-Манш. Англійські літаки бомбардували позиції артилерії. З англійського берега були видні вибухи і вогонь в розташуванні німецьких зенітних батарей.
Лондонське спростування
ЛОНДОН, 23. (ТАРС). Як передає агентство Рейтер, а пресі появились повідомлення про те, що англійський уряд нібито добивається воєнного союзу з США і що переговори, які провадяться між Канадою і США, передують укладенню такого союзу. В авторитетних лондонських колах заявляють, що ці повідомлення позбавлені всякої підстави і можуть бути категорично спростовані.
Англійська артилерія обстрілює Кале
БЕРЛІН, 23. (ТАРС). Німецьке інформаційне бюро передає, що 22 серпня ввечері англійські далекобійні гармати обстрілювали район міста Кале. Шкоди заподіяна не було.
Розпуск англійського парламенту на канікули
ЛОНДОН, 22. (ТАРС), Агентство Рейтер повідомляє, що сьогодні обидві палати парламенту розпушені на двохтижневі канікули, однак в разі виникнення необхідності канікули можуть бути перервані.
Парламентський кореспондент агентства Рейтер пише, що розпуск парламенту на канікули став традиційним часом для політичних змін.
Не зважаючи на війну, деякі політичні кола вважають можливим, що прем'єр захоче зміцнити свій кабінет. Деякі натяки на можливі зміни в уряді даються на основі припущень про хворобу Чемберлена. В разі його відставки не виключена можливість деяких змін в складі уряду. Однак тепер, за заявою найближчих прихильників Чемберлена, його самопочуття задовільне, і він має намір повернутись до виконання обов'язків.
Війна в Африці
ЛОНДОН, 22. (ТАРС). Агентство Рейтер передає з Найробі: "Наземні патрульні частини відновили активні дії в районі північних кордонів. Південно-африканські повітряні сили зробили наліт на Могадішо (головний порт Італьянського Сомалі). Відмічене пряме попадання бомб на транспорт і адміністративні будинки. Радіостанція і ангар були охоплені полум'ям. Всі наші літаки повернулись на базу". 