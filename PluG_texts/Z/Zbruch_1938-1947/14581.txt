З театру ім. М. Садовського. — Не буде амнестії. — Самохід наїхав на юрбу. — Смерть під звалищами. — Смертний присуд у Коломиї. — Великі зложжа вугілля.

З театру ім. М. Садовського повідомляють нас, що до нього заанґажовано колишнього київського артиста й режисера театру в Ужгороді п. Олексу Левитського та дириґента п. Кашенця.
Не буде амнестії. Польська преса пише, що не буде амнестії в Польщі з нагоди 20-ліття незалежности. Неправдиві теж поголоски про 13-у платню для урядовців з нагоди 20-ліття Польщі.
Самохід наїхав на юрбу. В неділю 23. ц. м в год. 11-ій вночі самохід, що їхав вул. Пулавського у Варшаві, вїхав нагло між юрбу. Самохід убив 30-літню жінку, вдаривши її в голову. Шофер Червонка важко ранений. — На Жолібожі у Варшаві зударилися два трамваї. Пять осіб важко ранених, оба вози ушкоджені.
Смерть чотирьох робітників під звалищами гори. В селі Вороцові пов. Городок обсунулася земля з шутром і засипала Павла та Михайла Стойка з Вороцова і двох робітників з Молошкович пов. Яворів. Усі чотири робітники загинули. До траґічної смерти дійшло тому, що Павло Стойко всупереч забороні громадського уряду поїхав з робітниками копати шутер.
Смертний присуд у Коломиї. Перед трибуналом окружного суду в Коломиї скінчився проти Дмитра Ординчука, званого "новим Довбушем", та членів його ватаги. Трибунал засудив Д. Ординчука на кару смерти за вбивство гуцула Шуфлетюка з Жабя та ще двох осіб і за безліч нападів. Спільників Ординчука трибунал засудив: Миколу Сорука на 5 років вязниці. М. Матвійчука на 16 місяців, Василя Ігнатюка на 2 роки, Івана Кермарчука на 4 роки, Федора Липинського на 14 місяців, Івана Kocопрука на з і пів року вязниці.
Великі зложжа вугілля відкрили совітські геольоґи під проводом Клунікова 48 км. від Мурґав, над кордоном Афґаністану. Комісія ствердила, що зложжа вугілля надаються до промислової експльоатації і з тією метою почали вступні праці. 