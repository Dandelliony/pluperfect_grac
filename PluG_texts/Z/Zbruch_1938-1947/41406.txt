Кандидат на єпископа у Холмі

Відвідини проф. д-ра І. Огієнка.
Як багатьом відомо, народній зїзд у Холмі 5. листопада 1939 р. покликав до життя Церковну РАДУ, що заопікувалася в ті розбурхані часи життям Православної Церкви на Холмщині. Згодом німецька влада затвердила тимчасовий статут Церковної Ради, на основі якого повстала з виборів друга з черги Рада в сьогоднішньому складі.
Нова Церковна Рада, щоб підкреслити свою тимчасовість і необхідність якнайшвидшої хіротонії українського єпископа для Холмської Землі, на перших своїх нарадах 10.—11. червня ц. р., по обміркуванні кількох кандидатур, спинилася на особі проф. д-ра Івана Огієнка. Хоч кандидатура проф. д-ра і. Огієнка на єпископа Холмської єпископії для багатьох не була таємницею, проте, аж до порозуміння з канонічною й адміністріційною владою, про неї не згадувалося.
25. серпня проф. д-р Іван Огієнко прибув у Холм уже як кандидат на єпископа й як такий, був принятий тут з належною йому почестю і з правдивою радістю.
Поїзд з Варшави прибув на ст. Холм з 6,14 вечором. В імени церковної влади зустрів проф. д-ра Огієнка на пероні Ґенеральний вікарій о. Малюжинський і від імени Українського Допомогового Комітету інж. А. Романенко.
В той час на Соборній Горі біля сходів зібрався великий гурт місцевого українського громадянства, зокрема орґанізованої молоді. Коли достойний гість ввійшов на Гору, культурно-освітній референт Українського Допомогового Комітету ред. В. Островський його, в заступстві голови, коротким привітальним словом, закінчивши його трикратним окриком "Слава". В тому моменті дівчинка вручила Гостеві велику китицю квітів. Опісля привитав Його представник українських комбатантів. Проф. д-р І. Огієнко відповів коротким зворушливим словом і в супроводі зібраних громадян коротким зворушливим словом і в супроводі зібраних громадян пішов до Собору.
У часі всенічної вітав проф. д-ра І. Огієнка довшим словом один із священиків. Після того проф. Огієнко гостив адміністатор церкви о. Левчук вечерою, в якій взяли участь представники соборного духовенства й Церк. Ради з дружинами, ред. В. Островський та інж. А. Романенко.
Дня 26. серпня вранці відбувся в Соборі молебень і адміністратор протопр. Ів. Левчук вручив проф. др. І. Огієнкові написану півуставом і прикрашену мистецькою вінеткою грамоту про обрання його кандидатом на холмського єпископа.
Безпосередньо після цього проф. д-р Ів. Огієнко прочитав у салі єпископського дому свій перший реферат на тему: "Українська мова й вимова". В 18 год. в тій самій салі відбувся другий реферат на тему: "Окремішності Української Православної Церкви" й 27. серпня в 10 год. ранку реферат: "Русифікація Української Православної Церкви".
Реферати стягнули великі маси громадян, які нагороджували прелєґента гучними оплесками. Після останнього реферату проф. д-рові І. Огієнкові влаштували приявні гарячу овацію з промовами й відспівали "Многая літа". Дия 26. серпня приймала достойного гостя обідом Церковна Рада, а 27. серпня Український Допомоговий Комітет.
Того самого дня проф. д-р І. Огієнко виїхав у Грубешів. Мав він відвідати ще Замість і Томатів, але з огляду на пильні справи у Варшаві, вернувся до Холму. Тут на двірці проводжали Його ред. Островський, інж. Теребус, п-ні Волосевич (від жіноцтва) та інші особи. П-ні Волосевич вручила проф. д-рові Ів. Огієнкові роскішну китицю троянд.
В. П. 