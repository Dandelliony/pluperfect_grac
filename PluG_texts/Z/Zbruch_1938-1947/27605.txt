◦ ◦ ◦ ◦ ◦ ◦ ◦

Комюніке німецького командування
Берлін, 1 жовтня (ТАРС) Агентство Трансоцеан передає по радіо, що сьогодні німецьке верховне командування опублікувало таке комюніке: "На сході передача нашим військам Варшави і Модліна проходить у відповідності з наміченим планом. На заході, в районі Саарбрюкена, ворог розвиває підсилений артилерійський вогонь. В інших містах фронту — становище без перемін. Нашими літаками збито: на заході 2 французьких і 10 англійських літаків над Північним морем — 2 англійських літаки. Ми втратили 2 літаки".
Заява турецького уряду
Агенство Ассошиейдет Пресс посилаючись на достовірні джерела передає з Анкари, що турецький уряд заявив Англії і Франції, що турецькі зобовязання про взаємодопомогу будуть анульовані, якщо Англія і Франція воюватимуть проти Радянського Союзу.
Повернення фон Ріббентропа в Берлін
Берлін, 1 жовтня. (ТАРС). Агенство Трансоцеан повідомляє, що 29 вересня у другій половині дня у Берлін повернувся з Москви німецький міністр закордонних справ фон Ріббентроп разом з особами, що супроводжували його. Негайно по прибуттю в Берлін Ріббентроп відправився до Гітлера для особистої доповіді. 