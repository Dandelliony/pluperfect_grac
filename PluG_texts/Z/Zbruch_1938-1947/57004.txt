Український Краєвий Комітет у Львові

Львів, 5 жовтня.
Відділи Для заступництва українського громадянства з приходом Німецьких Збройних Сил створилася у Львові Рада Сеніорів під проводом Президента Д-ра Костя Левицького і під почесним покровом Митрополита Екс. Андрея Шептицького.
Під кінець липня Рада Сеніорів перетворилася в Національну Раду, яка покликала до співпраці з урядовими чинниками Секретаріят під проводом Д-ра К. Паньківського. Секретаріят поширив свою діяльність на цілу Галичину під назвою "Український Краєвий Комітет у Львові".
Завдання "Українського Краєвого Комітету" такі:
Репрезентація українського громадянства перед державними чинниками.
Оборона його інтересів.
Організація українського громадянства в національній суспільній, господарській і культурній ділянці.
Український Краєвий Комітет у Львові довів до успішного висліду такі справи:
Справу звільнювання полонених українців;
Допомогу поворотцям східних земель. (Вже виїхало кількасот людей).
Допомогу для тих, хто терпів від повені.
Український Краєвий Комітет у Львові обхопив діяльністю теж всі дотеперішні українські харитативні установи, а зокрема Українську Допомогову Акцію, яка під проводом о. крил. Лициняка вже від перших днів липня розвинула широку діяльність та розбудувала цілу низку станиць.
Відділи "Українського Краєвого Комітету" у Львові:
Діловим керманичем — п. Михайло Демкович-Добрянський.
Відділи Українського Краєвого Комітету у Львові є такі:
1) Організаційний — керманич: Д-р Михайло Росляк.
2) Фінансовий — керманич: інж. Ілярий Ольховий.
3) Культ.-освітний — керманич: проф. Вол. Зубрицький.
4) Шкільний — керманич: проф. Зенон Зелений.
5) Суспільної опіки — о. Василь Лициняк.
6) Молоді — проф. Северин Левицький.
7) Господарський — інж. Марко Бачинський.
8) Праці — інж. Іван Трач.
Український Краєвий Комітет у Львові охоплює "Жіночу Службу Україні" під проводом п. Марії Білякової.
Наладнано організаційну сітку в краю, хоч які були великі комунікаційні труднощі. Відбуто ряд поїздок у край. По всіх осередках Галичини є вже клітини Українського Комітету.
В осідках крайсгавптманів зорганізовано Українські Окружні Комітети. Їм підлягають Повітові Комітети, а також Делегатури в менших містечках.
Український Краєвий Комітет у Львові — установа, що достроюється до структури новітньої держави. Вона має дати змогу всесторонній організації українського громадянства в Галичині. У рямках Українського Краєвого Комітету можуть, як секції цього Комітету, існувати різні станові організації, які мають в колі даного стану здійснювати цілі Комітету.
Треба надіятися, що тепер, коли прояви нашого життя найшли відповідну керму, суспільно-національна праця нашого народу розростеться на всю широчінь. 