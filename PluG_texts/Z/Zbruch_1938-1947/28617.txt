◦ ◦ ◦ ◦ ◦ ◦ ◦

Допомога безробітним!
Шляхетська Польща мало цікавилася безробітними, а ще менше життям їх родин. Зараз безробітні одержали роботу. На різні роботи в місті надіслано 8.000 чоловік. До Радянської України в Донбас виїхало 4.500 чоловік. На будівництво автостради Львів—Красне—Броди послано 2.000 безробітних.
Родинам безробітних видається допомога. Одержують допомогу 1.000 безробітних. Міське Тимчасове Управління виділило для цього 8.000 карбованців. Крім цього у Львові відкрито 32 їдальні, з яких щоденно видається 17.000 безкоштовних обідів.
Житловідділ Міського Тимчасового Управління надає родинам робітників світлі і теплі приміщення. Квартирами забезпечено 100 родин, які раніш жили в темних підвалах і тісних кімнатах.
Сільсько-господарська школа
У місті Стрий 1 листопада відкривається сільсько-господарська школа. Школа буде готувати техніків по виготовленню масла та інших молочних продуктів. До школи буде прийнято 24 курсанти з числа селянської та робітничої молоді.
Допомога учням
Львівський обласний відділ народної освіти виділив 15.000 карбованців для допомоги учням, батьки яких безробітні. В місті зараз працюють всі школи, в яких навчається 27.559 дітей. На сьогодні одержали роботу 103 учителі, які довгий час не мали роботи.
Новий господар на виробництві
Колишній власник шкіряного виробництва — Батя утік за кордон. На місці, де багато років сиділи польські капіталісти, тепер справжнім господарем став комітет. Робітники шкірики об'єдналися в артіль, куди ввійшло 52 чоловік.
Притулок для сиріт
З темних льохів та мокрих підвалів вийшли малі сироти, що зараз мешкають по вулиці Янівській 34. Їх тут 112 хлопчиків та дівчат. Без батьків та матерів вони жили на вулиці, босі і голодні тинялися по великому місту.
Радянська влада організувала для дітей спеціальний будинок. Тут вони живуть у теплих кімнатах, добре одягнені, вчаться на рідній мові.
— Мені дуже радісно тут жити, — каже семилітній Лев Гус. Ми співаємо гарні пісні, розважаємося та читаємо книжки.  