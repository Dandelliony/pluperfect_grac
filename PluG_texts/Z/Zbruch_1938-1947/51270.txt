◦ ◦ ◦ ◦ ◦ ◦ ◦

Рузвельт захворів у вівторок вполудне на шлунок. Хоч він має гарячку, проте стан його здоровля не є грізний.
Внаслідок воєнних подій в Іраку припинили летунську сполуку між Анґлією і Північною Африкою та Індією, Австралією і Новою Зеляндією. Летунська комунікація відбувалася через Ірак.
Араби з Трансйорданії і Сирії переходять до Іраку, щоби вступити до тамошнього війська.
Між Францією і Еспанією почалися переговори в справі еспанських територіяльних претенсій у французькому Мароку.
Анґлійці почали репресії проти Туреччини і сконфіскували в Іраку 32 авта-цистерни з нафтою і бензиною, що були призначені для турків.
Один німецький літак обстріляв скорострільним вогнем і обкинув бомбами бритійський помічний кружляк "Петрис" містоти 5.355 тон, який пішов на дно.
Анґлійський щоденник "Дейлі Миррор" висунув таке домагання: "Ми, анґлійці, бажаємо собі, щоби нас інформували виключно тільки про дійсні факти. Замість таких інформацій годують нас жахливою й нещасливою мішаниною промовчань, удаваного оптимізму і звичайних брехонь".
Летунська пошта між Францією й Злученими Державами П. А. З Віші повідомляють, що зараз у Ню-Йорку перебуває окрема французька комісія, яка веде переговори про встановлення поштового летунського получення між Францією й ЗДПА.
Перший швайцарський корабель. Як відомо, Швайцарія рішила перевозити свої товари морем на власних кораблях. Кантонська Рада опрацювала вже плян придбання торговельної фльоти й тепер куплено вже один 4000 тоновий паровик, що призначений виключно для перевозу товарів до Швайцарії. Паровик називається "Ст. Ґоттгард" і пливе під швайцарською фляґою.
Шведський міністер закордонних справ Ґінтер на запрошення фінляндського міністра закордонних справ виїхав до Гельсінок.
Анґлійські консуляти в Бейруті й Дамаску порадили анґлійським громадянам виїхати з країв Близького Сходу до Індії, доки це ще можливе.
Б. югославянський король Петро ІІ. разом зі своїми міністрами, винайняв величаву палату на шляху з Єрусалиму до Вифлеєму.
Міністер д-р Ґебельс прийняв у вівторок провідника еспанських синдикатів Фалянґи, Херарда Сальватора Меріна, що перебуває в Німеччині, як гість Німецького Фронту Праці. 