◦ ◦ ◦ ◦ ◦ ◦ ◦

Сировина для промартілей. Понад 90 промислових артілей що організовані у Львові, будуть одержувати сировину від Української контори кооперативного забезпечення. З Києва вже одержано 5 тонн спирту, 20 тонн мармеладу, 30 тонн зерна для переробки на каву і 32 тонни цукру. Днями додатково буде одержано 16 тонн сировини для виготовлення мила і 5 тонн цвяхів.
З Львівським міськторгвідділом артілі уклали договір виготовити на 10 міліонів карбованців різних виробів, для чого вже одержали на 4.300 тис. карб. сировини.
Семінар учителів-істориків. ЖОВКВА, 27 березня. (Обл-РАТАУ). Закінчив свою роботу 14-денний семінар учителів-істориків. На семінарі вчителі заслухали ряд лекцій з "Короткого курсу історії ВКП(б)". На семінарі було 20 учителів з Жовквівського, Велико-мостівського й Куликівського районів. Лекції для учителів читали кращі лектори району.
Позички на індивідуальне житлове будівництво. МОСКВА, 27. Народний Комісаріат місцевої промисловості РРФСР відпускає в цьому році 5 міліонів карбованців на кредитування індивідуального житлового будівництва для робітників і службовців підприємств Наркомату. Забудівникам відводяться ділянки поблизу підприємств і надається допомога в придбанні будівельних матеріалів. (ТАРС). 