Бритійський міністр внутрішніх справ боїться їхати до Ульстеру.

ЛЬОНДОН. ПАТ. Міністр Гор мав виїхати в пятницю до Бельфесту на щорічну конференцію ульстерських консерватистів, але зрезиґнував з тої подорожі, бо ульстерська влада остерегла його, що ірляндські терористи приготовлюють замах на нього.
Німеччина є у воєнному стані з... Ліхтенштайном.
Князь Ліхтенштайну Франц Йосиф II, що на запрошення Гітлєра приїде до Берліна, підпише мабуть мировий договір з Німеччиною. У договорі з 1866 р., який закінчив австрійсько-пруську війну, забули згадати про Ліхтенштайн, тому формально він до тепер є у стані війни з Прусією, отже з Німеччиною, з якою це маленьке князівство дістало спільний кордон після аншлюсу.
Німецький уряд мабуть домагається, щоб Ліхтенштайн зірвав митну унію зі Швайцарією та заключив з Німеччиною.
Парлямент Злучених Держав не погоджується на укріплення острова Ґуам.
ВАШИНГТОН, АТЕ. Палата послів відкинула урядовий проект, щоб укріпити острів Ґуам на Тихому Океані; виходить, що в Америці скріпляються тенденції до політики ізоляції. З того можна вносити, що Рузвельтові зусилля, щоб змінити закон про невтральність та дістати спромогу помагати демократичним великодержавам стрінуть поважні труднощі.
Анґлійці сфінансують будову румунської воєнної пристані?
Бритійський віцеадмірал Осборн, що перебуває в Румунії, відвідав воєнну пристань Тезауль, що її будують над Чорним Морем; передтим відбув він розмову з румунським міністром летунства і маринарки. Бритійські капіталісти роглядають проєкт фінансування будови пристані. 