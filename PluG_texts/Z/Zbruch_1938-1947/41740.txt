◦ ◦ ◦ ◦ ◦ ◦ ◦

Новий завод возів. У Львові була зруйнована фабрика "Лігноза", яку колишні власники не хотіли відбудовувати, бо це не було їм вигідно. У наслідок багато робітників були позбавлені можливості працювати. Так тривало аж до приходу Червоної Армії. Радянська влада відбудувала підприємство і пустила в хід. Зараз на місці цієї фабрики після капітального ремонту облліспромспілка відкрила завод по виробництву возів. Всі цехи устатковані механічними верстатами. Завод вже випустив на ринок свою продукцію.
Потужність нового заводу розрахована на випуск 1.000 возів що року. До кінця 1940 року тут працюватиме 150 робітників, а в 1941 році кількість їх збільшиться до 250.
Встановлено монумент Й. В. Сталіна. В Великих Мостах встановлено монумент Й. В. Сталіна. На високому постаменті на весь ріст красується велична фігура вождя народів. Навколо монументу любовно розбиті квітники і посажені сосни. На відкриття зібрались жителі містечка і селяни з околишніх населених пунктів.
Онук Івана Франка залічений в артилерію. ДРОГОБИЧ, 19. (РАТАУ). Проти будинку школи, де в дитинстві вчився великий український письменник Іван Франко, тепер розташувалась призовна дільниця. Сьогодні до стола комісії підійшов студент педінституту Іван Франко — онук письменника.
— Хочу служити в армії — визволительниці народу, за щастя якого боровся і дід, — сказав він. — Тільки при радянській владі моє рідне село Нагуєвичі разом з усіма трудящими західних областей України переживає розквіт нового життя.
Дізнавшись про залічення в артилерію, юнак, глибоко зворушений, сказав: — 3 нетерпінням чекаю відбуття в ряди любимої Червоної Армії. 