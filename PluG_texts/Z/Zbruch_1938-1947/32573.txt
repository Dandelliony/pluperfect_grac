Приїзд Бусі Гольдштейна у Львів

Вчора у Львів приїхав видатний радянський скрипаль Буся Гольдштейн. Тут він дасть кілька концертів.
Вперше Буся Гольдштейн взяв у руки скрипку, коли йому було 5 років. Це було в Одесі. З початку він вчився у найвидатнішого радянського педагога народного артиста республіки орденоносця Петра Соломоновича Столярського. Тепер Бусі Гольдштейну 19 років. Він закінчує московську державну консерваторію (клас заслуженого діяча мистецтв професора-орденоносця Л. М. Цейтліна). Буся комсомолець. В 1935 році він посідає четверте місце на міжнародному конкурсі скрипалів у Варшаві. Таке ж місце займає він і в наступному міжнародному конкурсі, який відбувся в 1937 році в Брюсселі. Він також з'являється переможцем всесоюзного конкурсу музикантів-виконавців.
Уряд нагородив Бусю Гольдштейна орденом "Знак пошани".
Завтра, 11 лютого в залі Львівської Державної Консерваторії відбудеться перший концерт Бусі Гольдштейна, програма якого присвячена 100-річчю з дня народження великого російського композитора П. І Чайковського. Він виконає твори Чайковського "Меланхолічну серенаду", "Скерцо", "Гумореску" (в обробці Креслера), "Медітасьон", скрипковий концерт та інш.
12 лютого він виступить солістом в концерті симфонічного оркестру Львівського радіокомітету.
Після концерту у Львові Буся Гольдштейн виїде на гастролі в інші міста західних областей України. 