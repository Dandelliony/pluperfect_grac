◦ ◦ ◦ ◦

Важкі бої на південь від Березини   25-го лютого Верховне Командування Німецьких Збройних Сил повідомляє:   В районі Кривого Рогу та Звенигородки також і вчера відбито всі большевицькі атаки.   Наші атаки на захід від Звенигородки та в області на південь від прип'ятських болот принесли, не зважаючи на запеклий ворожий спротив, дальші поступи.   На південь від Березини та на північ від Рогачева тривають важкі оборонні бої з ворогом, що далі скріпляється. Спроби большевиків продертись на північний беріг Березини заломились у завзятих лісових боях. Місцевість Рогачев евакуовано в ніч проти 24-го лютого після зірвання всіх споруд. Делі на північ відкинули наші війська в протинаступі висунені наперед совітські бойові сили і знищили одну ворожу вклинену бойову групу. Сильні з'єднання бойових літаків і літаків безпосереднього діяння піддержували операції сухопутних військ і завдали противникові важких втрат у людях та в матеріялі.   Також на південний схід від Вітебська заломились большевицькі атаки та їхні повторені спроби поширити одне місце вклинення. При цьому зістрілено 17 ворожих танків.   Поміж залізничною лінією Псков—Луга і Псковським озером робили большевики за допомогою свіжих, кинених у бій сил, повторені проривні втечи. Вони заломились, частинно в контрударах. Наші війська відобрали остров Пірізаар, положений на Чудському озері, не зважаючи на запеклий ворожий спротив і оборонили його проти декількох большевицьких протиатак.   На південний захід від Нарви сильні большевицькі атаки не мали успіху, а на північний захід від міста, завдяки наступові естонських добровольців, після твердого бою, зліквідовано один ворожий мостовий причілок через Нарву.   В Італії не було ніяких визначніших бойових дій.   Наші далекобійні батерії продовжували з добрим успіхом поборювання пунктів ворожого вивантажування в рейоні Неттуно, а також постачальний рух противника.   В полудневих годинах дня 24-го лютого з'єднення північно-американських бомбардувальників провели під сильною охороною ловецьких літаків терористичні налети на деякі місцевості в Північній, Центральній і Південній Німеччині. Зокрема в містах Швайкфурт і Ґота повстали шкоди.   Минулої ночі провели британські з'єднання бомбардувальників ще раз терористичну атаку на місто Швайнфурт. Крім того ворожі турбувальні літаки скинули бомби на деякі місцевості в західній Німеччині.   Наші сили повітряної оборони знищили підчас цих атак 166 ворожих літаків, у цьому 143 чотиромоторові бомбардувальники.   Німецька авіяція провела знов минулої ночі дуже успішну велику атаку на Лондон.   Швидкоплавні човни затопили минулої ночі в північному устю Каналу з одної британської валки, що плила під охороною есмінців, один пароплав місткости 2000 брт і зторпедували ще два, місткости 300 брт. Потопляння цих кораблів правдоподібне.   Британські швидкоплавні човни зазнали підчас безуспішної спроби заатакувати повертаючі німецькі з'єднання, поважних пошкоджень. Наші човни повернулись у повному числі і без втрат на свої бази.   Львівські вісті   