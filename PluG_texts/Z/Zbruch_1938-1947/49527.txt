◦ ◦ ◦ ◦ ◦ ◦ ◦

Вступ грецьких військ у Тепелене
ЛОНДОН, 20. (ТАРС). Спеціальний кореспондент агентства Рейтер повідомляє з албанського кордону, що, згідно з одержаними на кордоні відомостями, передові частини грецьких військ після запеклого бою сьогодні ранком вступили в Тепелене. Греками взято в полон багато італьянців і захоплено велику кількість воєнних матеріалів.
Зустріч Ідена з Сараджоглу
АНКАРА, 20. (ТАРС). Анатолійське агентство передає, що вчора вечером в Каірі опубліковано таке комюніке: "Турецький і англійський міністри закордонних справ зустрілись 18 березня. Вони обговорили різні міжнародні події, які відбулися з часу візиту Ідена в Анкарі минулого місяця, і знову констатували повну ідентичність поглядів, що існують між урядами Туреччини і Англії". Зустріч відбулася на острові Кіпр.
Американський кореспондент про висадку англійських військ в Салоніках
НЬЮ-ЙОРК, 20. (ТАРС). Як передає бєлградський кореспондент агентства: Ассошіейтед Пресс, за повідомленням з Давделії (греко-югославський кордон), в Салоніках висадилось багато англійських військ. Сюди ж доставлено великі запаси бензину.
Протести проти заборони "Дейлі Уоркер"
ЛОНДОН, 20. (ТАРС). Рада профспілок міста Перт (Шотландія) прийняла більшістю голосів резолюцію протесту проти заборони "Дейлі Уоркер". Виконавчий комітет шотландської профспілки робітників текстильної промисловості також заявив протест проти заборони "Дейлі Уоркер". Таку ж резолюцію прийняв відділ профспілки робітників-залізничників міста Інвернесса.
Запити в англійській палаті громад
ЛОНДОН, 20. (ТАРС). Лейбористський депутат Пул, виступаючи 18 березня в палаті громад, навів деякі відомості, які свідчать про те, що німці одержують оперативну секретну інформацію. Так, наприклад, німецькі літаки піддали бомбардуванню значну кількість воєнних матеріалів, які через тиждень повинні були бути навантажені в спеціальні поїзди. В одному з портів стояли пароплави в чеканні вантажу, який повинен був прибути залізницею. Незадовго до прибуття товарного поїзда з вантажем, порт і пароплави зазнали бомбардування. Таких випадків було багато.
Пул висловив сумнів у тому, що це є випадковим збігом, і заявив, що в справі інформації про пересування воєнних вантажів допускається занадто велика гласність. На одному з найбільших артилерійських складів, на якому працює біля 10 тисяч чоловік, сказав Пул, я бачив минулого тижня біля навісу 15 ящиків, що належать цьому складові. На кожному ящикові великими буквами в 5 дюймів були написані адреси восьми артилерійських складів, що знаходяться в різних частинах світу — від Ісландії до Африки.
Порушення Таї умов попередньої угоди
НЬЮ-ЙОРК, 20. (ТАРС). Як передає сайгонський кореспондент агентства Ассошіейтед Пресс, французські власті повідомили японській воєнній місії в Французському Індо-Китаї про те, що Таї порушило умови попередньої угоди і послало свої війська за межі нового кордону в західній частині провінції Камбоджа.
Французські власті вивозять матеріали, які були скупчені для побудування залізниці на колишньому кордоні Таї.
Заворушення в Дакка
ЛОНДОН, 20. (ТАРС). За повідомленням бомбейського кореспондента агентства Рейтер, в торговому кварталі міста Дакк (Індія) відбулися сутички між індусами і мусульманами. Поліція відкрила вогонь по натовпу, яка почала підпалювати магазини. Нараховується 14 убитих і 91 ранений.
Юнайтед Пресс про згоду Югославії приєднатись до пакту трьох держав
НЬЮ-ЙОРК, 20. (ТАРС). За повідомленням белградського кореспондента агентства Юнайтед Пресс, югославський уряд у ноті, адресованій Берліну, дає згоду на обмежене приєднання до пакту трьох держав. Як гадають, найближчих часом німецький уряд запросить Цветковіча і Цінцар-Марковіча в Берлін для підписання угоди. За повідомленням з вірогідних джерел, ця угода передбачає:
1) Німеччина гарантує територіальну цілісність Югославії; 2) всі країни, що підписали пакт трьох держав, в тому числі Угорщина, Румунія і Болгарія, повинні поважати цю гарантію; 3) Югославія звільняється від воєнних зобов'язань за пактом трьох держав; 4) після війні Німеччина розгляне югославські претензії на вихід до Егейського моря. Додаткова угода передбачає: 1) транзит німецьких воєнних матеріалів і санітарних поїздів через Югославію; 2) економічне співробітництво Югославії з Німеччиною; 3) придушення в Югославії всіх елементів, що виступають проти держав осі. 