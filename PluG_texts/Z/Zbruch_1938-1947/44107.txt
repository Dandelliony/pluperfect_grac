В братських обіймах

До Львова прибула делегація трудящих Грузинської РСР
Задовго до приходу київського поїзда на перон львівського вокзалу, святково прикрашеного прапорами, портретами керівників партії й уряду, зеленню, вітальними транспарантами на українській і грузинській мовах, зібралися сотні трудящих м. Львова.
Густі колони стоять вздовж всього перону. Тут студенти, залізничники, представники львівських театрів, наукові працівники, робітники різних підприємств, письменники, художники...
В багатьох з них — величезні букети квітів. Легкий вітрець ворушить численні прапори. Старовинний Львів приготувався якнайсердечніше зустріти дорогих гостей — делегацію трудящих братської сонячної Грузії — батьківщини великого Сталіна.
Серед зустрічаючих — секретар обкому КІІ(б)У тов. Грищук, голова облвиконкому тов. Тимченко, письменниця Ванда Василевська, професор університету ім. Ів. Франка т. Сімович, професор Парнас та інші.
Ось хвилею пронісся по рядах зустрічаючих зворушливий гомін. Наближається поїзд. Гуркіт його зливається із звуками "Інтернаціоналу" і привітаннями сотень людей...
З вагонів, один по одному, виходять зворушені теплою зустрічю гості.
Багатьох гостей одразу пізнавали. Ось керівник делегації, народний комісар освіти Грузії тов. Кікнадзе, видатний письменник, орденоносець Лордкіпанідзе, академік Мусхелішвілі, один з видатніших майстрів радянського театру, народний артист СРСР, орденоносець А. Васадзе, двічі орденоносець, заслужена артистка республіки Лата Вачнадзе, заслужений вчитель, орденоносець Капанідзе, голова колгоспу ім. Орджонікідзе Міхако Орагвелідзе, колгоспниця Кіташвілі та інші.
Гостей вмить тісно оточили. Кожний намагається подати квіти, щиро потиснути руку, або просто сказати кілька сердечних, теплих слів посланцям мужнього, вільнолюбного і талановитого грузинського народу.
Кілька хвилин тривала ця захоплююча сцена. Делегація в повному складі (48 чол.) направляється до трибуни.
Голова міськради тов. Єременко, відкриваючи урочистий мітинг, передав палкий більшовицький привіт кращим синам і дочкам сонячної Грузії, висловивши від імені трудящих радянського Львова велику радість з приводу їх приїзду.
Тепло вітаючи гостей, голова облвиконкому тов. Тимченко розповів, які величезні зміни сталися за 14 місяців у визволеному радянському Львові, з яким ентузіазмом трудящі колишньої Західної України будують своє нове життя.
Із схвильованим словом привіту виступив професор університету імені Ів. Франка тов. Сімович.
— Високодостойні і дорогі гості. Моїми устами вітає вас, що прибули до нас з чудової кавказької країни, професура Львівського державного університету. З давніх літ українську і грузинську культуру зв'язували тісні узи...
— Нехай вам здається, що ви у себе вдома, у своїй вічно зеленій, вічно молодій Грузії. Нехай ваше перебування серед нас ще більше зміцнить українсько-грузинські культурні та наукові зв'язки...
Режисер театру ім. Лесі Українки тов. Блавацький розповів про мрію львівських акторів поїхати до Грузії, щоб там продемонструвати свої перші творчі досягнення і повчити ся у прекрасних грузинських майстрів сцени.
Палкі, найсердечніші слова привіту передала гостям видатна письменниця Ванда Василевська.
З величезною увагою була вислухана пристрасна промова-відповідь народного артиста СРСР орденоносця А. Васадзе, поява якого зустрінута бурхливими оплесками.
— Грузинська делегація щаслива, що може передати братський більшовицький привіт трудящим Львова.
— Ми з схвилюванням стежили за діями героічної Червоної Армії, яка подала руку братської допомоги вам, трудящим Західної України, що стогнали під панським чоботом. І ось ми серед вас. Приїхали сюди у Львів, щоб поділитися своїми досягненнями, щоб познайомитися з першими кроками вашого вільного життя.
Свою темпераментну промову Васадзе закінчує українською мовою.
— Хай живе квітуча Радянська Україна! Хай живе бойовий керів ник українських більшовиків Микита Сергійович Хрущов!
А потім грузинською мовою:
— Хай живо наш рідний батько — великий Сталін! "Ваша!"
Могутнє "Ура", "Ваша" вкрило заключні слова тов. Васадзе.
***
18 листопада увечері відбувся прийом гостей — представників грузинського народу. Прийом був організований облвиконкомом і обкомом КП(б)У.
О 9 годині в сесійному залі облвиконкому зібралися гості, представники партійних і радянських організацій, представники командування гарнізону, депутати Верховної Ради СРСР В. Василевська, М. Панчишин, професор Львівського університету тов. Сімович і ряд інших.
Першим вітав гостей голова облвиконкому П. А. Тимченко. Він передав палкий і сердечний привіт від трудящих звільненого краю представникам грузинського народу, який дав світу генія людства великого Сталіна. Товариш Тимченко виголошує здравицю в честь великого Сталіна. Весь зал встав. З великою силою гримить овація в честь вождя й учителя великого Сталіна: "Хай живе великий Сталін!" "Ваша!"
Виступають представники делегації квітучої сонячної Грузії тт. Г. Бікнадзе, письменник Кістанідзе, народний артист СРСР Васадзе, Хахаладзе, академік Мусхелішвілі і ряд других товаришів, які сердечно дякують за прийом, що їм був улаштований трудящими звільненого Львова.
— Ми вже перебуваємо в квітучій Україні 20 днів — говорить тов. Кікнадзе. Ми бачили велетенські досягнення в галузі народного господарства, культури і науки, що їх здобув український народ під керівництвом партії Леніна—Сталіна. Нас це радує, як і радує зараз те, що Львів, старовинне українське місто стало радянським.
Тов. Кікнадзе виголошує здравицю за сталінську дружбу народів великого Радянського Союзу, за процвітання нашої батьківщини.
Про велич Радянського Союзу, про міцну дружбу двох народів говорить В. Василевська і проф. Сімович.
Тепла, зворушлива, товариська зустріч тривала далеко за північ.
  