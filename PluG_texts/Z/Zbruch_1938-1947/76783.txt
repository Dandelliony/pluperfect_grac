◦ ◦ ◦ ◦

Ню-Йорський кореспондент часопису "Дейлі Телеграф" в одному зі своїх останніх звідомлень, цитує статтю часописів Скріпс-Гаверд, де Англія гостро заатакована у зв'язку з її виступом у Північній Африці. Там сказано, між іншим, таке: "Впливова частина контрольованої Англією преси повела партизанську війну проти Айзенгауера, яка не припинилася й досі. Ця війна підкопує становище ЗДА і західніх потуг в цілій Північній Африці. Це справді ганебна закулісова гра".
Ню-Йорський кореспондент "Дейлі Мейл" 8-го лютого пише, що урядовий Вашінгтон пізнав терор розміри небезпеки від підводних човнів. Високі вашінгтонські державні достойники заявляють, що підводні човни — це для Німеччини карта тріюмфу в тій війні, яку вони з великою спритністю все наново викидають, без того щоб союзники могли їм в цьому перешкодити.
У рямцях дискусії довкола закону про позичку й оренду заявив міністер фльоти Нокс, що до кінця 1942-го року в американських корабельнях зремонтовано або відновлено 246 воєнних кораблів. Кошти цього доходять до 170 міліонів долярів. Якщо до згаданих воєнних кораблів додати ще й торговельні кораблі, про які адмірал Лєнд говорив, що впродовж 12-ти місяців американські корабельні відремонтували 1.482 одиниці. одержимо картину перевантаження американських корабелень ремонтами кораблів.
Згідно зі звідомленням часопису "Дейлі Експрес", адміністратор закону позики і винайму, Стетініюс, признав в північно-американській палаті репрезентантів, що від замкнення японцями бірманського шляху постачання воєнним матеріялом чункінського Китаю сталося надзвичайно "пекучим".
В північноамериканському конгресі внесено проєкт закону про заведення обов'язкової воєнної служби праці. Крім мужчин будуть притягнені до праці також і всі жінки між 18 і 50-тим роком
Часопис "Таймс" приніс вістку, що совєтський амбасадор передав британському урядові формальну ноту протесту у зв’язку з пошкодженням — як ми це вже повідомляли — поставленого в Файнес Бері бюсту Леніна.
Фінансування війни в Японії
ТОКІО, 18 лютого. Японський міністер фінансів Кайя подав до відома, що японський національний прибуток в біжучому обрахунковому році підвищено на 5 міліярдів єн, значить до більш-менш 50 міліярдів єн, 30 мліярдів єн національного прибутку, значить біля 2/3, припадає на прилюдні видатки, 15 міліярдів залишається для цивільних потреб. Як заповів міністер фінансів, з уваги на скріплені воєнні зусилля Японії, недопустимі дальші обмеження засобів споживання. Під теперішню пору японський дохід з підвищених податків дає яких 7 міліярдів, до цього доходять ще 23 міліярди збільшених ощадностий.
Також в Африці! 
Командування повітряних сил підпорядковано американцям
СТОКГОЛЬМ, 18 лютого. — Факт, що англійських військових командувачів підпорядковано американцям, характеризує взаємини між західними плютократами. Таксамо, як на підставі рішень із Касаблянки головнокомандуючих британськими арміями в Північній Африці підпорядковано генералові ЗДА Айзенгаверові, та підпорядковано тепер командувача повітряних сил у Північній Африці, віце-маршала летунства Кенінггена, американцеві Шпацові генерал-майорові. Шпац був дотепер командувачем повітряних сил ЗДА в Англії. Його перенесено до штабу Айзенгавера, а на його місце в Англії вступив генерал-майор Р. А. Ікер.
Верховне Командування Німецьких Збройних Сил повідомляє:
У західно-кавказькій верховині і в районі Краснодару ворожі наступи не мали успіху. Підчас власного наступу на південь від Новоросійська відкинено ворога назад на побережжя.
Між Озівським морем і районом на південний схід від Орла тривали завзяті бої. Наші війська покинули місто Харків, знищивши пляново важливі воєнні споруди. На південь від міста німецькі танки розбили у протинаступі ворожий полк. Летунство атакувало наворотами ворожі пробойові відділи та маршові колони в районі довкола Харкова.
Численні наступи й удари в районі на північ від Курська заломились при високих втратах ворога.
В оборонній битві на південь від Ладозького озера наші війська відбили знову большевиків, які намагались безуспішно вдертись у німецькі становища. Ворог втратив знову 38 танків і мав великі, криваві втрати.
У Північній Африці продовжуються успішно наступальні дії, ведені від кількох днів. Летунські ескадри встрявали у наземні бої й нанесли ворогові дошкульні втрати у важкій зброї та змоторизованих поїздах.
На водах на захід від Альжиру ескадра німецьких бойових літаків затопила транспортний корабель на 8.000 брт. і пошкодила поцілами бомб ще один корабель тієї ж величини. На Егейському морі німецький ловець підводних човнів зістрілив із-поміж трьох торпедних літаків 2, а третій пошкодив так важко, що можна вважати його втраченим.
Перед Норвезьким побережжям прибережна батерія воєнної фльоти затопила низкою поцілів ворожий підводний човен, коли він безуспішно заатакував німецький конвой.
Окремі британські літаки скинули безпланово бомби підчас турбувальних налетів, проведених останньої ночі над західно-німецьким районом.
Швидколетні німецькі бойові літаки заатакували вдень прибережні місцевості в південній і в південно-східній Англії, як теж сторожеві човни на прибережних водах. 