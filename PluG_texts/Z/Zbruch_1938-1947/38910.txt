◦ ◦ ◦ ◦ ◦ ◦ ◦

Чутки про передбачувану відставку Лебрена
БЕРЛІН, 11. (ТАРС). Німецьке інформаційне бюро повідомляє з Женеви: "Тут ходять чутки, що президент французської республіки Лебрен має намір подати у відставку і буде змінений маршалом Петеном. Гадають, що у Франції мають намір створити тріумвірат: Лаваль—Марке—Вейган. Досі ці чутки ще не підтверджені у Віші.
Газета "Пті Дофінуа" пише, що після того, як національні збори постановили надати Петенові надзвичайних повноважень, він зосередив у своїй особі владу голови держави і голови уряду, що не суперечить конституції 1875 року, в якій спеціально не передбачені функції голови ради міністрів".
Становище безробітних в США
В США налічується коло 12 міліонів безробітних. За даними газети "Піплс Уорлд", в Санфранціско з кожних 100 робітників 52 безробітні, в Бірмінгамі (штат Алабама) — 47 і в Толедо — (штат Огайо) — 45. Багато безробітних так виснажені, що неспроможні вже працювати. Наприклад, в Лос-Анжелосі при медичному огляді 6.900 безробітних встановлено, що 2.600 з них, або 40 проц., потребують відновлення сил, перш ніж вони могли б пристулити до роботи.
Американська робітнича преса сповнена повідомленнями про трагічне становище багатьох десятків тисяч безробітних. В Сан-Франціско недавно покінчив самогубством, кинувшись з мосту в затоку, артист Трікасо, який був безробітний протягом двох років. Буржуазна ж преса абсолютно замовчує становище безробітних.
Американські повідомлення про засідання французських національних зборів
НЬЮ-ЙОРК, 11. (ТАРС). Як повідомляє цюріхський кореспондент агентства Юнайтед Пресс, французькі національні збори у Віші 569 голосами проти 80 схвалили резолюцію, яка була внесена Лавалем і яка надає Петену "повноту влади", для обнародування нової конституції, однак опозиція добилась внесення в резолюцію поправки, яка передбачає, що "ця зміна конституції повинна бути схвалена французським народом і обговорена народними представниками, яких ще мають обрати". Кореспондент заявляє, що нова конституція буде предметом плебісциту. Далі кореспондент вказує, що на засіданні парламенту Ерріо виступив з промовою, в якій захищав уряд Даладє.
В зв'язку з опозицією в парламенті щодо урядових заходів, заявляє кореспондент, є повідомлення про те, що Петен, можливо, буде зміщений з свого поста. Вказують, що можливим наступником Петена буде Фланден.
Кореспондент агентства Ассошіейтед Пресс повідомляє з Віші, що список відсутніх депутатів і сенаторів, в тому числі Даладьє, Мамделя і Капмінкі, був зачитаний на засіданні національних зборів при обурливих вигуках по адресу цих осіб. Слід за тим вистудив Ерріо, який захищав своїх колишніх колег.
Збільшення американського військово-морського флоту на 70 процентів
НЬЮ-ЙОРК, 11. (ТАРС). Як передає агентство Юнайтед Пресс з Вашінгтона, сенат схвалив законопроект про збільшення американського військово-морського флоту на 70 проц. і збільшення морської авіації до 15 тис. літаків. В результаті здійснення цієї програми американський військово-морський флот повинен в найближчі 6 років збільшитись на 200 воєнних кораблів загальною тоннажністю в 1.325 тис. тонн і доповнитися допоміжними суднами загальною тоннажністю в 100 тис. тонн.
Палата представників вже схвалила цей законопроект.
Мінування району Оркнейські острови — Гренландія
ЛОНДОН, 11. (ТАРС). Агентство Рейтер передає комюніке англійського морського міністерства, в якому говориться, що весь район, який простягається від Оркнейських островів через Ісландію і до Гренландії, мінований. Цей захід проведений для того, щоб зробити більш рискованою спробу Німеччини вдертися в Ірландію або західну Англію з боку Скандінавії.
Прибуття болгарського посланика п. І. Стаменова
11 липня в Москву прибув новий надзвичайний посланик і повноважний міністр Болгарії п. І. Стаменов.
На центральному аеролорті п. І. Стаменов був зустрінутий завідуючим протокольним відділом НКЗС тов. В. Н. Барковим і складом болгарської місії в Москві на чолі з повіреним у справах п. Тілевим.
Зведення італьянського командування
БЕРЛІН, 10. (ТАРС). Німецьке інформаційне бюро передає таке зведення італьянського командування: "8 липня італьянські розвідувальні літаки виявили, що англійські морські сили, поділені на три групи, в складі кількох лінкорів і авіаносців, ішли на захід між Крітом і побережжям північної Африки. Пізніше командир італьянського підводного човна повідомив про потоплення ворожого есмінця. Італьянська авіація негайно покинула свої бази і цілий день провадила атаки ворожих кораблів. Кілька англійських кораблів серйозно пошкоджені. Гадають, що один з англійських кораблів, мабуть, лінкор, потоплений. Всі італьянські літаки повернулись на свої бази, за винятком одного літака, якому довелось зробити вимушену посадку в Греції.
9 липня нашому флотові вдалося ввійти в зіткнення з флотом противника в Іонічному морі. Великі авіазагони підтримували дії нашого флоту. Після короткого і запеклого бою противник відійшов в південно-східному напрямі. Пошкоджений італьянський корабель. З італьянської сторони налічується 29 убитих і 69 поранених. Не зважаючи на велику активність англійської зенітної артилерії, італьянські повітряні сили переслідували противника до вечора. В деякі англійські кораблі влучили бомби великого калібру. Потоплений наш есмінець "Зеффіро". Екіпаж врятований. Один з наших підводних човнів і три літаки не повернулись на свої бази".
Дії англійської авіації
ЛОНДОН, 11. (ТАРС). Агентство Рейтер передає комюніке англійського міністерства авіації, в якому говориться, що в ніч з 9 на 10 липня англійські літаки бомбардували доки в Вільгельмсгафені і Бремені, товарні склади в Рурі, нафтоперегонний завод в Мангеймі і аеродроми в Боркумі (Німеччина), а також аеродроми в Текселі, Схіпхолі і Ваальхавені (Голландія). Всім об'єктам, які зазнали бомбардування, заподіяні пошкодження. Англійські літаки благополучно повернулися на свої бази. 