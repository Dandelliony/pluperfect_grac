◦ ◦ ◦ ◦

Доповідь про "Березіль". Сьогодні, в суботу, 16 травня, в год. 6.30 вечором відбудеться в Українському Літературно-Мистецькому Клюбі, вул. 29-го Червня ч. 10 доповідь режисера колишнього Харківського Театру "Березіль", п. Осипа Гірняка п. н. "Харківський Театр "Березіль" і українська драматургія в роках 1922—1933". Правління Клюбу запрошує членів мистецьких Спілок і прихильників мистецтва.
Запотребування на акторів. Незайняті професійні актори(ки) зголосяться у власному інтересі до 16-го травня ц. р. в часі від год. 11-ої до 13-ої в Театральному Кабінеті Інституту Народної Творчости у Львові, вул. Францішканська ч. 7. Голоситися можуть виключно професіонали, а саме: 1) Драматична героїня (сопран), 2) артистка (альт), 3. субретка, 4) епізодична артистка, 5) амант (тенор), 6) артист (баритон або бас), 7) характеристичний артист та 8) епізодичний артист. Особисте зголошення та посвідки артистичної праці конечні.
Виступ бандуристів. Післязавтра, в понеділок, 18-ого травня, в часі від год. 10.30 до 11 Львівська Радіовисильня передає виступ капелі бандуристів у складі: Степан Ганушевський, Симон Ластович, Юрій Сінгалевич, Зиновій Штокалко та Володимир Юркевич.
Кінні перегони. Сьогодні, в суботу, 16 травня, в год. 15.30 відбудуться кінні перегони на стадіоні на Персенківці. Перегони відбуватимуться там теж завтра, в неділю, 17 травня, в цій же годині.
Переселено 15.000 дітей. Відділ Суспільної Опіки Українського Центрального Комітету повідомляє, що до 15 травня ц. р. переселено з нірських околиць на Опілля і Поділля понад 15000 дітей: з того переселено з Бойківщини і Підгіря 10.407 дітей, з Гуцульщини 1.905 дітей, із Лемківщини 79 дітей, підводами внутрі повітів 2.617 дітей. У найближчих двох тижнях буде переселено ще 10.000 дітей. Усіх дітей до переселення зголошено коло 35.000, зате вільних місць для дітей зголошено покищо тільки 25.000. Тому переселення більшої кількости дітей понад 25.000 (в тому й потребуючих дітей із міст) залежатиме від податкового добровільного зголошення вільних місць серед свідомого й жертвенного українського селянства Опілля і Поділля. Закликаємо кожного українця, який хоче помогти українській дитині, негайно зголоситись до свого Окружного Комітету або Делегатури. 