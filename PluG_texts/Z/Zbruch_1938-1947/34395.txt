Розвиток цегельної промисловості. — Курорти західних областей України

Розвиток цегельної промисловості
У Львові й області є 17 цегельних і черепичних заводів, які об'єднує республіканський трест "Главцегла". Після націоналізації заводів виробіток продукції на багато підвищився. На 1940 рік заплановано виробити 42.800 тисяч штук цегли, 2.500 тис. штук черепиці та 15.000 тонн гіпсу.
Для виготовлення цегли і черепиці використовується місцева сировина. На бетонні заводи дефіцитний матеріал завозиться з Здолбунова та інших міст. Для дальшого розвитку цегельної промисловості в цьому році буде вкладено 800 тисяч карбованців на реконструкцію заводів, придбання машин, будівництво гуртожитків і інш.
До керівництва цегельними заводами прийшли нові люди з рядових робітників, які раніше терпіли злидні, були без роботи. Наприклад, директором Снопківського заводу висунутий робітник т. Вирка, Стрийського — т. Лунь, Щирецького — т. Белей.
За останній час значно виросла заробітна плата робітників. Робітники цегельних заводів забезпечені спецодягом, гуртожитками та інш. Курорти західних областей України
Курорти західних областей України діяльно готуються до літнього сезону. На базі дрібних і приватно-капіталістичних пансіонатів і санаторій, які розміщені біля багатих мінеральних джерел у мальовничих місцевостях, створюються на цілком нових засадах великі соціалістичні курортні центри.
Серед них — курорти, які мають великі перспективи — універсальний курорт у Трускавці, протитуберкульозні санаторії у Татарові й Ворохті, шлунково-кишечні — в Моршині, противоревматичні — в Горинці, Любені Великому, Немирові, Шклі й інші.
На переустаткування курортів асигновано 10 міліонів карбованців. До багатьох курортів завозиться радянське медичне устаткування, апаратура. Організовуються нові лабораторії, рентгенівські кабінети, електролікувальні кабінети, фізкультурні зали, майданчики. Сто лікарів проходять зараз у Львові курси радянської курортології. Влітку цього року будуть працювати понад 20 санаторій на 4—5 тисяч ліжок і ряд пансіонатів. До травня передбачається відкрити великий дитячий курорт у Заліщиках. Цього року він обслужить понад 600 дітей. У квітні відкриються 2 курорти в Моршині на 340 ліжок і 2 в Трускавці.
Розгорнув роботу санаторій на 160 ліжок у Ворохті. Серед тих, що лікуються тут, немало робітників, інтелігентів, які одержали путьовки через обкоми профспілок. Серед них — робітниця фабрики гільз (кол. "Аїда") т. Лєонора Грос, яка захворіла на туберкульоз за 19 років каторжної роботи на капіталістичних підприємствах, молода робітниця цієї ж фабрики — комсомолка Вінклер Сабіна, кравець Грінберг, учитель Дух, артистка Збежовська, селянин з села Марківці, Коломийського району — Іван Харечко і інші. 