Постачальники браку. — Фокусники з швейної фабрики

Постачальники браку
Близько десяти баз має львівський міськпромторг. Всі вони заповнені різноманітними товарами, доброякісними і красивими. Але майже в кожній базі є куток, завалений браком. Жаль і обурення викликають купи черевиків з доброї шкіри, але абсолютно непридатних до вживання, поламаних флаконів з дорогими духами, суконних костюмів з дірками тощо.
І постає питання — хто це робить, чиї ворожі руки псують дорогоцінну продукцію? Вичерпні відповіді на ці запитання ми знайшли в численних актах, складених на базах.
14 липня міськпромторг одержав партію клійонки на 29.354 крб. "Товар потрібний, ходовий і, мабуть, доброякісний, бо надісланий базою текстильзбуту, там його перевіряли". Такими думками тішили себе в міськпромторзі. Але радість тривала недовго. Почали розпаковувати клійонку. Яке розчарування... Кусок довжиною в 23 метри з чітким штампом "І сорт" виявився цілком зіпсованим. Може це випадково, може зіпсований один тільки кусок? Але ні. Браку в цій партії виявилось на 6.329 крб. І всюди красувався тої же штамп: "І сорт".
Минуло кілька рів. 22 липня база текстильзбуту надіслала другу партію клійонки на суму 19.719 крб. Близько 40 процентів всього товару було цілком непридатним для  продажу.
Постачальник явного браку — фабрика їм. Нота (м. Кунцево, Московської області). А Львівська міжобласна база текстильзбуту (директор т. Петров) не виконує своїх прямих функцій. Замість того, щоб уважно і дбайливо перевіряти весь одержуваний товар, база перетворилася в якийсь передавальний пункт і розподіляє продукцію між торговими організаціями, навіть не розпаковуючи її.
Артіль ім. 24 березня недавно одержала сукно неприпустимо низької якості. Не зважаючи на те, що для всіх, в тому числі і для голови артілі тов. Букіної, була ясною непридатність цього матеріалу, з нього все ж таки пошили чоловічі костюми і направили до міськпромторгу. І тепер, вже понад місяць, ця бракована продукція на суму близько 13 тисяч крб. лежить без руху в складі.
Широко відома своїми виробами артіль "Червоний хімік" (голова тов. Мейдман). Вона систематично поставляє торговим організаціям недоброякісну продукцію. Ось і зараз на базі лакофарб міськпромторгу зберігаються "зразки" продукції "Червоного хіміка". Це — паста для підлоги, яка має вигляд звичайної води, паста для взуття, в якій знайдено старі свічки. До речі, артіль, "турбуючись" про інтереси споживача, присилає цю пасту в упаковці не менше 5 кілограмів. Запасайся на 5 років, а не хочеш — не купуй!
Бракороби, які нехтують інтересами споживачів, які пускають на вітер державні кошти і псують сировину, повинні бути суворо покарані.
Рейдова бригада: П. Євіна, С. Маслов. Фокусники з швейної фабрики
Керівники 1-ої швейної фабрики вміють робити різні фокуси.
Одержали вони понад 3000 метрів білостоцької мануфактури. Не розбракували її. (Між іншим, більш ніж дивне розпорядження про нерозбраковання дали заступник наркома текстильної промисловості СРСР тов. Хазан і заступник наркома торгівлі СРСР тов. Чунін). Насправді, сировина є позасортна. На кожному її метрі навіть не фахівець може помітити всякі дефекти.
Але це адміністрацію зовсім не турбує, вона дає шити з цього матеріалу костюми і пальто. Та й не аби які, а першого сорту... Таємниця проста. За планом треба випустити 80 процентів першосортної продукції. От директор фабрики і знаходить вихід. На ярликах костюмів, зроблених з бракованої сировини, він наказує писати: "1 сорт".
Фабрика на такій простій операції не терпить. А що споживачі за несортний товар переплатять, це керівників фабрики мало обходить.
Відсутність огляду сировини, яка видається з складського приміщення на виробництво, теж є причиною багатьох дефектів в готовій продукції. Сировина і досі оглядається тільки на руках настільником у закройному цеху. Рами для цього немає.
Отже, на виробничі операції пускають брак. Нема чого дивуватися, що після цього брак і виходить.
Недоробленість і незакінченість пошиву теж часте явище. В одному костюмі можна відрізнити два відтінки кольору. Або поли пальто криво пошиті. Або дірка на гудзик замала і не доведеться власникові пальто застібатися...
Така "продукція" до липня безпосередньо здавалася в магазини. Адміністрація фабрики була спокійна. Правда, на недобру якість її виробів скаржились працівники універмагу. Але це був тільки... один факт. Більше скарг, заявляють керівники, не надходило.
З липня швейні вироби почала приймати база Головзбуту. І за один тільки місяць довелося повернути фабриці "продукцію" на суму близько 200 тисяч карбованців.
Та ще більший процент бракованих виробів не приймають браківники по цехах. З 1803 дитячих пальто — забраковано 450. Найбільше браку дає цех пошиву чоловічих костюмів. На 1696 штук — 1532 костюми недоброякісні!
Цей стан нарешті стривожив адміністрацію фабрики. Кількох бракоробів покарано, одного начальника цеху віддано під суд. Встановлено технічне описання виробів і табелі їх мір. Але все таки брак ще становить від 15 до 50 процентів продукції. Справжньої боротьби з бракоробами нема. Окремі начальники цехів і браківники часто їх покривають. В листки обліку бракованих виробів не вписують прізвищ бракоробів, передаючи їм роботу назад на перероблення. Через те важко викривати бракоробів.
Так само недостатній міжопераційний контроль. Поки не буде запроваджено суворої і точної перевірки виконання кожної деталі підчас роботи, доти брак буде заливати виробництво.
Неподобства діються на базі Головзбуту. Завідуючий тов. Сараб безвідповідально ставиться до схоронення продукції. Вона в нього валяється просто на підлозі, зім'ятий товар так і продається покупцеві.
Рейдова бригада: С. Васільєв, І. Гітрай, В. Кручкевич. 