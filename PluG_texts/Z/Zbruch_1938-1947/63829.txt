◦ ◦ ◦ ◦

На півострові Керч продовжував ворог свої безуспішні наступи. Знищено дальших совєтських танків. У пристані фортеці Севастополь потопили пікуючі літаки торговельний корабель у 4.000 рбт. і пошкодили один великий танкер так важко, що слід рахуватися з його знищенням. Цільні попадання бомб спричинили великі спустошення у корабельних верстатах, в електрифікаційній централі, як теж у складах пального.
У Донецькому басейні, як теж у середньому і північному відтинку фронту відкинено дальші наступи совєтів. Під час наших успішних наступів мав ворог великі, криваві втрати.
Важка артилерія обстрілювала з добрим успіхом важливі під воєнним оглядом споруди Ленінграду.
В часі від 13-го до 20-го березня втратила совєтська повітряна фльота 386 літаків, з цього знищено 298 у повітряних боях, 14 зістрілили протилетунські гармати, решту знищено на землі. В тому самому часі втрачено на східному фронті 22 власні літаки.
На Мальті німецькі штурмові літаки в безупинних атаках вдень і вночі обкинули розривними бомбами тяжкого і найтяжчого калібру летовище Ля Венеція і пристань Ля Валєтта. В повітряних боях над островом і в Північній Африці втратив ворог 5 винищувачів.
Німецькі підводні човни затопили біля берегів Америки і Західної Африки 6 ворожих торговельних кораблів, разом у 35 тисяч рбт., як теж один прибережний сторожевий корабель воєнної фльоти ЗДА.
На водах біля Англії потопили німецькі літаки з конвою кораблів один транспортний корабель у 4.000 рбт. Ще один великий торговельний корабель був сильно пошкоджений бомбами.
Італійське воєнне звідомлення з п'ятниці таке: Зудари розвідувальних відділів були на схід від Мекілі. Британські бомбовики, які налетіли на одно летовище, були заатаковані ескадрою ловецьких літаків та примушені до відвороту. Пострілено одну машину Кертіна, а ряд дальших поцілено вогнем скорострілів. Сильні відділи італійського та німецького летунства знову бомбардували летовища у Гальфарі та Ля Валєтту, де знищено на землі 2 літаки, а третій у повітрі.
Німецькі літаки обкинули бомбами чорноморський порт Новоросійськ. Бомбардовано також форти Севастополя.
Бюджетовий рік в Англії покінчився недобором 9,6 мільярдів фунтів. Та податки підвищено.
Японія бореться за перемогу над ворогами.
ТОКІО, 21 березня. — На честь прем'єра Манджурії Хана Хіночуї видали військові прийняття. Прем'єр і міністр війни Тойо виголосив промову.
ШОНАНКО, 21 березня. — Перехід проводу воєнними справами Австралії в руки американців спричинить повну зміну вишколу австралійського летунства. Австралійських летунів мають включити до американських одиниць, щоб тим робом, могли здобути летунське знання. У зв'язку з тим слабне число австралійських летунів, яких вислано до Канади, щоб перевишколитися згідно з британськими програмами.
ШАНГАЙ, 21 березня. — Агенція Домеї повідомляє з Рангуна: Вевель і Чан-Кай-Шек закидають собі взаємно вину за поразку на фронті Бірми.
ТОКІО, 21 березня. — Японська преса повідомляє, що боротьба з Англією і ЗДА щойно зачинається.
ТОКІО, 21 березня. — Як повідомляє "Йоміюрі Шімбун", в ході боротьби за острів Тімор дійшло 12 березня на захід відділі до більших бойових дій, в яких знищено ворожі сили. 