◦ ◦ ◦ ◦

Між Болгарією і Фінляндією заключено господарський договір на один рік. Фінляндія доставляє целюльозу, папір, папу, сірники й нитки, а Болгарія головно сирий тютюн. Виміна товарів підвищується з 37 на 97,5 міліонів фінських марок.
Небезпека від підводних човнів в Мексиканському заливі зросла так сильно, що в мексиканських пристанях майже зовсім припинився корабельний рух. Таку вістку приносить часопис "Ню Йорк Таймс" з столиці Мексика. Вже від довшого часу домагаються мексиканці в ЗДА транспортних кораблів та інших сторожових човнів.
В Бомбаю оголошено урядово вістку про затоплення британського корабля "Сіті оф Паріз", містоти 10.908 брт. Корабель служив для перевезення військ. Його затоплено на Індійськму океані. На його покладі були війська 7-ої британсько-індійської армії та 60 британських старшин.
У Токіо відкрили летунську виставу. На цій виставі японці подивляють між іншим сотню моделів німецьких летунських машин Мессершмітта, Гайнкля, Юнкерса та інших. 60 великих світлин з'ясовує історію німецького летунства, вишкіл німецьких летунів та їх успіхи підчас першої і другої світової війни.
Ройтер повідомляє, що республіканський кандидат Девей обраний губернатором Ню Йорку. Згідно із повідомленнями часопису "Ню Йорк Дейлі Мірор" усі державні становища в Ню Йорку обсаджені республиканськими кандидатами.
Японці висадили нові війська на острові Гвадальканар в архіпелагу Соломона. Повідомляє про це англійське радіо, додаючи, що ці японські війська вичалили на схід від летовища, за який йдуть завзяті бої. Воєнна ситуація на острові Гвадальканар так дуже загострилася, що морське міністерство з Вашингтону видало приказ усім воєнним кореспондентам покинути Гвадальканар.
У Китаю сталася така катастрофа повені, якої тамошні люди, привиклі до стихійних нещасть, не памятають від 50 років. У північній частині провінції Шанаі повінь з такою силою залила край, що цілі села просто щезли із поверхні землі.
В Анатолії у Туреччині був знову землетрус. Він заподіяв у кількох сільських повітах Анатолії великі шкоди. Людських жертв не було. Цей землетрус засягнув і Стамбул.
Цьогорічний збір олію, який перевели в Швеції з новозаложеної годівлі олійних рослин, досяг 7.000 тон. Таким робом цьогорічний збір є в троє більший, як минулорічний і в 20% покриває запотребування Швеції своєю власною продукцією. Цей збір перевишає минулорічний не тільки під оглядом якости, але також і під оглядом кількости.
Вивласнені 130.000 моргів з колишніх жидівських маєтків в Мадярщині будуть приділені тепер відзначеним мадярським воякам. Пороблено вже підготовчі заходи. Частина призначених до розділу обширів буде тимчасово виарендована хліборобам, аж до визначення їхніх остаточних власників.
У Фунчалі витягнено на беріг 85 зацілілих вояків, які належали до конвою, що їх знищили німецькі підводні човни біля Канарійських островів. Можна числитися з прибуттям дальших врятованих.
Японський президент міністрів генерал Тойо заявив з нагоди відкриття нового міністерства для Великої Азії, що Японія буде робити дальші офензиви, щоб здобути перемогу. 