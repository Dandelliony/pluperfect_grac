◦ ◦ ◦ ◦ ◦ ◦ ◦

Розгул французської реакції
БРЮССЕЛЬ, 21 листопада. (ТАРС). У зв'язку з опублікуванням в Парижі двох нових законів додатково повідомляється, що перший з них дає право префекту департамента виселяти осіб, які будуть визнані "загрозливими для національної оборони і для внутрішньої безпеки країни". Ці особи за пропозицією воєнних властей можуть бути використані на примусових роботах. Другий закон говорить про те, що дисциплінарні стягнення за комуністичну пропаганду не повинні погоджуватися.
ЛОНДОН, 21 листопада. (ТАРС). Парижський кореспондент газети "Таймс" повідомляє, що "французська поліція влаштовує справжнє полювання за комуністами. Тільки за 18 листопада було арештовано багато комуністів, серед яких кілька муніціпальних радників. Крім того був проведений обшук в ряді приміщень, в тому числі в приміщенні колишнього голови ліберальної ради департамента Сени".
Новий кабінет міністрів у Литві
КАУНАС, 21 листопада. (ТАРС). Сьогодні в Литві сформовано новий кабінет міністрів. До складу кабінету війшли: прем'єр-міністр Меркіс, віце-прем'єр — Бізаускас, міністр закордонних справ —- Урбшіс, міністр оборони — Мустейкіс, міністр внутрішніх справ — Скучас, міністр юстиції — Тамошайтіс, міністр освіти — Іокантас, міністр шляхів сполучення — Масілюнас, міністр фінансів — Гальванаускас, міністр землеробства — Ауденас. З старого складу кабінету до уряду війшли міністри: Бізаускас, Урбшіс, Мустейкіс, Скучас і Тамошайтіс.
Сьогодні вечері відбудеться перше засідання уряду нового складу.
Заворушення в місті Суккуре (Індія)
ЛОНДОН, 21 листопада. (ТАРС). За повідомленнями кореспондента агенства Рейтер з Карачі в місті Сукмуре (провінція Сінд) відбуваються великі зворушення. Між індусами і мусульманами, а також між населенням і поліцією часто відбуваються сутички. По всьому місту розставлені воєнні пости. 20 листопада до міста прибули додаткові війська. Якщо становище не поліпшиться, місто буде оголошено у воєнному становищі.
Закінчився VI пленум ЦВК Гоміндану
ЧУНЦІН, 21 листопада. (ТАРС). Сьогодні закінчився VI пленум ЦВК Гоміндану. На останньому засіданні прийняті рішення про зміни в складі уряду і центральних органів Гоміндану. Одночасно пленум прийняв маніфест.
Президентом виконавчої палати Китаю обрано Чан Кай-ші, його заступником Кун Сян-сі.
Рішенням пленуму до складу президії ЦВК Гоміндану введено 5 представників палат. Генеральним секретарем ЦВК Гоміндану обрано Я Чжун-цан.
Китайському населенню, що перебував в прифронтовій смузі і у тилу ворожої армії надіслана телеграма, в якій говориться:
Основа нашої перемоги вже закладена. Потрібно підсилити війну для того, щоб остаточно вигнати ворога.
Важливішим політичним рішенням пленуму є постанова про скликання у 1940 році Народних Зборів. Цим здійснюється завіт Сун Ят-сена. Прийнято також рішення про реорганізацію місцевих адміністративних управлінь. Обидва рішення є величезним кроком у дальшому розвиткові демократії в країні.
По всіх колах китайської громадськості робота VI пленуму ЦВК Гоміндану розцінюється як показник укріплення внутрішнього єдинства. 