В прокуратурі м. Львова.

Прокуратурою м. Львова притягнено до карної відповідальності за законами військового часу осіб, які систематично займалися грабунками і розкраданням матеріальних цінностей, що належать культурно-громадським організаціям та громадянам м. Львова.   Серед них: Вереш Т. К., який працював при німцях в театрі ім. Лесі Українки. Під час боїв за Львів він зірвав в театрі паркетну підлогу на площі 35 кв. м. і повіз до власної квартири. Вереш також украв з театру 78 контактів з вимикачами, 17 фаянсових умивальників та інші речі.   Щербицький З. Р., який з двома озброєними грабіжниками 28 липня ц. р. вдерся на квартиру громадянки Башук і пограбував у неї мануфактуру, взуття, вбрання та інші речі.   Гудзь Г. П., який в ніч на 31 липня ц. р. вдерся з двома озброєними автоматами особами до квартири гр. Галинської і, погрожуючи зброєю, забрав належні Галинській речі домашнього вжитку і 50 кг. борошна. Крім того Гудзь разом зі своїми співучасниками виломив вночі замок у квартирі гр. Mіга і пограбував її.   Слідство по всіх цих справах закінчено. Мародери-грабіжники Вереш, Щербицький, Гудзь та інші днями стануть перед судом і будуть суворо покарані за законами військового часу.   Вільна Україна   