Промова премієра Карпатської України.

Нині, у пятницю в год. 22.10 виголосить перед мікрофоном промову премієр о. А. Волошин. Будуть її передавати словацькі радіовисильні: Братислава, Банська Бистриця і може Кошиці.
Бритійська палата льордів рішила ввести в життя анґльо-італійський договір.
Палата льордів покінчила дебату над урядовим внеском, щоб увести в життя анґльо-італійськнй договір. Внесок принято 55-ма голосами проти 6-ох.
Йорґа не дає за виграну.
Як подає ПАТ, в Букарешті відбулися збори центрального комітету ліги культурної єдности румунів під проводом проф. Йорги. Вони ухвалили резолюцію з домаганням прилучити до Румунії Частину Карпатської України, яку заселюють румуни.
Німеччина дістала місто Девін під Братиславою.
Німеччина дістала від Словаччини місто Девін на лівому (північному) березі Дунаю, під Братиславою.
Вибори президентських елєкторів на Литві.
В пятницю відбулись на Литві вибори елєкторів, що виберуть президента держави. В елєкторських виборах візьме участь 3.970-ох представників територіяльної самоуправи. Вони виберуть 128-ох елєкторів, які 14. ц. м. виберуть президента.
Теперішній президент Сметона має вигляди на новий вибір.
Новий режім.
На Литві скасовано воєнний стан, що триває 12 років. З огляду на те звільнено з концентраційних таборів вязнів, яких туди вислала військова влада. Цивільні суди переймуть усі справи за винятком шпигунських і військових.
Туреччина розбудовує воєнну фльоту.
Як подають офіційно зі Стамбулу, турецька адміраліція замовила в Анґлії 3 контрторпе донці та 4 підводні човни.
Премієр Словаччини іде до Риму.
Прем. о. Тісо виїде в найближчих днях до Риму, щоб зложити візиту у Ватикані.
Чи Фінляндія визнала еспанський національний уряд.
У четвер фінляндська ранішня преса принесла вістку, що Фінляндія визнала уряд з Бургосу. Зате пополудневі часописи твердять, що Фінляндія лиш обмінялася з цим урядом представниками, але не визнала його ані "де юре", ані "де факто". 