◦ ◦ ◦ ◦

Концертне Бюро І. Н. Т. Вівторок, 22 вересня. — Звиняч: чоловічий вокальний октет під керівництвом Т. Лозинського. — Вівторок, 22 вересня. — Тернопіль: концерт солістів: баритона Дометія Йохи, сопраністки Олени Лозицької та декламатора Андрія Бендерського.
Українська радіопередача. Завтра, в середу, 23 вересня, в часі від год. 10.30 до 11-ої ранку Львівська Радовисильня передає концерт українських народних ліричних пісень у виконанні вокального октету Євгена Козака та Володимира Барановського (бас).
Краєве Свято Обжинок не відбудеться. Український Центральний Комітет повідомляє: Краєве Свято Обжинок, заповіджене на 4 жовтня ц.р., не відбудеться.
Нові назви вулиць. ЗОЛОЧІВ, 21 вересня. Вулиці Золочева одержали остаточно нові назви. Переміна назв проходила ступнево, щоб населення могло до них привикнути. На 72 вулиці міста частина була перезвана ще на початку 1942 року, решта тепер. Про нові назви інформують прохожих невеличкі білі таблички, прибиті на мурах кам'яниць на обох кінцях вулиці Серед назв, які здебільша нав'язують до положення, до вигляду чи до напрямку вулиці (нпр Річна, Зелена, Городова, Середня), є назви з історичними ремінісценціями (Козацька, Татарська, Саксонська, Вікінгів), а далі такі, як: Штрассе дер Вермахт, Горст-Вессельштр., Д-р Тодштр., Роберт Кохштр. Серед нових назв є також вулиці: Т. Шевченка і І. Франка.
Шкільні іспити у Скалаті. СКАЛАТ, 21 вересня. 31. VIII. ц р. відбулися іспити з обсягу 7 кляс народної школи в Скалаті. Зголосилося до іспиту 194 учеників, здало іспит 190. Всі учні, які здали іспити, дістануть відповідні свідоцтва та будуть мати можність вступити до фахових шкіл, де здобудуть відповідне фахове знання. 