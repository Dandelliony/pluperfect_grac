Допомога профспілковим організаціям Західної України і Західної Білорусії

ВЦРПС вирішила до перебудови професійних спілок Західної України і Західної Білорусії за виробничим принципом і обрання відповідних профспілкових органів, створити Оргбюро профспілок в областях Західної України і Західної Білорусії.
На всіх підприємствах і в установах Західної України і Західної Білорусії буде проведена реєстрація членів професійних спілок. Кожному членові спілки мусить бути видано тимчасове посвідчення, аж до обміну на професійний квиток.
З 20 листопада по 20 грудня вирішено провести вибори фабрично-заводських, місцевих, цехових комітетів і групових профорганізаторів на підприємствах і в установах Західної України і Західної Білорусії, а також вибори районних, міських і обласних комітетів профспілок. Вибори профорганів будуть проведені на основі широкої профспілкової демократії, закритим (таємним) голосуванням.
ВЦРПС зобов'язав Центральні Комітети ряду профспілок відрядити своїх працівників в Західну Україну і Західну Білорусію для надання допомоги, проведення виборів профорганів і організації профспілкової роботи на підприємствах.
Вибори делегатів на X Всесоюзний З'їзд профспілок від профспілок Західної України і Західної Білорусії будуть проведені на обласних міжспілкових конференціях.
(ТАРС). 