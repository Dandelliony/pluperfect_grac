◦ ◦ ◦ ◦ ◦

Скільки продано білетів до кіно? За інформаціями в бюрі евіденції білетів від 17 жовтня до вчорашнього дня продало у тринадцять львівських кінотеатрів 455.000 білетів на всі місця. В цьому часі на концерти продано понад 7.000 білетів. Найменше білетів продано на спортові імпрези. Від 22 жовтня до вчорашнього дня продано коло 8.000 білетів на метчі та інші спортові імпрези.
Нові назви вулиць. В дальшому перейменуванні львівських вулиць вулицю Замкнену названо Закгассе, вулицю Браєрівську Мальцгассе.
Наради. У другій половині листопада видаватиме Господарський Відділ наряди на текстильні вироби, взуття, шкіру та мило. В першій мірі одержать наряди ті, що працюють у німецькому інтересі.
Ветеринарний Уряд. Контрольори Ветеринарного Уряду у Львові переводять раз на тиждень санітарну провірку по львівських харчівнях і молочарнях. Дотеперішній стан гігієнічно-санітарних умов у цих інституціях є задовільний.
Поколений ножами. 33-літній Ціп Микола з Куликова одержав у невияснених обставинах кілька ран ножем у груди. Його перевезли до лічниці. Справою зайнялась поліція.
Вилетів із трамваю. На Бернардинській площі впав із трамваю, потручений людьми, 48-літній Володимир Романів (Пекарська 16) та сильно потовкся. Його перевезли до лічниці. 