Притемнювати вікна з заходом сонця!

Основні зміни пори притемнювання в Ґенеральному Ґубернаторстві
Львів, 13 жовтня. 
Органи влади Ґенерального Ґубернаторства подають до відома, що вводиться основні зміни пори притемнювання Ґенерального Ґубернаторства. В майбутньому всі приміщення, крамниці, всі будинки і частини будинків треба притемнювати вже з приходом сумерку, а не, як досі, з настанням темряви. Отже практично треба притемнювати всі світла, від заходу до сходу сонця. Пору притемнювання подається до відома, як і давніше, щодня в радіо і в пресі. Але незалежно від цього підкреслюється, що в майбутньому пора притемнювання обов'язує більш-менш на півтори години раніше, як досі.
На майбутнє не буде ніякого оправдання для тих, хто не виповнив свого обов'язку притемнювати світло тільки тому, що рівночасно з включуванням світла приладдя до затемнювання не було в нього якслід наладнане, хоч би і був у нього добрий намір притемнювати своє приміщення на час ночі. Тому треба дбати і призвичаїтися до того( щоб світити світло аж тоді, коли ; ми переконалися, що наше і приладдя до затемнювання в найкращому порядку.
Зокрема треба нагадати мешканцям, що особливо осінньою і зимовою порою, при коротших днях і довших ночах приписи щодо притемнювання світла треба виконувати з усією дбайливістю і докладністю. Недбалости в таких випадках не можна під ніякою умовою оправдувати. Хто притемнює своє приміщення настільки недостатньо, що світло всетаки перебиває назовні, допускається грубого злочину. На його і тільки на його рахунок треба записати, якщо справді трапивсь би налет і бомба впала би саме в його дім. З цього приводу поліційні органи, що перевіряють притемнення, накладають дошкульні кари на тих, що не додержуються розпорядку в справі притемнення. Треба мати на увазі, що припис про притемнювання — це припис виданий в час війни, який не допускає ніяких винятків.
При цій нагоді пригадується вартовим повітряної оборони їх важні завдання. І вони повинні кожного вечора особисто перевіряти, чи приписи про притемнювання виконуються дбайливо. У випадках занедбування цих приписів вартові повітряної оборони мають не лише право, але й обов'язок повідомити про це відповідну поліційну станицю. Теж саме, коли натрапляють на труднощі при виконуванні свого обов'язку. У випадку, коли доплив струму з технічних причин припинений або свідомо вилучений, треба подбати про те, щоб вилучити всі лямпи в непритемнених приміщеннях. Якщо в нас нема певности, чи ці джерела світла справді вилучені, не залишається ніщо інше, як відкрутити жарівку. Треба тямити, що світло найпевніша ціль для бомби. Тому кожний хай дбає про те, щоб після приходу сумерку світло не виходило із його приміщення.
На терені Ґенерального Ґубернаторства обов'язує від 13 жовтня по 31 грудня ц. р. така пора притемнення:
13.X.—17.Х.42 р. початок 17.15 год., кінець 06,15 год.
18.X.—24.X.42 р. початок 17,00 год., кінець 06,30 год.
25.X.—31.X.42 р. початок 16,45 год., кінець 06,45 год.
1.XI.—7.XI.42 р. початок 16,30 год., кінець 07,00 год.
8.XI.—14.XI.42 р. початок 16,15 год., кінець 07,15 год.
15.XI.—21.XI.42 р. початок 16,00 год., кінець 07,30 год.
22.XI.—28.XI.42 р. початок 16,00 год., кінець 07.30 год.
29.XI.—5.XII.42 р. початок 15,40 год., кінець 07,45 год.
6.XII.—12.XII.42 р. початок 16,00 год., кінець 08,00 год.
13.XII.—19.XII.42 р. початок 16,00 год., кінець 08,00 год.
20.XII.—26.XII.42 р. початок 16,00 год., кінець 08,00 год.
27.XII.—31.XII.42 р. початок 16,00 год., кінець 08,00 год. 