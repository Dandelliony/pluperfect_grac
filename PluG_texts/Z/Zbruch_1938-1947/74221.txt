◦ ◦ ◦ ◦

Тіловиховне назовництво. ЛЬВІВ, 10 грудня. Праця Ланки тіловиховного назовництва Референтури Тіловиховання УЦК поступила вже значно вперед. Склад Ланки доповнено двома новими членами. На останньому засіданні темою нарад було тіловиховне назовництво з ділянки приладівки. У висліді узгіднено деякі назви. Кілька запропонованих назв, щодо яких були розходження думок, відложено до дальшого опрацювання. На чергових сходинах буде обговорене назовництво в ділянках: проруху, плавання, легкої атлетики, боксу і приладівки.
Ювілей Д. Николишина. Спілка Письменників при Відділі Культурної Праці УЦК улаштовує в суботу, 13-го грудня, в год. 17 (пятій) у залі Літературно-мистецького Клюбу при вул. 23-го Червня ч. 10. з нагоди 40-літньої літературної діяльности, авторський вечір письменника Дмитра Николишина. В програмі — промова проф. д-ра Д. Лукіяновича. На вечорі будуть відчитані уривки з творів письменика.
Харчівня для учителів УУОП. Для учителів, об'єднаних в УУОП при Комітеті на Львів—місто, 10-го ц. м. відчинено харчівню в будинку Ринок ч. 10. І. пов. Обіди видається від год. 12-ої ДО 15-ої. Інформуватися Та набувати квитки на обіди в харчівні.
Масло на харчові картки. У місяці грудні видають крамниці "Маслосоюзу" на відтинки S1 і S2 по 60 г. масла на особу.
Репрезентація Львова на міжмістові приладові змагання. ЛЬВІВ, 10 грудня. Як відомо, до міжмістових приладових змагань у січні 1943 року Львів має виставити одну жіночу і одну чоловічу дружину. У склад дружин увійдуть найкращі руховики та руховички Львівських спортових товариств. Покищо завчасно подавати прізвища змагунів, що ввійдуть у склад репрезентацій, бо товариства щойно розпочали підготовку до змагань. Існує можливість виставити зі Львова дві репрезентації. Устійнення складу репрезентації Львова належить до фахового провідника руханки при Референті Тіловиховання на Львів—місто. 