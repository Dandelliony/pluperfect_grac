Арештування. — Елєктрифікація Рудок. — Такі то "добрі" дороги? — Ревізії та арештування в Городку. — Напад на кооперативу. — За знущання і побиття вязнів.

Арештування за приналежність до ОУН у Львові. Ендецьке "Слово Народове" з 9. ц. м. (ч. 320) пише: "Від кількох днів слідчі органи львівської поліції переводить ревізії й арештування між членами викритої останніми часами орґанізації ОУН. Рівнобіжно з арештуваннями ведуть енерґічне слідство. Його дотеперішніх вислідів з відомих причин не можна покищо подати до прилюдного відома."
Елєктрифікація Рудок. Від 6. ц. м. Рудки мають елєктричне світло, що населення приняло з вдоволенням. Минулого року переведено елєктрифікацію Комарна.
Такі то "добрі" дороги? На 9-ох автобусових шляхах у новгородському воєвідстві мусіли спинити автобусову комунікацію тому, що на дорогах розмоклих потворились калабані і годі було з болота витягнути порожний автобус. Автобуси їздитимуть далі, щойно як потисне мороз.
Ревізії та арештування в Городку і в повіті. В ночі з 29. на 30. жовтня ц. р. поліція перевела ревізії у службовиків маґазину Центросоюзу та інших громадян у Городку. По ревізії поліція арештувала: нач. Якубівського та службовиків Богдана Кулєя і Романа Закидальського. Крім згаданих поліція арештувала ще в неділю по тригодинній ревізії Романа Стеця, Онуфрія Когута орґанізатора Пов. С. Кр. "Р. Ш." та Михайла Янчуру з Дроздович. Причини ревізії та арештуваня невідомі. — Також по селах Городеччнни поліція арештувала кільканацять осіб, переважно молодих людей.
Напад на кооперативу в Задвірю. В четвер 3 ц. м. коло год. 23-ої вночі на кооперативу "Власна Поміч" в Задвірю, пов. Перемишляни напало 12 озброєних і замаскованих бандитів. Стероризувавши сторожа револьверами та криком "Ренце до ґури і ані слова" — примусили його мовчати. Одночасно обшукали йому кишені, забрали елєктричну ліхтарку, звязали йому назад руки і повалили па землю. На команду одного, що був убраний у береті і крикнув "біць в тафлє і замкі", бандити почали ламати двері. Крамар, який був ще тоді в кооперативі наробив крику і почав сильно бити тягарцем в двері. На його крик побудились і збіглися люди та прогнали напасників. Поліція списала протокол і мабуть веде слідство.
За знущання і побиття вязнів відбудеться незабаром розправа перед трибуналом окружного суду у Люблині проти 11-ох службовиків вязничної сторожі, які своїм знущанням і побоями довели до самогубства двох вязнів і важко поранили кільканацятьох. "Ґазета Польска" з 10. ц. м. пише, що підсудні знущалися над вязнями в нелюдяний спосіб підчас сипання валу над Вислою. Страшні відносини в карнім осередку праці тревали кілька років і справа виявилася щойно в червні ц. р., коли то справа вязниці в Люблині повідомила компетентну владу про підозрілі випадки смерти і про самогубства вязнів. Розправа протягнеться 10 днів, на якій зізнаватиме 67 свідків. 