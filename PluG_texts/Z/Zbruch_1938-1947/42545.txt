◦ ◦ ◦ ◦ ◦ ◦ ◦

Комюніке французького військового міністерства
ЛІОН, 9. (ТАРС). За повідомленням агентства Гавас, французське військове міністерство опублікувало комюніке, за яким французський уряд залишить на деякий час в рядах армії контингент класу 1938 року. Цей контингент підлягав демобілізації в жовтні 1940 року, але залишений в армії доти, поки не буде замінений рівною кількістю волонтерів. Агентство зауважує, що цей контингент становить важливу частину армії, наявність якої обумовлена договором про перемир'я.
Виробництва літаків у Канаді
НЬЮ-ЙОРК, 9. (ТАРС). Як передає агентство Канадіен Пресс з Торонто, заступник міністра національної оборони в питаннях авіації Дункан заявив, що до війни продукція авіаційної промисловості Канади оцінювалась в 1 міліон доларів на рік. Тепер в авіаційній промисловості уже розміщені замовлення на суму в 100 міліонів доларів.
Озброєні сили Франції
НЬЮ-ЙОРК, 9. (ТАРС). Як передає агентство Юнайтед Пресс, у Віші офіціально оголошено, що Франція має намір затримати на військовій службі ще на кілька місяців осіб призову 1938 р., яких раніше передбачалось розпустити в жовтні. До укладення миру, вказує агентство, французська армія налічуватиме 135 тис. чоловік. Вона матиме кавалерійську дивізію, дивізію бронетанкових військ, а також сім піхотних дивізій. В кожній з них буде по два піхотних і один артилерійський полк, на озброєнні якого будуть 155 міліметрові гармати. За межами Франції знаходитиметься французська колоніальна армія такої ж чисельності.
Шведська газета про статут Аландських островів
СТОКГОЛЬМ, 8. (ТАРС). У пере довій статті, під заголовком "Аландська конвенція", газета "Афтонбладет" обговорює значення радянсько-фінляндської угоди про демілітаризацію Аландських островів з точки зору Швеції.
Газета рішуче засуджує політику Сандлера, який всяко підтримував у свій час прагнення фінляндського уряду укріпити Аландські острови. Газета вважає, що саме в наслідок цієї політики Швеція "також брала участь в інтернаціональній грі і привернула до себе увагу".
"Угода між Фінляндією і Радянським Союзом, — закінчує газета, — має велике значення, бо вона виключає будьякі несподіванки в майбутньому. Швеція зацікавлена в даному питанні. Ми прагнули і прагнутимемо до того, щоб нейтралітет і шведський етнографічний характер Аландських островів поважалися".
Конгрес англійських тред-юніонів
ЛОНДОН, 8. (ТАРС). Вчора в Саутпорті відкрилися засідання чергового національного конгресу тред-юніонів. На конгресі присутні 650 делегатів. Голова генеральної ради тред-юніонів Холмс виступив на відкритті конгресу з промовою, в якій, як повідомляє міністерство інформації, підкреслив, що англійські тред-юніони, представлені на цьому конгресі, "зробили все від них залежне у відношенні воєнних заходів Англії." Він вказав, що англійський профспілковий рух проводить ряд заходів для ефективної організації воєнних зусиль Англії.
Висадка японських військ на острові Люгун
НЬЮ-ЙОРК, 8. (ТАРС). Агентство Ассошіейтед Пресс повідомляє, що, за наявними відомостями, японський флот висадив десант на острові Люгун (біля північного побережжя Шаньдунського півострова), у відношенні якого китайський уряд недавно продовжив на 10 років арендний договір з Англією. Прибулі з Вейхайвея особи заявляють, що японці розповсюджують листівки, в яких говориться, що вони беруть цей острів під своє управління і не визнають англійської аренди, бо це диктується "воєнною необхідністю".
Кілька днів тому поблизу острова Люгун були помічені японський крейсер, два міноносці і кілька допоміжних кораблів. 