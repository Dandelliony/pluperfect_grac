◦ ◦ ◦ ◦ ◦ ◦ ◦

Реконструкція театрів. Днями буде приступлено до реконструкції приміщення для Державного Українського Драматичного і Державного Єврейського театрів. Для Державного Українського Драматичного театру ім. Лесі Українки передано і буде реконструйоване приміщення кінотеатру "Атлантик". Для Державного Єврейського театру буде переобладнано приміщеная по вуд. Ягелонській.
Поліклініка залізничників. При управлінні Львівської залізниці організовано поліклініку. В ній відкрито окремі відділи і хімічно-бактеріологічну лабораторію. Поліклініка забезпечена лікарським приладдям, інструментами, апаратами та ліками. По станціях депо і майстернях організовано цілу мережу медичних пунктів.
Нарада працівників політосвіти. Цими днями відбулася в обласному секторі політосвіти нарада працівників політосвіти Львівського району. Працівники заслухали доповідь про завдання клубів і хат-читалень у виборчій кампанії та обмінялись досвідом роботи.
Завіз цукру. З кожним днем збільшується завіз цукру до сіл області. В січні селяни одержали понад 200 тонн цукру, а в лютому на 160 процентів більше. Промислові організації області в лютому цукру одержали на 100 процентів більше ніж в січні.
Селяни вступають в кооперативи. Львівська облспоживспілка об'єднує зараз 816 споживчих товариств. Накреслений план охопити кооперуванням населення виконано. В першому кварталі 1940 року до споживчих товариств вступило 17.400 чоловік. 