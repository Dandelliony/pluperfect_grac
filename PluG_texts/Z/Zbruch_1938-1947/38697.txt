◦ ◦ ◦ ◦ ◦ ◦ ◦

Відведення японських військ від кордонів Гонконга.
НЬЮ-ЙОРК, 6. (ТАРС). Агентство Юнайтед Пресс повідомляє, що японці відводять свої війська від кордонів Гонконга.
Нота німецької комісії по здійсненню перемир'я
РИМ, 6. (ТАРС). Агентство Стефані передає з Берліна: "В зв'язку з подіями в Орані німецька комісія по здійсненню перемир'я, за згодою італьянської комісії, передала французькій делегації ноту, в якій повідомила, що німецьке верховне командування, а також італьянське верховне командування вирішили тимчасово скасувати умови перемир'я, що містяться у 8-му пункті конвенції по перемир'ю, які стосуються французького флоту".
8-й пункт умов перемир'я між Німеччиною і Францією говорить:
"Весь французький флот, за винятком тієї частини, яка буде залишена Франції для забезпечення французських інтересів в колоніях, повинен бути зібраний в порти, які будуть для цього призначені, для демобілізації і роззброєння під німецьким і італьянським контролем. Німецький уряд урочисто заявляє, що він не має наміру використати в своїх власних інтересах протягом війни французький флот, який знаходиметься в портах під німецьким контролем, за винятком суден, необхідних для несіння берегової служби і для виловлювання мін. За винятком тієї частини флоту, яка буде призначена для захисту колоніальних інтересів і розміри якої повинні бути ще визначені, всі інші кораблі, які знаходяться поза французькими територіальними водами, повинні бути негайно відкликані у Францію".
Безробіття в Іспанії
Газета "Еспана" пише, що безробіття в Іспанії досягло величезних розмірів. "За даними статистичного управління міністерства праці, — повідомляє газета,в першому кварталі 1940 року було 400.000 безробітних чоловіків і 80.000 безробітних жінок".
В центральному Китаї
В районі Ічана частина японських військ безуспішно намагалася переправитися на південний берег ріки Янцзи.
За останні кілька днів китайська артилерія, встановлена на побережжі озера Дунтінху (в провінції Хунань), потопила 7 японських дрібних воєнних суден.
В північному Китаї
Як повідомлялось, 30 червня китайські війська вдерлися в місто Кайфинь (в північній частіші провінції Хенань). На вулицях ідуть бої з успіхом на стороні китайців.
В південному Китаї
В провінції Гуансі японські війська, просуваючись до кордону французького Індокитая, заняли 27 червня Мінцзян, а потіл Лунчжоу. Китайські війська ведуть атаки на японські позиції в цих пунктах.
У районі Самшуя (на захід від Кантона) китайські війська посилюють атаки на японські позиції.  (ТАРС).
Заява французського міністра закордонних справ представникам преси
МАРСЕЛЬ, 6, (ТАРС). Як повідомляє агентство Гавас, французський міністр закордонних справ Бодуен заявив представникам преси: "В зв'язку з тим, що Англія почала проти наших суден, що стояли на рейді в Мерсель Кебіре, агресію, яка залишиться незмиваною плямою на англійській честі, необхідно коротко викласти історію відносин Франції з її колишньою союзницею з початку воєнних дій.
Протягом довгих років французька іноземна політика керувалась бажанням не робити нічого такого, що могло б створити суперечності зовнішньою політикою Англії. Політика санкцій, яка відокремила нас від Італії, була продиктована винятково цією турботою. Це стосується також нашої політики у відношенні центральної Європи і Німеччини. Переговори, які закінчились мюнхенською угодою, вів сам Чемберлен. Ми вступили у війну з Німеччиною, ідучи по стопах Англії, яка першою оголосила війну.
Після поразки біля Мааса і з другого ж дня свого вступу в командування Вейган звернувся до англійської армії з закликом брати участь спільно з нашими північними арміями і з бельгійською армією в наступі на південний захід для того, щоб прорвати кільце німецьких армій і з'єднатися з нашими південними арміями. Англійська армія, давши свою принципіальну згоду, завагалася, а потім відступила до північних портів для того, щоб провести посадку на кораблі. Тоді нам довелося дати наказ про відступ наших північних армій. Ці армії билися до останнього дня для того, щоб дати можливість 4/5 англійської армії врятуватись, в той же час з французської армії вдалося врятувати тільки половину особового складу".
Потім Бодуен нагадав про позицію уряду в питанні про морський флот під час переговорів про перемир'я.
Маршал Петен і я сам, — сказав він, — не раз робили з цього приводу найурочистіші заяви англійському урядові. Німецький уряд знав твердість нашого рішення і тому він не поставив вимогу здати флот. Однак якби ми зайняла іншу позицію, то ми змогли б пом'якшити для нашої країни найтяжчі пункти договору про перемир'я. Ми завжди діяли лояльно щодо наших колишніх союзників.
Черчілль сам заявив нам 13 червня під час засідання англо-французської верховної Ради, що коли Франція не віддасть противникові свого військового флоту, то Англія, навіть в разі укладення Францією сепаратного миру, збереже свою вірність Франції".
"Сьогодні, — сказав далі Бодуен, — англійський морський флот блокував в порту Александрії французську ескадру, якій загрожує небезпека бути потопленою, якщо вона спробує вийти з порту. Ці факти не можуть не зробити глибокого впливу на курс нашої політики. Наші відносини з Англією вступають у нову фазу. Сьогодні вранці нам довелося прийняти рішення про розрив дипломатичних відносин з цією країною, відповідальною за те, що була пролита кров наших моряків. Я нагадую, крім того, що за останні 10 днів Англія вже не мала своїх дипломатичних представників у Франції, хоч я не раз звертався до нашого повіреного в справах у Лондоні, просячи його знестися з англійським урядом для того, щоб відновити прямий контакт з французьким урядом. Французький уряд не відповів вороже на нерозважний ворожий вчинок Англії".
Дії німецької авіації
ЛОНДОН, 6. (ТАРС.) Як передає агентство Рейтер, вчора літаки противника скинули бомби в кількох пунктах південно-східного побережжя Англії, а також в одному пункті графства Іорк і на побережжі графства Кент. Воєнні об'єкти не потерпіли. Незначні пошкодження заподіяні тільки окремим будинкам. Серед населення є легко поранені. Вчора ввечері німецькі літаки з'явилися над північно-східним побережжям Англії. Літаки скинули 5 чи 6 бомб, але невідомо, чи є жертви.
Дії англійської авіації
ЛОНДОН, 6. (ТАРС). Агентство Рейтер передає, що в ніч на 5 липня англійська авіація бомбардувала воєнні об'єкти противника в районі Дортмунда, лінії комунікацій у районі Гамбурга, Оснабрюкена, Шверте, Кельна, аеродром Фареля, Гамбурга, Аахена, а також аеропорт Брюсселя. Скрізь зареєстровані прямі влучання. Один з англійських літаків не повернувся на свою базу. Міністерство інформації повідомляє, що протягом п'яти останніх днів червня літаки англійської берегової оборони вчинили напади на 5 ворожих підводних човнів, з яких одні були потоплені, інші пошкоджені.
Бої між англійськими і французськими кораблями
СТОКГОЛЬМ, 6. (ТАРС). Скандінавське телеграфне бюро передає з Мадріда, що бої між англійськими і французькими морськими силами ще тривають. Багато вбитих і поранених. П'ять винищувачів підводних човнів прибули в Гібралтар, з них два тяжко пошкоджених, англійські лінкори "Худ" і "Резолюшен" послані для участі і в боях.
Французські літаки бомбардували Гібралтар
НЬЮ-ЙОРК, 6. (ТАРС). Як передає агентство Юнайтед Пресс, за непідтвердженими повідомленнями, французські літаки бомбардували Гібралтар. 