◦ ◦ ◦ ◦ ◦

У десяті роковини смерти Вячеслава Липинського в суботу 14-го червня ц. р. відправиться в греко-католицькій церкві в Кракові в год. 7-ій Заупокійне Богослуження, а в год. 7.30 панахида.
Виклад Уласа Самчука в Кракові. В суботу дня 14. 6. в год. 18.30 відбудеться в Кракові в салі при вул. Льоретанській 18 виклад відомого українського письменника Уласа Самчука на тему: "Завдання сучасної української літератури". Добровільні жертви на хворих і інвалідів. — УДК-Краків.
Вечір українських і німецьких пісень і арій у виконанні нашої відомої в мистецькому світі співачки п. Іванни Іваницької відбудеться у Відні в суботу 14. червня в год. 19.30 у Моцартзаль (Концертгавс) заходом віденської концертової Дирекції.
В неділю, дня 15. червня ц. р. в Берліні в салі Шумана при Ліцовштрассе 76, в год. 19-ій відбудеться "Вечір українських, німецьких та італійських пісень, арій та фортепянових композицій" у виконанні знаної української оперової співачки Лідії Корецької (Чікаґо, Ню-Йорк, Міляно, Париж і Мадрид) та пяніста Макса Нората. — Дохід призначений на допомогу українському студентству.
День матери в нім. Перемишлі. В неділю 1. червня відбувся в Нім. Перемишлі заходами місцевої Захоронки при УДК незвичайно гарний і врочистий День Матери. В програму академії, що відбулася в салі ОО. Василіян, увійшли: співи, деклямації, ритмічні вправи та сценки в виконанні наших найменших та змістовний реферат п. Стахівної. Маленьких діточок, що з любовю гарно виконували свої точки, вітали присутні рясними оплесками. Видно було любов тієї маленької української дитини до своєї рідної матери. Матері з любовю споглядали на своїх діточок, що так урочисто за допомогою своїх піклунок СС. Василіянок уміли відсвяткувати День Матери. 