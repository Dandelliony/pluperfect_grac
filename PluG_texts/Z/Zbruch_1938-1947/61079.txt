Що кожний повинен знати зі закону про радіо

Щоденник "Краківер Цайтунґ" з 13. І. ц. р., ч. 10 помістив статейку поштового радника д-ра Шміта про поборювання незаконного посідання радія загалом у Генеральному Губернаторстві а зокрема в Галичині. На спеціяльну увагу заслуговує те, що керманич Головного Відділу Пошти в Уряді Генерального Губернатора видав розпорядок у справі виконання на терені Галичини закону про радіо. Згідно з тим розпорядком влада поборюватиме і на терені Галичини зі всією суворістю закону про радіо з 13. IV. 1940 р., всіх тих, що нарушують приписи цього закону. Згідно з його постановами вже на те, щоби мати радіоприймач, треба дістати дозвіл поштової влади. Такі дозволи видає Німецька Пошта Схід.
Виновником у розумінні цього закону є вже кожний, що без дозволу має радіоприймач без огляду на те, чи він приймає радіо свідомо або несвідомо. При тому зовсім байдуже, чи він вживає, чи ні того апарату. Вистарчає, що в чийомусь помешканні є радіоприймач і що він не може предложити дозволу поштової влади. Таксамо постанови закону про радіо нарушує також і той, кому вигасло позволення мати радіо, якщо він упродовж 8-ох днів не віддасть радія в компетентному поштовому уряді. За нарушення всіх тих постанов передбачена найнижча кара 6-ох місяців.
Згідно з § 6-им закону про радіо в Генеральному Губернаторстві кожному представникові поштової влади требі вможливити доступ до помешкання або до тих обєктів, де є або можуть бути радієві апарати.
Дозвіл мати радіоприймач дає Німецька Пошта Схід. Щоби його дістати треба подати прохання, яке складається на приписаних формулярах, що їх можна безплатно дістати в поштових урядах. Дозвіл мати радіоприймач видає влада на письмі. Поштова влада може його відкликати кожної хвилини. 