Алхіміки в буфетах інвалідної кооперації

Діяльність ряду артілей і торгової мережі обласного союзу інвалідної кооперації змушує багатьох чесних працівників серйозно задуматись.
Існує в системі інвалідної кооперації шапкокравецька артіль. Серед членів правління міцно вкорінилися спекулятивні розрахунки: "Споживач все купить". Ото ж і постачають ринок бракованими, часто нестандартними виробами. Наприклад, чоловічі кепі арт. 900—22 носять гучну назву "І сорт..." Пошиті кепі неохайно, з шматків і обрізків матерії. Ця "продукція" взагалі не може бути віднесена навіть і до 2 сорту.
За першосортні вироби намагаються видати і дитячі кепі другого сорту арт. 931—18. При чому, на кожній з кепі скалькульовано одержати вище ціни один карбованець. На цьому товарі є штамп бракера "ДР" — він свідомо пропускає нижчі сорти продукції за перший сорт.
В гонитві за легкою наживою ділки-професіонали і різні трутні, що вповзли до інвалідної кооперації, не вередують ніякими махінаціями. Незаконні націнки на куплені у громадян речі широко практикує скупний пункт. Квитанції виписують невстановленої форми, не роблять детального опису, під час продажу покупцеві взагалі не видають квитанцій. Чудовий грунт для зловживань!
Неприхованими місцями обраховувань трудящих в буфети та деякі кафе артілі "Труд інвалідів". Продавець з ларька №39 В. Йохим розбавляє і не доливає сиропу під час продажу сельтерської води. Подібним "алхіміком" виявився буфетник Вельдман. Він вирішив, крім всього, на кожній склянці води заробляти 5 коп. І йому в цьому ніхто не перешкоджав. Торгаші, обраховувачі трудящих у буфеті №2 В. Міллєр і в буфеті №6 Габерман спеціалізувались на недоливах горілки і пива. Елегантно вклоняється кожному відвідувачеві буфетник Швалер і... обов'язково на кухлі пива недоливає 40—50 грамів, на стограмовій чарці горілки 10—15 грам. "Прибуткові" справи захопили продавця М. Зон з кондиторської №4. З чарівною посмішкою вона відпускає склянку молока замість 200 грам — 150, кладе в чай меншу норму цукру. Брудно в ресторані №3, де також проквітають явно спекулятивні нрави, де обраховують трудящих на всіх напоях, холодних і гарячих стравах.
Поруч з непоміченими керівництвом облкоопінсоюзу неподобствами торгової мережі є багато фактів псування сировини і продуктів. Тут не борються за вміле використання коштів, цінностей, харчів. Через злочинну недбайливість завідуючого постачанням Райза "забули" вчасно передати їдальням понад 400 кілограмів свіжої риби. Через кілька днів спохватилися, розшукали рибу, але вона вже зіпсувалась, стала непридатною до вжитку. В буфетах, де завідуючими Габерман і Міллєр, зіпсувалось 35 кг. ковбаси. Її, не задумуючись, швидко списали у відходи. Таких випадків багато.
Поганий облік, відсутність прейскурантів — характерні для більшості торгових одиниць інвалідної кооперації. Ще одна деталь. В системі працює багато не інвалідів, нечесних осіб, колишніх власників цих же кафе, ресторанів, крамниць, і вони плутають кооперативну касу з власними кишенями.
А тим часом, очевидно, правління облкоопінсоюзу нездатне присікати таку чужу радянській торгівлі практику.
С. Єзєрський. 