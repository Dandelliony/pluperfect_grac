◦ ◦ ◦ ◦ ◦ ◦ ◦

Відправка нафти з США в Японію
НЬЮ-ЙОРК, 1. (ТАРС). Як повідомляє газета "Нью-Йорк Таймс", згідно з чутками, що циркулюють, відправка нафти з США в Японію перевищує тепер на 50 проц. торішню. Японці зафрахтували панамський танкер "Ханко" по ціні 20 доларів за тонну (нормальна ціна — 5 доларів), а також погодилися сплатити страховий внесок у 3 долари за тонну.
Протокол про приєднання Болгарії до пакту трьох держав
БЕРЛІН, 1. (ТАРС). Як повідомляє німецьке інформаційне бюро з Відня, протокол про приєднання Болгарії до пакту трьох держав говорить:
"Уряди Німеччини, Італії і Японії, з однієї сторони, і уряд Болгарії, з другої сторони, в особі уповноважених, що нижче підписалися, встановлюють таке:
СТАТТЯ 1. Болгарія приєднується до троїстого пакту, підписаного Німеччиною, Італією і Японією 27 вересня 1940 року в Берліні.
СТАТТЯ 2. В разі, коли спільні технічні комісії, про роботу яких згадувалось у статті 4-ій троістого пакту, розбиратимуть питання, що стосуються інтересів Болгарії, представники Болгарії будуть також залучені до роботи цих комісій.
СТАТТЯ 3. До цього протоколу додається текст троістого пакту.
Цей протокол складений на німецькій, італьянській, японській і болгарській мовах, при чому кожний з цих текстів вважається оригіналом. Протокол вступає в силу з дня його підписання.
Турецьке комюніке
АНКАРА, 1. (ТАРС). Анатолійське телеграфне агентство передає таке комюніке: "26 лютого в Анкару прибули англійський міністр закордонних справ Іден і начальник імперського генерального штабу генерал Ділл з офіціальним візитом. Вони були прийняті президентом республіки і мали розмови з головою ради міністрів Сайдамом, міністром закордонних справ Сараджоглу і начальником турецького генерального штабу маршалом Чакмаком. Обидва уряди констатували свою тверду відданість англо-турецькому союзові. Під час переговорів було всесторонньо вивчене нинішнє міжнародне становище. Особлива увага була звернута на балканські проблеми, які тісно зв'язані з спільними інтересами Туреччини і Англії. Обидва уряди констатували, що в своїй політиці в області всіх цих проблем вони знаходяться в повній згоді".
Засідання французськоі ради міністрів
ЛІОН, 1. (ТАРС). За повідомленням агентства ОФІ (Гавас) вчора відбулося засідання французької ради міністрів, на якому була визначена позиція уряду в питанні про переговори в Токіо щодо врегулювання конфлікту між Таї і Французьким Індо-Китаєм.
Дефіцит у бюджеті Індії
ЛОНДОН, 1. (ТАРС). Як повідомляє агентство Рейтер, міністр фінансів англо-індійського уряду Райзман заявив учора в центральних законодавчих зборах, що витрати на воєнні потреби збільшуються в 1940-41 році на 18 мли., а в 1941-42 році — на 26 млн. фунтів стерлінгів. У зв'язку з цим дефіцит у державному бюджеті зростає з 6.315 тис. фунтів стерлінгів у 1940-41 році до 15,345 тис. фунтів стерлінгів у 1941-42 році.
Становище в Сайгоні
НЬЮ-ЙОРК, І. (ТАРС). Агентство Ассошіейтед Пресс повідомляє, що вчора на борту японського крейсера, який перебуває в Сайгонській гавані, стався вибух, в результаті якого вбиті три матроса. Власті Сайгона почали підготовку до оборони проти нальотів авіації. Сполучення з Ханоєм перерване.
Евакуація японців з Сінгапура
НЬЮ-ЙОРК, 1. (ТАРС). За повідомленням агентства Ассошіейтед Пресс, у Манілу (Філіппіни) прибув японський пароплав "Нако-Мару" з 127 японцями, що евакуювалися з Сінгапура. В Манілі на пароплав сіло ще 15 японців. Пароплав вийшов у Кобе.
Розширення мінних полів біля Сінгапура
НЬЮ-ЙОРК, 1. (ТАРС). За повідомленням агентства Ассошіейтед Пресс, англійські власті оголосили, що, починаючи з 3 березня, будуть встановлені нові мінні поля, які закривають вхід з сходу в Сінгапурську гавань. Після цього прохід у Сінгапур буде можливий тільки з південного заходу через Малакську протоку.
Американський журнал про розміри воєнних замовлень у США
НЬЮ-ЙОРК, 1. (ТАРС). За даними американського журналу "Армі Ордненс", в США розміщені англійські і американські воєнні замовлення на виробництво 50 тис. літаків, 9.200 танків, 380 воєнних кораблю, 200 торгових пароплавів, 130 тис. авіаційних моторів, 17 тис. важких гармат, 25 тис. легких гармат, 13 тис. мінометів, 300 тис. кулеметів, 400 тис. автоматичних гвинтівок, 50 тис. грузовиків і обмундирування на 1.200 тис. солдатів.
З воєнних об'єктів у США будуються — 210 воєнних містечок, 40 урядових заводів, зокрема 1 завод масового виробництва танків, 5 заводів по виробництву бездимного пороху та інших вибухових речовин, 6 заводів по виробництву снарядів, 5 заводів по виробництву кулеметів.
Журнал зазначає, що за наявними даними, американські воєнні замовлення становлять 12 млрд. доларів, англійські — 3 млрд. доларів. У загальну суму американських замовлень входять: 3 млрд. доларів на будівництво кораблів, 1,5 млрд. на будівництво заводів і жилих приміщень, 1,5 млрд. доларів на виробництво літаків і авіаційних частин, 600 млн. доларів на виробництво воєнного спорядження, 500 млн. доларів на виробництво гармат і 400 млн. на виробництво грузовиків і танків. 