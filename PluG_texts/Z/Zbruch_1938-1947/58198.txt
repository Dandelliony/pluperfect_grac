◦ ◦ ◦ ◦ ◦

Перехід через Донець
Верховне Командування Німецьких Збройних Сил повідомляє:
На Кримському півострові німецькі та румунські війська далі безупинно переслідують побитого ворога.
В Донецькому басейні в багатьох місцях ми перейшли ріку Донець у її горішньому бігу.
На північному відтинку східного фронту один піхотний полк на захід від Волхова прорвав у запеклому рукопашному бою сильно укріплену лінію ворожої оборони і здобув 533 панцирні гнізда.
На оточувальному фронті перед Ленінградом відбито декілька ворожих спроб переправитися через Неву.
На Кримі авіяція підтримувала успішні операції Армії нищівними ударами по сполученнях ворога в запіллі і завдала тяжких втрат совєтському флотові. Вона затопила один торговельний корабель у 3.000 рбт. і пошкодила три військові кораблі, а також один великий військовий транспорт. Дальші налети були скеровані проти Москви.
У боротьбі проти британського постачального судноплавства штурмові літаки знищили біля Фарерських островів один транспортний корабель у 2.000 рбт., а біля східного побережжя Англії затопили з одного конвою 4 ворожі торговельні кораблі, у тому числі один великий танкер, загальною водомісткістю в 29.000 рбт. Чотири дальші торговельні кораблі з того конвою так тяжко пошкоджено попаданням бомб, що треба врахувати ще дальші втрати в корабельному тоннажі.
Британські літаки останньої ночі скинули бомби на різні місцевості північної і північно-західної Німеччини, між іншим на Гамбург. Збито 9 ворожих бомбардувальників.
На Азорах гарнізони
Берлін, 2 листопада. Португалія, яка від кількох місяців удержує на Азорах гарнізони, зміцнила свої тамошні колоніяльні війська. В середу виїхав знов транспорт в числі 2 тисячі людей. Поштовий рух між португальськими колоніями і матірним краєм мусить терпіти дальше самоволю британської цензури. Вислані з Лісбони до Анголі пачки не позволено там вивантажувати, бо їх знову задержала цензура південноамериканського союзу. Таке поступовання приносить для Португалії значні господарські шкоди, бо задержані пачки мусять переходити дальше через бельгійське Конго, а бельгійці накладають знову високі транзитні мита.
"Атлянтійське вияснення Черчіля"
Берлін, 2 листопада. Атлянтійське вияснення Черчіля, в якому міститься також точка про самовизначення народів, було знову предметом дебати на засіданнях зібрання в Дельгі. Тому, що президент міністрів вилучив свого часу Індію виразно від прокламованого права самовизначення, парламент, який після виступлення Мослемської Ліги був тільки парламентом без комплету, заявив, що вияснення Черчіля його розчарувало. Це індійське розчарування хочуть англійці моментально тим загладити, що вони обіцяють вислуженим індійським воякам дарувати після війни землю. Ціла ж причина тих обіцянок викликана великим запотребуванням підкріплень в індійській армії.
Американська сплетня виссана з пальця
Берлін, 2 листопада. Північно-американська радіовисильня пустила в своїх вечірніх вістях повідомлення, що англійські і канадійські війська вивантажилися успішно на французькому побережжі Каналу, а іменно в районі Калє. При цьому додано, що англійська інвазія увійшла глибоко у французьку країну. Таку вістку мав нібито одержати американський спікер з Москви. Що він її виссав з пальця — не треба сумніватися, бо всім відома річ, як дуже любить Америка всякі сензації.
Кріза в Англії
Стокгольм, 2 листопада. Лондонський "Таймс" у вторашній вступній статті пропонує змінити кількох міністрів, тому що громадяни не є вдоволені з сьогоднішньої політики уряду.
Скріплення залоги Салязар під час дефіляди
Лісбона, 2 листопада. Перед двома днями від'їхав дальший контингент військ в силі двох тисяч людей на кораблі "Ніасса" для скріплення залоги. Перед від'їздом відбулася дефіляда, в якій взяли участь президент міністрів Салязар і підсекретар міністерства війни.
Безробіття в Америці
Ню-Йорк, 2 листопада. Як подає газета "Ню-Йорк Пост" з Вашінгтону, господарський дорадник уряду для забезпеки безробітних, Бурно, заявив перед Комітетом Палати Послів, що від серпня цього року наслідком браку матеріялів у цивільному промислі втратило працю 700 тисяч робітників. Дальших 115 тисяч робітників в автомобільному промислі стейту Мічіген втратять до січня 1942 року також свої місця праці.
Севастополь загрожений
Лондон, 2 листопада. Наступальні операції німецьких військ на Криму проходять з повним успіхом. У зв'язку з цим аглійська преса відмічає, що німецькі бойові операції на Криму розвиваються швидше, ніж можна б було цього сподіватися. Зокрема преса підкреслює, що наслідком цих дій безпосередньо загрожений Севастополь.
Совєтські покупці
Токіо, 2 листопада. Большевики вислали в коротких відступах часу трьох покупців до Манілі, щоб там зорганізувати достави з Південного моря до Совєтського Союзу. Покупці відкрили в Манілі з дуже великим поспіхом торговельне агентство, яке робить старання, щоб розпочати своє діяння шляхом через південно-океанські райони. А тому, що вони не мають власного корабельного тоннажу, то, за вістками з газет, большевики наладнали транспорт між гаванями Південного моря і Владивостоку під норвежським, данським і голландським регістром. Вкінці повідомляє газета, що большевицькі кораблі, які були в гавані Владивостоку від вибуху японсько-китайської війни, зараз після вибуху німецько-большевицької війни переведено до ремонту в Шангай і вони також мають бути влучені в комунікацію між гаванями Південного моря та Владивостоком.
Останні дні Москви
Берлін, 2 листопада. Вістки, які проходять з Москви за кордон, бувають раз спокійні, а раз тривожні. Як повідомляють, трамваї і підземна залізниця ходять дальше і що кіно в Москві досі чинні. Але водночас надходять повідомлення, що большевики з поспіхом стягають цивільне населення до будування укріплень в місті. Англійські вістки додають, що тут відбуваються щораз частіші повітряні налети та, що наземні бої зближаються щораз швидше до нього. Як це виглядає справді, може уявити собі кожний, хто знає, що Москва — це міліонне місто.
В місті та в його околиці нараховано в 1937 році понад 2 тисячі промислових підприємств. Тепер і люди і фабрики відтяті вже здебільша від промислових областей, які їх досі забезпечували. Безпосередня загроза Москви вносить щораз більший нелад в постачанні та в промисловій спроможності міста. 