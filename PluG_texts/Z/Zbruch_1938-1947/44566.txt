◦ ◦ ◦ ◦ ◦ ◦ ◦

Війна між Англією і Німеччиною
Німецькі повідомлення. БЕРЛІН, 28. (ТАРС). Німецьке інформаційне бюро передає зведення верховного командування німецької армії:
Далекобійні батареї німецької морської артилерії знов обстріляли скупчення суден в порту Дувра. Триваюча несприятлива погода значно обмежила дії авіації. Незважаючи на це, в ніч на 27 листопада і вдень 27 листопада німецькі бомбардувальники скинули бомби над Лондоном і Евонмутом. Один німецький бомбардувальник з бриючого польоту атакував воєнний завод поблизу Бернтайленд. Із скинутих бомб дві попали в один з крупних цехів. Дальшого бомбардування зазнали Грімсбі, аеродром Грейт-Дріффілда і аеродром поблизу Лінкольна.
Минулої ночі англійські літаки, які зробили наліт на Західну Німеччину, скинутими бомбами заподіяли пошкодження кільком жилим будникам. Серед цивільного населення налічується 4 убитих і кілька поранених. Збито 4 ворожих літаки. 5 німецьких літаків пропали без вісті.
В ніч на 27 листопада англійські літаки зробили наліт на Німеччину і окуповану нею територію, а також на Італію. Основний удар авіації був спрямований проти воєнних об'єктів у Кельні. Англійські літаки бомбили залізничні колії в Берліні, арсенал в Туріні, доки і судна в Роттердамі, Фліссінгені, Антверпені, Кале і Булоні. Авіація берегової оборони піддала бомбардуванню воєнно-морську базу в Лоріані, нафтосховища в Генті, аеродроми і порти на голландському побережжі. З усіх цих операцій 5 англійських літаків не повернулися на свої бази.
Англійські повідомлення. ЛОНДОН, 28. (ТАРС). Офіціально повідомляється, що в ніч на 28 листопада німецька авіація зробила наліт на місто в Південно-західній Англії, на Лондон і його околиці. Над Лондоном ворожі літаки з'являлися протягом усієї ночі. Від бомбардування потерпіли жилі будинки і складські приміщення, в яких виникли пожежі. Матеріальна шкода незначна. Жертви невеликі. Крім того, німецькі літаки бомбардували окремі пункти в Центральній і Східній Англії, а також в Південно-східній Шотландії. Матеріальна шкода і жертви незначні. Протягом ночі був збитий один ворожий бомбардувальник.
В ніч на 28 листопада англійські бомбардувальники зробили наліт на Кельн і на окуповані німцями порти Гавр, Булонь, Антверпен.
Під час повітряних боїв, які мали місце вчора над графством Кент, було збито 11 ворожих літаків. Англійська авіація втратила два винищувачі.
Продовольче становище в Англії
ЛОНДОН, 27. (ТАРС). За останній час в Англії виникли нові труднощі з продовольчим постачанням. Припинення імпорту яєць, скорочення надходження яєць в середині самої Англії привели до гострої недостачі їх у багатьох районах країни. Торгівці, одержуючи партії яєць, розподіляють їх по нормі, але залишають значну частину для продажу по спекулятивних цінах. Коли в промисловому місті Міддлзбро, розташованому на північно-східному побережжі Англії, після довгої перерви були одержані яйця, біля магазинів вистроїлися довгі черги, що розтяглися більше ніж на чверть милі. З різних частин Англії надходять скарги на недостачу молока. В Манчестері офіціальні особи заявляють, що найближчим часом не можна чекати збільшення надходження молока.
Відмічається цікаве явище — як тільки встановлюються тверді ціни на якийнебудь продукт, він негайно зникає з продажу.
Війна в Африці
ЛОНДОН, 28. (ТАРС), Як офіціально повідомляється, в західній пустині англійська авіація зробила нальоти на Ель Гарн-уль-Грейн, Бір-Зофафі, Сіді-Баррані і Маддалену. В Ель Гарн-уль-Грейні бомбуванням знищений мототранспорт противника.
Бомбардуванню було піддане також скупчення ворожих військ в Дангіла.
В бою, який зав'язав ся 26 листопада над Мальтою, були знищені один італьянський і один англійський літаки.
Плавучі міни коло берегів Швеції
СТОКГОЛЬМ, 27. (ТАРС). Сильний шторм прибив за останню добу до західного побережжя Швеції в районі Бухуслен велику кількість мін. В результаті вибухів зруйнований ряд будівель, в багатьох будинках розбиті шибки. Частина жителів прибережної смуги відправилась в глиб країни. На побережжі між містами Стремстад і Вінга були помічені 54 плавучі міни. Всі судна попереджені про небезпеку, що загрожує їм в зв'язку з цим.
Італьянські спростування
РИМ, 28. (ТАРС). Як передає агентство Стефані, італьянські авторитетні кола спростовують поширене лондонським радіо повідомлення, в якому говориться, що в Індійському океані англійські літаки атакували італьянські воєнні кораблі, потопили один авіаносець, а також серйозно пошкодили два інших кораблі. Ці кола указують, що цими днями в Індійському океані не було ніякого бою між англійськими літаками та італьянськими воєнними кораблями і що Італія взагалі не має авіаносців.
Крім того, категорично спростовується передане лондонським радіо повідомлення грецького радіо про просування грецьких військ на 30 миль на захід від м. Поградец, а також повідомлення про те, що греки користуються в Албанії танками, залишеними італьянцями при відступі. Греки, указує агентство, захопили тільки невеликі загороди з колючого дроту.
Заборона комуністичної партії в Швейцарії
БЕРЛІН, 27. (ТАРС). Як передає німецьке інформаційне бюро, швейцарська союзна рада постановила розпустити комуністичну партію Швейцарії. Всі комуністичні організації, що існують в Швейцарії, повинні бути розпущені; їх дальша діяльність забороняється. В постанові вказується, що комуністи не можуть бути членами керівних органів країни, кантонів і громад.
Воєнні дії в Китаї
У центральному Китаї. В центральній частині провінції Хубей 23 листопада японський загін чисельністю в 1.000 чоловік почав наступ на місто Чаннюудянь (на північ від Чжунсяна). Китайська оборона вчинила японцям рішучий опір. 25 листопада підійшли японські підкріплення чисельністю в 2 тис. чоловік. Об'єднавшись, обидва загони продовжили наступ. Дії піхоти підтримувалися 10 танками і 18 бомбардувальниками. За японськими відомостями, японські війська захопили китайські позиції на північ від Чжунсяна.
За даними японської розвідки, на побережжі ріки Янцзи, на північний схід від Ічана, сконцентровано понад 40 дивізій китайських військ, які готуються атакувати Ічад.
У південному Китаї. В провінції Гуандун 25 листопада японські війська провели наступ в районі Цунхуа (па північний схід від Кантона). Китайська оборона зустріла ворожі війська інтенсивним кулеметним огнем. Втративши понад 100 солдатів убитими, японці відступили.
Кілька японських літаків бомбардували і обстріляли з кулеметів ряд сіл, розташованих на кордоні з Гонконгом. 28 листопада. (ТАРС). 