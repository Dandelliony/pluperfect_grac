◦ ◦ ◦ ◦ ◦ ◦ ◦

Поповнення звіринця. Найближчим часом у Львові відкриється звіринець. Звірі, які раніше там знаходилися, не давали ніякого уявлення про тваринний світ. Тепер провадяться роботи по систематизації і впорядкуванню звіринця. З Москви прибуло чотири вагони звірів, серед них бенгальські леви, рисі, борсуки, гієни, вовки, білі ведмеді, північні і кавказські олені, різної породи папуги та інші. Ще один вагон звірів знаходиться на шляху до Львова. Це дасть змогу ознайомитися з різноманітного багатою фауною СРСР.
Виставка гуцульського мистецтва. Київський клуб письменників відкриває художню виставку творчості гуцульського народу. На виставці буде представлено зразки килимарства, різьбарства по дереву і металу, скляні вироби, зразки селянського народного одягу, а також малярські твори, виконані маслом і аквареллю. Всього на виставці буде експоновано 235 творів. Виставка відкривається 1 травня.
Нові карти УРСР. Видавництво "Радянська Школа" випустило з друку фізичну карту радянської України з включенням західних областей. Масштаб — 1:3.000.000. У найближчі дні вийде в світ адміністративна карта УРСР у тому ж масштабі. Обидві карти видані для учнів середніх учбових закладів.
Збірник пісень про визволення трудящих Західної України. Львівський обласний Будинок народної творчості підготував і здав до друку збірник пісень про визволення трудящих Західної України і Західної Білорусії від панського ярма. Збірник називається "17 вересня". До нього увійшли 16 кращих пісень, написаних видатними радянськими композиторами: Дунаєвським, Покрасс, Ревуцьким і Лятошинським. Для допомоги гурткам художньої самодіяльності видало ряд методичних посібників, а також пєси "Хуртовина", "Кум Антон" та інші.
Приїзд кінорежисерів — орденоносців. До Львова приїхали режисери кіностудії "Ленфільм" орденоносці Г. М. Козинцев і Л. З. Трауберг — автори-постановщики відомої кінотрилогії "Юність Максима", "Повернення Максима", "Виборгська сторона". Тепер режисери працюють над фільмом, який відображатиме життя і діяльність геніального основоположника наукового комунізму Карла Маркса. У Львові режисери разом з прибулими оператором А. Н. Москвіним і художником Й. Г. Суворовим мають відшукати відповідні місця для натурних знімок вулиць з будинками старовинної архітектури і замків для цього фільму. 