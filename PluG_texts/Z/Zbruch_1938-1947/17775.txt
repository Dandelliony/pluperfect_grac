У Хусті стане лічниця за 20 міліонів корон.

КУП подає, що премієр о. д-р А. Волошин оглянув місце, призначене на будову нової державної лічниці в Хусті. У звязку з тою будовою в Хусті перебуває кількох архитектів.
Мін. Галіфакс і Бонне в Женеві.
В суботу 14. ц. м. вечором приїхав з Риму до Женеви льорд Галіфакс на збори Ліги Націй. До Женеви приїхав уже раніше мін. Бонне.
Франція з поспіхом розбудовує летунство.
Представник міністерства летунства Ґ. Ляшамбре заявив представникам преси, що Франція продукуватиме з весною 200 літаків місячно. Вишкіл летунського персоналу поступає швидко наперед.
Злучені Держави затіснюють взаємини з Бразилією.
Державний департамент у Вашинґтоні оголосив текст телєґрам, якими обмінялися през. Рузвельт і президент Бразилії Варґас. През. Рузвельт запросив бразильського міністра закордонних справ О. Аранга до Вашинґтону, щоб обговорити проблєми, що цікавлять оба краї. Бразилія і Злучені Держави радитимуть з початком лютого ц. р. у торговельних справах і зміцнення торговельних договорів.
Чи Чехо-Словаччина також приступить до протикомуністичного пакту?
Приступлення Мадярщини до протикомунісінчного пакту вважають чималим успіхом мадярської дипльоматії. Цей успіх був би ще більший, якщоб до цього пакту зєднано також і Чехо-Словаччину. Буде це мабуть головною темою розмов підчас побуту мін. Хвальковського в Римі.
Німецька східна експанзія і Польща.
На думку берлінських кол Польща не приступить до протикомуністичного пакту, бо це не годилось би з її політикою рівноваги між Німеччиною та СССР. Зрештою це не становило б для німецьких плянів поважнішої перепони, бо все одно Польща лежить на північ від німецького шляху на схід, що веде тепер через Балкан.
Предмет розмов папи з Чемберлєном і Галіфаксом.
Як говорять у ватиканських колах, підчас ватиканських розмов порушено такі справи:
1. Справу титулів католицьких анґлійських єпископів, що їх уряд визнає від реформації.
2. Справу католицьких місій у бритійських кольоніях.
3. Справу Палестини і святих місць.
Підчас розмови з кард. Пачеллієм Чемберлєн заявив, що ніколи не забуде розмови з папою.
Анґліканська церква змагає до унії з католицькою?
Премієр Чемберлєн та міністр Галіфакс на авдієнції у папи.
У третьому дні побуту в Римі Чемберлєн і Галіфакс приїхали в год. 11.30 до Ватикану, де папа приняв їх на півгодинній авдієнції. Опісля вони зложили візиту кардиналові Пачеллієві.
Обговорюючи цю авдієнцію, римський кореспондент "Дойче Альґемайне Цайтунґ" стверджує, що в деяких колах анґліканської церкви помітні тенденції до обєднання з Римом. Батько льорда Галіфакса працює над справою поєднання обох церков — він мабуть поручив свому синові перевести на цю тему розмови в Римі. 