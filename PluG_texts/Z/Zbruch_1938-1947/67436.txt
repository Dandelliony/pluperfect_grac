◦ ◦ ◦ ◦

Турецько-совєтські взаємини напружені
АНКАРА, 15 червня. — Турецький посол у Совєтах, Гайдар Актай, виїхав при кінці квітня ц. р. зі Самари, чи з Куйбишева до Анкари і досі ще не вернувся на своє становище. Вправді турецький офіціяльний часопис "Улюс" заповів, що можна рахуватися з поворотом турецького посла до Совєтів, із застереженням, якщо "стан здоров'я посла дозволить на таку подорож", проте німецька преса сумнівається, щоб Туреччина швидко вислала до Совєтів свого посла. Судовий процес проти атентатчиків на німецького посла в Туреччині, фон Папена, значно загострив відносини між Туреччиною та Совєтами. Совєтські підводні човни уладжують справжні лови на малі кораблі та човна, що пливуть на турецьких чи болгарських прибережних водах.
Італійське воєнне звідомлення
РИМ, 15 червня. — Верховне Командування Італійських Збройних Сил повідомило 14 червня 1912 р.:
Бій у Мармаріці триває. В околиці Айн ель Газаля атака ворожих змоторизованих відділів проти наших піхотних частин вповні не вдалася. Атаку легко відбито, ворог мав важкі втрати. На південь від Ель Алея частини панцирних возів осі перемогли поважні відділи ворожих збройних сил. Знищено 54 панцирні вози та захоплено кількасот полонених. Німецькі ловецькі літаки збили у бою у повітрі 6 "Кюртес" і три "Гарікейни". Летунство бомбардувало морські й летунські бази на Мальті. Жвава розвідна діяльність над Середземним морем. Один з наших розвідних літаків не вернувся. Англійські літаки скинули минулої ночі кілька бомб на терен, що не спричинили ні шкід, ні жертв. На водах біля Севастополю наші скорі човни сторпедували вночі під 13 червня черговий навантажений муніцією 10-тисяч-тонний моторовий корабель. Ворог пробував притягнути цей моторовий корабель до берега, але німецькі бойові літаки, що діяли у зв'язку зі скорими човнами, поцілили його бомбами й висадили в повітря.
Фінське воєнне звідомлення
ГЕЛЬСІНКІ, 15 червня. — На сухопутніх фронтах не занотовано ніякої важнішої бойової діяльности. У Фінському заливі легкі одиниці фльоти входили кілька разів у бойову зустріч з ворожими сторожевими човнами. Ворожі сторожеві човни, що наблизилися минулої ночі до нашого побережжя, приневолила прибережна артилерія завернути. Летунство затопило на морському відтинку у південній частині східного фронту ворожий транспортовець і пошкодило інший так важко, що мабуть у висліді вибуху кітла він залишився в вогні. У південній частині мурманської залізниці обкинено успішно бомбами ворожий рухомий табор. У південній частині Фінського заливу було минулої ночі кілька ворожих налетів. Бомб не скинено.
Паломництво Молотова
БЕРЛІН, 16 червня. — Молотов їздив до Лондону і Вашингтону жебрати допомоги. Московське радіо поспішило з цієї нагоди запевнити, що між американцями, англійцями та большевиками існує одностайність поглядів на справу т. зв. другого фронту і то ще в 1942 р. Нема сумніву, що найважнішою, чи радше єдиною місією Молотова було натиснути на Лондон та Вашингтон, щоб вони відтяжили большевицький фронт та щоб приспішеною ходою присилали до Совєтів літаки та танки. З нагоди перебування Молотова у Лондоні підписано умову, в якій Англія, Совєти та ЗДА зобов'язуються взаємно піддержувати себе та не заключати сепаратного ми ру. Ця умова важна на 20 років, очевидно, якщо Совєти існуватимуть ще 20 років. Як завжди, так і цим разом Молотов заявив, що Совєти не хочуть чужих територій а не вмішуються до справ чужих держав. Знаємо найкраще, яку практичну вартість має таке забріхане большевицьке запевнення.
Знищення на Мальті
Представник північно-американської інформаційної агенції "Юнайтед Пресс" відвідав недавно Мальту і вислав з неї звідомлення про свої вражіння. Він пише, що від початку війни на Мальті знищено не менше, як 15.500 домів. Найтяжчі ушкодження та спустошення має столиця Мальти, Ля Валєтта та три інші міста острову — Біргу, Бормля і Зенглєа. Обраховано, що треба буде щонайменше 60 років, щоб відбудувати знову те, що знищено чи ушкоджено. Найгірше виглядають околиці англійських летовищ і летунських баз, де бомби шаліли найчастіше.
TOKIO, 16 червня. — В суботу ранком заняли приступом японські пробоєві частини Патучан, в провінції Кіянгсі, підчас, коли інші японські військові групи — також у провінції Кіянгсі — гонили наперед себе розбиті ворожі частини. — Одна японська частина, що продиралася в західному напрямку здовж залізничої лінії Чакіянг-Кіянгсі, осягнула після зайняття важної летунської бази Юшан, крім цього ще одну місцевість, положену 8 км. на південь під Юшан. Крім цього, згідно з фронтовими повідомленнями, японська частина винищила 500 вояків з залишків 105 і 25 китайської дивізії, що пробилася крізь залізничу лінію Чекіянг-Кіянгсі.
БУКАРЕШТ, 15 червня. — Король Михайло І. приняв в п'ятницю фінського посла в Букарешті, який в імені фінського президента Риті передав йому відзнаки ордену "Білої Троянди".
БУДАПЕШТ, 15 червня. — В неділю вечором помер у 56-ому році життя мадярський міністер постачання, Жорфі-Бенгеєль.
БУКАРЕШТ, 15 червня. — Шеф румунської держави маршал Антонеску, кінчить 15-го червня 60 років життя. 