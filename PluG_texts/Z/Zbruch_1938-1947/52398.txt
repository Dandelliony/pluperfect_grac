◦ ◦ ◦ ◦ ◦

Свято весни. В суботу, 7. червня ц. р. в год. 19-ій відбудеться у Кракові при вул. Льоретанській 18 свято весни, яке уладжує дітвора української школи в Кракові. Вступ від 1—3 зол. Дохід призначений на вакаційний табор. На це Свято Весни запрошує Українське Громадянство Кракова — Управа Української Школи.
Громадян, що цікавляться творами наших мистців, повідомляємо, що продається оказійно картина О. Новаківського. Інформації: Краків, вул Пяскі 53, м. 4., між год. 1—3.
День матери уладила 29. травня ц. р. українська школа в Горицях, пов. Ярослав.
Інженери-українці зав. Сіменса в Кракові зложили 100 зол. на Фонд Допомоги Українському студентству — замість вінка на могилу бл. п. інж. Льва Шепаровича.
Допомога учителям. Український Центральний Комітет у Кракові задумує в часі цих літніх ферій прийти з допомогою тим заслуженим учителям, що захитали своє здоровля фаховою і громадянською працею та вможливити їм побут та евент. лікування у відповідних гірських і підгірських околицях. Тому, що всі віллі в наших живцях тепер зайняті, просимо всю українську інтеліґенцію, а зокрема наших священиків і учителів, що мешкають у здорових гірських і підгірських околицях, зголошуватися якнайскоріш, а найпізніше до 20. червня ц. р., до Українського Центрального Комітету, Краків, Зелена 26/5, хто міг би дати приміщення й евент. харч бодай на один місяць для одного, чи більше учителів(льок). Очевидно, що мешкання й харч будуть платні згідно з умовою. Для цієї цілі старається УЦК за потрібну кількість учительських допомог. — Ми глибоко переконані, що наша інтеліґенція поставиться до цього нашого заклику з якнайбільшим зрозумінням та піде назустріч товаришам праці, що захитали своє здоровля в службі для Батьківщини. — Відділ Шкільних Справ при УЦК. 