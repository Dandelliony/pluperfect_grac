◦ ◦ ◦ ◦ ◦

Газопровід пошкоджений. Під час великої дводенної зливи був пошкоджений в кількох місцях газопровід. Негода сильно перешкоджує в його направі. На лінії Львів—Дашава Дністер так поважно загрозив газопроводові, що досі годі було дістатись до важних газових інсталяцій. Проте праці над направою пошкодженого газопроводу ведуться, і якщо не сьогодні, то до двох днів мешканці Львова зможуть уже користуватися газом.
"Батурин" в Українському Міському Театрі. В суботу, 6 вересня відбудеться в Українському Театрі м. Львова прем'єра п'єси п. н. "Батурин", що зладжена на основі повісти Богдана Лепкого. Батурин — це місто в Україні, що було гетьманською резиденцією Мазепи. Тло п’єси боротьба Петра І з шведським королем Карлом XII на початку 18 віку. Поява "Батурина" на сцені Українського Міського Театру у Львові має своє значення. Директор театру, що нас інформує, звертає увагу на це значення. Воно полягає на підкресленні українсько-німецького братерства зброї. Його приклад маємо вже в 1709 р.: Комендантом артилерії військ Мазепи є Кенігсон, що теж виступає у п’єсі. Пригадуємо, що вистави в Українському Міському Театрі починаються в год. 6-і й. Ціни місць є від 2-ох до 10-и карбованців.
Омелян Сеник-Грибівський, член Проводу Українських Націоналістів, один з найближчих співробітників Євгена Коновальця, співосновник УВО, член Начальної Команди УВО, Краєвий Командант УВО, бойовий референт УВО, керманич ОУН після ротердамської трагедії, б. голова вужчого ПУН, голова ІІ. Великого Збору українських націоналістів, сотник української армії впав на стійці в Житомирі 30. серпня 1941 р. в год. 19.30 від братовбивчої кулі. Панахида відбудеться в храмі св. Юра в четвер 4. вересня в год. 19, Поминальне Богослуження в неділю 7. вересня в тому ж храмі в год. 12. Організація українських націоналістів.
Микола Сціборський, член Проводу Українських Націоналістів, співтворець націоналістичного руху і співосновник ОУН, б. заступник голови ПУН Євгена Коновальця та один з його довголітніх найближчих співробітників, голова Лєгії Українських Націоналістів, голова І. Конгресу українських націоналістів, полковник кінноти української армії, інженер економічних наук впав на стійці в Житомирі 30. серпня 1941 р. в год. 19.30 від братовбивчої кулі. Панахида відбудеться в церкві св. Миколая при вул. Францішканській в четвер 4-го вересня в годині 18. Поминальне Богослуження відбудеться в тій же церкві в неділю 7-го вересня в годині 9.30 рано. Організація Українських Націоналістів. 