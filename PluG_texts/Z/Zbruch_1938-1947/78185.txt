Засіваймо багато маку!

Наші хлібороби повинні плекати багато олійних, щоб забезпечити себе і край в природні товщі. Одною дуже важною олійною рослиною це мак, який у нас плекається лишень в городах. А саме мак дуже поплатна рослина і тому надається знаменито до полевої управи в чистій культурі, а також можна мак всівати в міжряди інших рослин.
Мак містить 50 і більше відсотків олію, дуже делікатного і ціненого. Уживають його до печива, містоти 27% стравної білковини. Макух з маку це знаменитий корм для худоби. Насіння маку дрібнесеньке, 2 тис. насіння треба на 1 грам. Має воно білу, сиву, або синю закраску. Найбільше висіваться синій мак в замкнених головках, а мало мак самосійний.
Мак любить сонячне положення, затишне перед вітрами та глибокий, пухкий ґрунт. Не любить свіжого угноєння стаєнним гноєм. Мак вимагає багато вапна в ґрунті та фосфорної кислоти. Вапнуємо після збору збіжжя.
З весною під мак треба ґрунт заволочити, за 8—10 днів — як насіння буряків викільчить, скородимо. Якщо ґрунт ствердів, то треба його спушити культиватором і знова злегка заскородити. Перед посівом добре є привалувати.
Мак висіваємо після всяких рослин, найкраще по картоплях. Сіємо з кінцем березня, в перших днях квітня; на 1 гектар потрібно 2—4 кґ насіння при рядковім посіві, в ряди 30 цм. віддалені. В рядах прополюємо на віддаль 15 цм. Насіння маку змішуємо для кращого висіву зі сухим піском. Можна домішати насіння моркви 2—3 кг. на га. По зборі маку збираємо досить моркви.
Як тільки мак витворить 4 листки, треба його прорідити на віддаль 10—15 цм. рослина від рослини. Не треба з прополкою опізнитися, бо таке опізнення сильно зменшує висоту збору врожаю. Числиться, що на 1 кв. метер повинно прийти 25—30 рослин. Можна залишати по 3—5 рослин рости разом в купі.
Після прополки добре є мак кількакратно підгортати і сапати. Це причинюється до міцного росту і високого врожаю. Як мак зацвите, ряди замикаються і тоді устає всяка праця коло маку.
З одного гектара збираємо 15—20 сот. маку. 