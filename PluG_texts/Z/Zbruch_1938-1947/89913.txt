◦ ◦ ◦ ◦

Оперний Театр. Завтра, в суботу, З-го червня, в год. 16.30 "Трубадур", опера на 4 дії Дж. Верді. Диригент: А. Копп. Гостинний виступ Ганса Еріхсена, — В неділю, 4-го червня, в год. 17.30 "Балетний вечір": І-ша частина "Сільське кохання" К. Данькевича і II-га - "Мрії старого композитора" Й. Штравса в постанові балетмайстра Е. Вігілева. Диригент: Я. Барнич. — В понеділок, 5-го червня, в год. 16.30 "Діда", опера на 4 дії Дж. Верді. Диригент: А. Копп. Гостинний виступ Ганса Еріхсена.   До громадян міста Львова! Допомогова Комісія при Українському Комітеті на Львів—місто просить з нагоди Зелених Свят складати пожертви харчами, як: біле печиво, солодощі, овочі, тощо для хворих по шпиталях, ранених та полонених. Пожертви приймає Допомогова Комісія при вул. Словацького ч. 18, II. пов. від год. 8-ої до 16-ої.   Образотворча виставка. Управа Спілки Українських Образотворчих Мистців подає до відома, що загальна виставка членів відбудеться в місяці вересні ц. р. У зв'язку з тим проситься всіх мистців подати теперішнє місце перебування і умовини побуту на адресу Спілки: Львів, Марійська площа ч. 9, зглядно Відділ Культурної Праці УЦК, Краків, вул. Зелена 26. Про місце і час надсилання праць повідомимо своєчасно.   Дипломові іспити. Відбудуться дипломові іспити випускників Державної Вищої Торговельної Фахової Школи. Взивається тих кандидатів, які бажають скласти дипломовий іспит перед феріями шк. р. 1943/44, явитися негайно в Дирекції Школи при Бурґпляц 3. Початок іспиту: 8-го червня ц. р., в год. 8-ій рано.   Потрібно музик і акторів. Для новоствореної сцени потрібно ще українських музик і артистів. Чотирьох мистців, які 23-го травня ц. р. (другий день латинських Зелених Свят) грали біля Оперного Театру, просимо зголоситися в Редакції "Равпе унд Рад" (в будинку, де приміщені "Львівські Вісті") і там подати свої адреси.   Львівські вісті 