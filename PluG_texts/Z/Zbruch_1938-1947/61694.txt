◦ ◦ ◦ ◦ ◦

Англійські військові власті в Багдаді дали розпорядок про три-тижневе затемнення міста. Але цей наказ мусіли вони зняти вже після чотирьох днів, бо безперестанно приходило до заворушень. В цьому ж часі вбито ножами щонайменше 40 англійських офіцерів і вояків, на вулицях Багдаду.
Головна кватира верховного бритійсько-американського командування на південно-західному Тихому океані за вістками токійської газети "Йоміурі Шімбюн" мала покинути свій осідок в Сугабая на острові Ява. Генерал Вейвел вважав за краще сховатися перед японськими повітряними атаками із своїм штабом у джунглях середньої частини острова Яви.
Одна японська газета домагається, щоб у майбутньому на міжнародніх конференціях вживати замість французької та англійської мов, мову німецьку та мову японську. Газета підкреслює, що успіхи німецьких та японських збройних сил дають право і обов'язок цим обидвом націям ці справи провести в життя. Вони повинні відповідне становище зайняти також і в дипломатичному житті, бо вони є провідними в новоупорядкуванні Сходу і Заходу.
Вчора вранці ухвалено надзвичайний японський військовий бюджет. Також вища палата японського парламенту, затвердила цей військовий бюджет, який передбачає видатки в сумі 18 міліярдів єн, показуючи таким чином однозгідність обидвох палат у цьому питанні.
Лорд Бівербрук, англійський міністр військового постачання, мусів передучора з наказу Черчіля пояснювати в своїй промові, чому політика Англії так дуже податлива у відношенні до ЗДА. Про допомогу Америки для Лондону Бівербрук сказав, що ЗДА мають тепер дуже великі власні потреби. Та все таки вони мають бодай добру волю допомогти Англії. Завданням англійського уряду буде в якнайширших розмірах використати цю добру волю, на скільки це буде можливе.
"Розпаду Британської імперії вже не можна припинити" — так можна коротко передати враження з промови Черчіля — пише японська газета "Токіо Ніші Ніші". Англійський народ, без сумніву, став жертвою помилкової політики і помилок у планах Черчіля і Рузвельта.
Голоси американської преси недвозначно підтверджують здогад, що висадка північно-американських військ у Північній Ірляндії, — це тільки вступ до нападу на повітряні і морські бази Ейре. Наприклад, газета "Вашінгтон Пост" цілком відкрито натякає, що ЗДА захоплять ірляндські бази, як тільки знайдеться відповідний спосіб реалізації цього плану.
Большевики вже тепер перебрали адміністрацію північних прикордонних районів Ірану. Большевізація всієї країни — це тільки питання часу. Головна вина за те паде на англійців, які на прикладі Ірану — показують Европі, як виглядала б реалізація бажань Ідена і Москви на континенті.
Англійський міністр інформацій повідомив, що на майбутнє британські радіовисильні можуть грати також большевицький державний гимн — "Інтернаціонал". Одночасно повідомлено про підписання англійсько-совєтської умови про виміні радіопередачі. Як бачимо, большевізація Англії поступає. 