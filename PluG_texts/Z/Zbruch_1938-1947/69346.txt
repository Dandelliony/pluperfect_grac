Московська комедія

З нагоди других роковин прилучення балтійських держав до СССР відбулася в Москві "конференція їх представників". Треба справді подивляти не лише безодню московського цинізму потрібного для урядження "конференції" цього роду, а властиво й дурноту московського уряду, що в такий смішний спосіб нагадує про свої поразки, наслідком яких визволено балтійські держави. Конференцію уряджено в звичайний балаганно-демаґоґічний спосіб. Виступали на ній зі страху комуністичні креатури, аґенти Москви виплекані й добре оплачувані в межах сусідніх держав, що втікли разом з московськими окупантами, галапаси розлючені тим, що не можуть більше смоктати крови поневоленого народу. Виступав голова комуністичної партії Литви і запевняв, що "протягом 11 місяців існування Литовської ССР навчився литовський нарід любити своїх московських братів і сестер". Закликав гістерично населення "помагати червоній армії, бути вірними комуністичній партії" і т. д. По нім виступив голова Найвищої Ради Латвії, згадав, що на виборах до неї за партію впало 96% всіх голосів (най би не впало!..) згадував патетично й інші "досягнення совітської Латвії" в союзі з "двохсотміліоновим (?) совітським народом" і присягав, що латвійський нарід буде боротися до остаточної перемоги. Виступав й представник латвійських "партизанів" з найбільш фантастичними оповіданнями про їх "перемоги", що стоять в такім різкім противенстві до всіх поразок червоної армії. Не інакше розуміється міг промовляти й естонський "достойник", який вихваляв розвиток естонського промислу і хліборобства під совітською владою і нарікав гірко, що "окупанти"'забрали все, що дав Естонії СССР, отже не забрали нічого окрім лиха майже цілорічної московської окупації. "Конференція" закінчилась звичайно загальним присяганням відданности партії і уряду та традиційними привітаннями на адресу "улюбленого генія народів", — Сталіна.
Уряджено цю дурновату конференцію на спомин московських поразок не для населення балтійських держав, про справжні почуття якого московський уряд дуже добре поінформований, а для стероризованих вояків з балтійських народів в червоній армії. Щодо них уживається, як бачимо ті ж самі засоби, як і щодо українців, та інших чужонаціональних червоноармійців. Поза тим повінь московської пропаґанди з банками про всякі страхіття на чужонаціональних землях визволених з московської неволі зражує лише панічний страх московських можновладців перед розвитком протимосковського руху на тих чужонаціональних землях, які перебувають ще в московськім ярмі, зокрема на землях Кавказу, до якого брам застукав уже залізний кулак німецького вояка.
Ці "роковини" — це ще один з доказів, що большев. брехня не має меж. Московські комедіянти здають собі чейже з цього справу, що не лише на землях б. балтійських держав, але і в цілому світі знають, як саме відбулося це "прилучення" до СССР та яке пекло пережило там нещасне населення.
М. Данько. 