◦ ◦ ◦ ◦

Совєтські спроби пролому не повелись ні на одному місці.
Від 1 січня до 24 березня знищено 2.295 совєтських літаків.
БЕРЛІН, 31 березня. — В минулому тижні стояли бойові дії на східному фронті, за вістками з міродатного військового боку, під знаком завзятих спроб наступів большевиків. Совєтські спроби пролому не вдались ні на одному місці.
Це ствердження роблять міродатні німецькі військові станиці щодо бою на півострові Керч, на схід від Таганрогу, Сталіно і в Донецькій області. На схід від Харкова мали мадярські війська місцеві успіхи. Також на північний схід від Гатску, на схід і північний-схід Ільменського озера розбились усі наступи об німецьку оборону. Артилерія обстрілювала з помітним вислідом фабрики зброї і воєнно важні споруди Ленінграду і Кронштадту. Німецькі становища на Карельському фронті вдержали протибольшевицьких наступів. На Мурманському фронті знищено большевицькі застави й бункри.
Большевицькі втрати в людях і матеріялах були значні. М. ін. знищено або здобуто яких 150 танків та багато гармат.
Німецьке летунство бомбардувало особливо залізничі шляхи постачання. Знищено 66 совєтських транспортних поїздів.
Доказом німецької переваги в повітрі уважає ДНБ знищення 160 большевицьких літаків в минулому тижні. В часі від 1 січня до 24 березня втратили большевики 2.295 літаків. З цього 1.547 у повітряних боях, 232 зістрілила протилетунська артилерія, а 516 знищено на землі. В тому самому часі втратили німці 223 літаки.
Багатомовна промова
САЛОНІКИ, 31 березня. — Ген. консул ЗДА у Бейруті Корнеліюс Г. Енгерт виголосив промову про становище ЗДА від початку війни. Енгерт заявив, що від хвилини вибуху війни ЗДА ніколи не були невтральні. Апробуючи ломбардний закон, ЗДА фактично приступили до війни.
Італійське звідомлення
РИМ, 1 квітня. — Італійське воєнне звідомлення понеділка, 30 березня таке:
Головна Кватира Збройних Сил повідомляє:
На фронті Кіренайки жива розвідувальна діяльність. Підчас боїв між сильними ескадрами осі і сильними відділами летунства аліянтів, німецькі ловецькі літаки зістрілили без власних втрат 4 машини "Кертіс". Відділи німецького летунства бомбардували знову з успіхом воєнні об'єкти у Тобруці та об'єкти на просторі морських і повітряних баз на Мальті. Про успіхи атак говорять поважні знищення і великі пожежі.
Затоплення кораблів-цистерн коло Північної Америки
БЕРЛІН, 31 березня. — До надзвичайного звідомлення про акцію німецьких підводних човнів на Атлянтійському океані — Німецьке Інформаційне Бюро повідомляє ще таке: Особливо треба відмітити велике число та кількість тонажу затоплених кораблів-цистерн, які знищено майже виключно коло американського побережжя. Це спричинило дальше зменшення числа американських кораблів-цистерн, брак яких і так уже дуже відчувають ЗДА. Це черговий тяжкий удар для забезпечення нафтою промислових осередків на північному сході ЗДА. Від першого наступу німецьких підводних човнів коло північного американського побережжя — цифра затопленого американського та британського тонажу на Атлянтійському океані зросла майже до 1,300.000 тон, а число затоплених кораблів-цистерн до 73-ох.
Японський наступ на Бірманському фронті
ТОКІО, 31 березня. — Завзяті бої ідуть на північному боці ріки Іраваді. Японці перемагають на цілій лінії.
ТОКІО, 31 березня. — На Цейльоні вчора був перший протилетунський сполох.
ТОКІО, 31 березня. — Бої на Новій Гвінеї йдуть далі серед великої спеки. Японці покористувались туземними папуасами, що самі зголосилися до стежної служби. При їх допомозі вдалося японцям над рікою Ванапа, на північний-захід від пристані Моресбі, обійти астралійські становища та загнати противника на широкі багна. Японці наблизились на 60 км до міста Моресбі, що його австралійці хотіли за всяку ціну оборонити. Японська воєнна фльота володіє на Коралійському морі та у проливі Торреса поміж Австралією і Новою Гвінеєю так, що в самій Австралії втратили надію, що б австралійські війська, які боряться на Новій Гвінеї, могли врятуватися втечею на австралійський континент. Що торкається окружених 30 тис. китайців на півострові Шантунг на азійському суходолі, який лежить над Жовтим морем, річ іде про очищувальну японську акцію проти комуністичної чункінської армії. Японці впевняють, що рештки тієї армії будуть зовсім винищені. 