◦ ◦ ◦ ◦ ◦ ◦ ◦ ◦ ◦ ◦

Чемберлєн про дипльоматичну акцію проти аґресій.
ЛЬОНДОН, ПАТ. На засіданні палати громад лебурист Ґрінвуд запитав прем. Чемберлєна, які внески поробила Анґлія іншим державам у теперішній дипльоматичній акції; чи йде тут виключно про консультацію, чи про політику взаїмної помочі. Чемберлєн відповів, що мусить цілу справу тримати в тайні, доки акція не покінчена, бо "важко відслонити всі карти, коли гра ще не покінчена". З того, що я сказав, без сумніву буде ясне, що уряд думає піти дальше, не спинюючись на консультації.
На запит посла Далтона, чи Анґлія готова помогти Польщі й іншим державам, Чемберлєн відповів, що його уряд цілком виразно заявив поодиноким державам, що він думає робити в деяких умовинах. В гру входить багато урядів, рішення не залежить від самої Анґлії.
Анґлія обмежується до оборони.
ЛЬОНДОН, ПАТ. Ліберал Дейвіс поставив в палаті льордів внесок, щоб утворити міжнародній комітет з господарських і військових експертів, які приготовили б загрожені народи до оборони та привернули б незалежність Чехо-Словаччини. Віцеміністр закорд. справ Плімавт відповів, що для початої акції вистарчить консультації — поки що конференція експертів зайва. Привернути незалежну Чехо-Словаччину можна б хіба збройною акцією — тимчасом Анґлія ні інші держави не мають таких плянів. Виміна поглядів має чисто дефензивний характер.
Уряд займається тепер не теоріями, не паперовими плянами — а практичними питаннями та конкретними постановами, що торкаються незалежности европейських держав.
Домагаються уряду з диктаторськими повновластями.
ЛЬОНДОН, ПАТ. Понад 30 послів (м. ін. Іден, Даф Купер та Черчіль), поставило в парляменті внесок, щоб утворити уряд, опертий на широкій базі та дати йому повні повновласти для вихіснування промислу і людського матеріялу, щоб зробити Анґлію здібною до якнайбільшого воєнного зусилля. Цей внесок — що його розглянуть мабуть у четвер — зробив велике вражіння.
Мадрид під національною владою.
МАДРИД. Райтер. Населення Мадриду масово вийшло на вулиці та повитало перші нац. відділи голосними окликами, що годі було розмовляти на вулиці. На домах замаїли національні прапори. Утікачі, які від початку війни ховалися по посольствах, зі зворушенням вийшли перший раз на місто по 36-ох місяцях.
В 11. годині вивішено нац. прапор на будинку уряду; в год. 12.30 перші нац. відділи увійшли до міста. Фалянґісти обняли сторожу безпеки.
Звільнено всіх політичних вязнів за винятком комуністів, які самі не хотіли вийти з вязниці. 