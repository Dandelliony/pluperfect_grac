◦ ◦ ◦ ◦ ◦

Японці на Сінгапурі
ТОКІО, 10 лютого. — Агентство Домей повідомляє, що вчора, 9 лютого, вранці японські війська перейшли Джогурську протоку і висадилися на острові Сінгапур. Згідно з дальшим повідомленням агентства Домей, безпосередньо після першої хвилі японських військ, які сьогодні в ранніх годинах висадилися на Сінгапурі, під охороною сильного артилерійського огню перейшли морську протоку також японські бронетанкові з'єднання. Не зважаючи на дуже запеклий огонь ворожої оборони, висаджені війська мали змогу поширити заняту ними територію. Також агентство Рейтер в урядовому повідомленні з Сінгапуру підтверджує висадку значних японських сил на західному побережжі острова Сінгапур. Бої тривають.
Повітряний бій коло Балі
ТОКІО, 10 лютого. — В районах Голяндської Індії літаки японської військово-морської фльоти проводили знову з добрим успіхом бомбардування столиці Яви, порт Сурабая. В повітряних боях у районі острова Балі збито 35 ворожих літаків.
В районі Молюкків японські війська закінчили свої операції на острові Амбоіна, який в цілості опинився в японських руках.
Рангун пережив учора дуже запеклу атаку авіяції. Атака була передусім скерована на аеродром, який знаходиться на півночі Рангуну.
Дорога німецьких частин в Африці
БЕРЛІН, 10 лютого. — Великі успіхи, які осягнули німецько-італійські війська під командуванням генерала Роммеля над англійцями, вдалося осягнути завдяки блискавковій швидкості, з якою були проведені ці операції. Бронетанкові військові частини держав осі переслідували безупинно ворога, не даючи йому ні хвилини спокою. Один з таких загонів зробив за один день 130 кілометрів і таким чином відтяв англійцям шляхи відвороту і змусив їх до бою, в якому ворог потерпів невдачу.
На сході
Одна чисельно слабша німецька залога обороняла в перших днях лютого одну місцевість на середущому відтинку східного фронту перед сильними большевицькими наступами. 600 большевиків атакувало численними хвилями поновно місцевість. Хоча ворог підчас своїх атак підходив часто аж до домів цієї місцевості, то все таки при рішучій обороні німецьких вояків йому не вдалося увійти в цю місцевість. Його відкинено кожного оазу з втратами.
На південний схід від Харкова
БЕРЛІН, 10 лютого. — Бойові акції на південному відтинку східного фронту ограничувались передучора загалом на малі місцеві випади і розвідувальну діяльність ворога. Тільки в поодиноких місцях наступали більші сили большевиків. Атаки в районі на південний схід від Харкова і на північний схід від Білгорода відперто кілька разів у часі дня. Ворог не осягнув ніде переваги, хоч кидав великі маси людей у бій і хоч йому допомагала сильно артилєрія. Невеликі полоси в найперших лініях, що їх наші війська тимчасово залишили, були у сміливих протинаступах нашої піхоти очищені від ворога. Підчас знищування большевицьких груп ворог потерпів тяжкі втрати вбитими і пораненими. Багато большевицьких аеродромів на середущому відтинку фронту були вчора ціллю повторних німецьких повітряних атак. Наші літуни, які діяли, не зважаючи на сильні снігові бурі, скинули бомби на відставлені літаки. Відмічено знищення дев'яти большевицьких машин та тяжкі пошкодження дальших шести літаків.
302.000 рбт. затоплено до 31-го січня на Атлянтійському побережжі
БЕРЛІН, 10 лютого. — Успішні акції німецьких підводних човнів на Атлянтійському побережжі Північної Африки приневолюють офіціяльні кола в ЗДА признаватися вже до щораз нових втрат. До 31-го січня із 43-х затоплених кораблів разом 302 тисячі рбт., ЗДА призналися до одної четвертої. Вчора мусіло міністерство військово-морської фльоти ЗДА признатися до втрати транспортного корабля "Сан Джіль" у 4 тисячі рбт., який затоплено перед побережжям Північної Америки. З 13-ти затоплених кораблів, до яких призналися ЗДА, можна сказати, було 10 танкерів.
Вибори в ЗДА
БЕРЛІН, 10 лютого. — Восени цього року припадають в ЗДА вибори на конгрес і вони вже сьогодні кидають свою тінь. Як подають з поінформованих кол, є 435 вільних місць у палаті послів, а 34 в сенаті, які треба зайняти. Республіканці підкреслюють вже тепер, що вибори мають відбутися відповідно до законів ЗДА. Предсідником республіканського виборчого комітету являється Мартен, а Флейн є головою демократичного комітету. Флейн обвинувачує вже тепер республіканців, що вони більше зацікавлені перемогою своєї партії, як перемогою у світовій війні. Для Флейна було б найбільшим нещастям те, якщо б вибрано конгрес, який стояв би в опозиції до президента Рузвельта.
Від початку війни японці знищили загалом 29 ворожих підводних човнів.
Згідно з переведеним на Мадярщині переписом населення, число мешканців цього краю є 14 міліонів 733 тисячі душ.
Наслідком висадки військ на Борнео японці укріпили свої позиції на Макасарському шляху далі.
Керівник єгипетської партії вафдистів, Нагаб-паша створив новий єгипетський кабінет. 