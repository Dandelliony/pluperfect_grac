◦ ◦ ◦ ◦

Окружний Конкурс Самодіяльних Солістів на Львівську Округу відбудеться в неділю, 7 березня, в год. 12-ій вполудне у Львові в залі ІНТ. Солісти, співаки, грачі й ансамблі, що хочуть приступити до Конкурсу, можуть зголошуватися до кінця лютого. Письменні зголошення Приймає Референтура Культурної Праці, УОК, Львів, Академічна ч. 28, ІІІ. пов., або Кабінет Музичного Мистецтва ІНТ Францішканська ч. 7.
Христя Колесса у Львові. У понеділок, 15-го лютого, в залі Оперного Театру відбудеться концерт нашої відомої артистки-віольончелістки Христі Колесси. У програмі концерту: твори Респіґі, Бетовена, Брамса, Барвінського, Бохкеріні, Гранадоса, Дворжака. При фортепіяні проф Р. Савицький. — У зв'язку з великим зацікавленням концертом, замовлення на квитки приймає вже Концертне Бюро, Ринок ч. 9. І. пов. (Телефон 232-27).
Творчий вечір СПУОМ. В середу, 17-го лютого, в год. 6-ій попол., в приміщенню Літературно-мистецького Клюбу під проводом Керманича Відділу Культурної Праці при Українському Центральному Комітеті у Львові, м-ра М. Кушніра, відбудеться Творчий Вечір Спілки Праці Українських Образотворчих Мистців з нагоди ІІІ-ої Мистецької виставки, після якого буде проголошено рішення жюрі і роздача нагород. В програмі: 1. Відчитання реферату В. Дядинюка на тему: "Аналіза розвитку українського мистецтва за останніх 25 років". 2. Критичний огляд виставки Ів. Іванця. 3. Оголошення висліду жюрі і роздача премій.
Заочний Курс Теорії Музики. Пригадується, що 15-го лютого розпочинає ІНТ науку на Заочному Курсі Теорії Музики й Композиції. Зголошення письмом приймається до 14-го лютого. Вписове 10 зл., шкільна оплата 20 зл. місячно. Це прекрасна нагода здобути собі музично-теоретичне знання, не покидаючи свого місця осідку і праці. 