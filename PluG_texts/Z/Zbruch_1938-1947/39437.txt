◦ ◦ ◦ ◦ ◦ ◦ ◦

Литовців вивозять у глиб Совітів.
Ковно, 21. 7. Б. литовський премієр Меркіс намагався втекти із Литви за кордон, та його схопили у пристані в Ризі й враз із б. литовським міністром внутрішніх справ Урбшісом, їхньою ріднею вивезено у глиб СССР. Водночас вивезено багато інших визначних литовців.
Балтійська Совітська Республика.
Ковно, 21. 7. Політичні круги переконані, що три бельґійські держави — Литва, Латвія й Естонія створять одну балтійську совітську республику. На днях парляменти згаданих держав проголосять створення такої республики, бо це відповідає Совітам. Годиться відмітити, що ці три держави матимуть громадську й культурну самоуправу.
Протианґлійські демонстрації у Бейруті.
Зі Сирії наспіли вістки, що бомбардування Гайфи викликало серед арабів протианґлійські настрої. У Бейруті та в інших містах відбуваються протианґлійські демонстрації.
Демарш Болгарії у Букарешті з приводу присудів у Добруджі.
Букарешт, 21. 7. Болгарський посол у Букарешті склав міністрові закордонних справ Мануїлескові демарш болгарського уряду з приводу присудів на болгарів у Добруджі. У демарші сказано, що румунська влада арештувала в Добруджі багато визначних болгарів. Знову ж військо мало перевести масові реквізиції, так що болгари в Добруджі не мають змоги зібрати збіжжя з піль. Міністр Мануїлеску приобіцяв перевести в тій справі слідство.
Нормальне життя на Мадярщині.
Букарешт, 19. 7. Від середи почалося знову нормальне життя у Будапешті, від початку мобілізації було припинилось. Комунікація у столиці відбувається правильно. Також урядовці можуть продовжувати свої відпустки. Щоправда то демобілізація армії ще не почалася проте життя в краю та праця наладнуються.
Анґлія під градом бомб.
Берлін, 22. 7. Начальна команда німецької армії подає, що дня 19. ц. м. один німецький підводний човен затопив 31.300 ворожого тонажу. Другий підводний човен вспів затопити анґлійський озброєний корабель, що плив під сильною охороною. — Одночасно затоплено 4 торговельні кораблі 14.000 тон містоти, а 12 кораблів і два підводні судна важко ушкоджено.
Німецька протилетунська артилєрія внеможливила анґлійським літакам нічний налет на Німеччину, зістрілюючи при цьому 3 літаки. Два німецькі літаки не вернулися.
Знову ж в суботу 20 ц. м. один німецький підводний човен затопив 24.700 тон містоти ворожих кораблів. Боєві ескадри літаків атакували в полудневій Анґлії і Шкотії електричні заведення, різні склади, пристані, маґазини воєнного приладдя, летунські майдани і позиції протилетунської артилєрії.
Крім того бомбардовано воєнні кораблі біля полудневих берегів Анґлії. Затоплено один торговельний корабель 5000 тон містоти. Три кораблі й один контрторпедовець ушкоджено. Одночасно німецькі літаки зістрілили над Каналом Ля Манш 15 анґлійських літаків в тому 12 типу "Дефіянт", а 3 типу "Спітсфайр". Німецькі літаки не мали ніяких шкід. У дальшому бою зістрілено ще 6 анґлійських літаків. Ворожі літаки скинули в ночі з 20. ц. м. на 21. кілька бомб на території західної і північної Німеччини, вбиваючи декілька цивільних осіб. Підчас того налету зістрілено 5 ворожих бомбовиків.
Загальні втрати ворога 27 літаків. Три німецькі літаки не вернулися.
Еспанія зірвала взаємини з Чілє.
Еспанський уряд офіційно повідомив про зірвання дипльоматичних взаємин з Чілє. Зірвання взаємин оправдує Еспанія тим, що людово-фронтівський уряд Чілє цілий час домашньої війни в Еспанії допомагав усіми засобами зрадникам еспанського народу, тобто червоним.
Дня 27. червня ц. р. на площі в Сантяґо в Чілє в прияві президента Чілє, бесідники обидливо накинулися на національну Еспанію і ґен. Франка. На запит еспанського уряду Чілє викручувалося з виясненням. Тому і зірвано дипльоматичні взаємини.
Гостра промова Кунзінена.
Гельсінкі, 21.7. Совітський часопис "Червена Карелія" помістила промову большевицького достойника в Петровському заводі карельсько-фінляндської республики. Кунзінен виступив у своїй промові дуже гостро проти Фінляндії, заявляючи, що у Фінляндії ще сьогодні є при владі люди, що впродовж 20. років змагали до війни зі Совками.
Давніше фінляндці висилали до Совітів шпигунів, саботажників і провокаторів, тепер же будуть посилати інших розкладачів. Вкінці Кунзікен заявив, що Карелія врешті діждалася "свободи". 