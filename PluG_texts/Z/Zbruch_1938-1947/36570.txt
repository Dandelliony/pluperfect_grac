◦ ◦ ◦ ◦ ◦ ◦ ◦

Німецькі війська в столиці Бельґії
БЕРЛІН, 17. 5. — Начальна команда німецької армії повідомляє, що німецькі війська проломили на північ від Лювену у важких боях укріплені становища Діль і зайняли Мешелн. У все цілому наступі впало дещо пізніше Лювен. Після прорвання на полудне від Лювену францусько-бритійських позицій німецькі війська увійшли сьогодні вечором до Брюселі. На півночі від Антверпії німецькі війська в безнастанному наступі підсунулися до північних укріплень.
Лінія Мажіно проломана на ширині 100 км
Кватира начального вожда, 17. 5. — В бою між Антверпією і Намюр прорвано на полудне від Вавр укріплені становища Діль і зайнято північно-східний фронт твердині Намюр. На полудне від Мобеж аж до Карінян на полудневий схід від Селіну проломано лінію Мажіно на ширині 100 км. Француські панцирні частини, що протиставилися німецьким військам на захід від Дінан розбито. Частини армії і повітряної фльоти переслідують всюди уступаючого на захід ворога. В боях на полудневий схід від Седану командант одного змотирозованого стрілецького полку поручник Бальк очайдушними, особистими чинами досягнув зі своєю частиною надзвичайних успіхів. Досі взято на тому відтинку фронту в полон 12.000 полонених, в тому двох ґенералів і здобуто багато гармат. На полудневому крилі сильні німецькі ґрупи відбили ворожий відтяжний протинаступ і також тут перемогли та перейшли в протинаступ.
На саарському фронті продовжувано стежну діяльність в напрямі лінії Мажіно. Як вже повідомлено, француська далекострільна артилєрія обстрілювала без мілітарної потреби безборонне місто Раштад. Найнижчі німецькі гарматі батерії відкрили тому відплатний вогонь на Гаґенау.
В Голяндії занимання островів в провінції Зелянд у повному ході. Вчора здався остров Толєн.
Німецькі літаки атакували вчора 15. 5. військові частини у ворожому запіллі у Франції і Бельґії. Зруйнувано численні залізничі дороги і шоси, розбито транспорти війська і маршові батави.
В атаках на морські сили ворога і транспортові кораблі біля голяндсько-бельґійського побережжя, затоплено ворожий кружляк і озброєний гарматами корабель, один транспортовий корабель так важко ушкоджено, що він мусів осісти на мілині. Ушкоджено також два француські контрторпедовці. В середущій частині Північного Моря один підводний човен, що виплив на поверхню був поцілений бомбою і правдоподібно затонув.
Біля Нарвіку вдалося поцілити бомбами один панцирник, один легкий кружляк, а на одному кораблі-цистерні 15.000 тон містоти викликати пожежу. Зістрілено там у повітрянім бою один ворожий мисливський літак. Повітряні атаки на ворожі десанти і сконцентровані частини відтяжили німецьких альпейських стрільців. Вони одержали нову підмогу.
Ворог втратив вчора на західньому фронті загалом 59 літаків. З того 30 зістрілено в повітряних боях, 8 зістрілила протилетунська артилєрія, решту знищено на землі. 15 власних літаків не вернулося до своїх баз.
Дальше німецька начальна команда повідомляє: Німецькі летуни осягнули вже в ранніх годинах 17. 5. низку великих успіхів. На бельґійському фронті одна німецька ескадра в силі 6 мисливських літаків типу Месершміт зістрилила впродовж одної години 13 бритійських боєвих літаків типу Брістоль-Блєнгайм без якихнебудь власних втрат. В порті Дюнкерк затоплено впродож кількох хвилин двома бомбами важкого калібру один контрторпедовець. Крім цього важко ушкоджено біля Дюнкерк один кружляк і один торговельний корабель.
Італія готова на кожне рішення
РИМ, 18. 5. — Італійський сенат закінчив вчора своє травневе засідання прийняттям бюджету на 1940/41 рік. Підчас засідання дійшло до бурхливої маніфестації на честь італійського королівського дому і Мусолінія, що разом з міністром закордонних справ узяв участь у кінцевому засіданню.
Президент сенату Суардо забрав на засіданні слово і виголосив пламенну промову. Ствердивши, що війна увійшла у фазу рішальних боїв, Суардо підкреслив, що італійський нарід стоїть в цій великій годині одностайно при боці короля і Дуче. Він стоїть до їх наказів неначе залізний бльок з одною незломною волею, готовий іти за Мусолінієм всюди, щоби здійснити своє святе і нетикальне право: велич і могутність італійської імперії. Італія є готова в цій історичній хвилині станути на кожний поклик короля. 