◦ ◦ ◦ ◦ ◦ ◦ ◦

Заупокійну панахиду по сл. п. ґен. Володимирові Сальському відправив в українській мові о. протоєрей Волков 8. ц. в українській православній церкві у Кракові. Співав прегарно Український Національний Хор під проводом Володимира Божика. Церква була повна українців з усіх земель нашої батьківщини.
Засідання наукової ради при У. Ц. К. у Кракові буде в середу 9. ц. м. в год. 18. вечором в домівці "Українського Видавництва" при вул. Кармелітській 34/1. На денному порядку: 1. П-р Е. Ю. Пеленський: "450-літній ювилей українського друкарства в Кракові". 2. Дискусія. — Вступ тільки для членів і запрошених гостей.
Осторога. Подаємо до відома, що Панасюк Семен, ур. 16. 11. 1896 в Камянці Подільському, "Авсвайскарте" з 969, видана дня 23. 11. 1939 Краківським Допомоговим Комітетом і Біганський Михайло, ур. 28. 9. 1901 в Холоєві, повіт Радехів, "Авсвайскарте" ч. 14 — видана 19. 8. 1940 Українським Допомоговим комітетом в Тарнові, зареєстровані останньо в Тарнові, підшиваючись під інкасентів УДК. в Тарнові, ошукували громадян, збіраючи уділи ніби то за український консум в Тарнові. Вони покинули самовільно працю на залізничих верстатах у Таркові — та тим принесли нечесть іншим українським робітникам. УДК. в Тарнові остерігає перед ними українське громадянство, а Українські Допомогові Комітети в цілому Ґубернаторстві, зокрема в Холмі і Радомі, де вони мабуть опинились, при тому проситься відібрати від них "Авссвайкарте" і повідомити про це УДК. в Тарнові.
В Нім. Перемишлі відбувається тепер 6-ти місячний поліційний курс для українських поліціянтів. Учасників із різних сторін є біля 30. З Нім. Перемишля бере участь у курсі 10 українських поліціянтів із ком. Мендою в проводі.
Ціни на торф у Люблинщині. Згідно з розпорядженням ціна різаного і висушеного торфу у люблинському дістрікті виносить 4 зол. за 1 кубіч. метер на місці добуття. При перевозі дочисляється по 1 зол. за кґ. 1 кубіч. метер від 1 км. Кошти торговельні тільки 1 зол. і то можна тільки раз дочислити, через що усувається ланцюх посередників. 