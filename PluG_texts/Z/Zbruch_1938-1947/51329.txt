◦ ◦ ◦ ◦ ◦ ◦ ◦

Обшуки і арешти в Індії
КАБУЛ, 3. (ТАРС). Індійська газета "Трібюн" повідомила, що в Лагорі арештовані генеральний секретар лагорської організації соціалістичної партії професор Рам Бумар і голова пенджабської студентської федерації Мінто. На мітингу студентів лагорського технічного колежу присутні заявили протест проти арешту Мінто.
В Лакнау арештований колишній генеральний секретар всеіндійської студентської федерації Ансар Харват.
В Аллахабаді поліція протягом 7 годин робила обшук в колишньому приміщенні індійського національного конгресу, де залишилися деякі папери і бібліотека. Вилучено багато документів, книг і брошур. 18 квітня поліція вдруге обшукала це приміщення і арештувала одного службовця, в будинку якого також був зроблений обшук.
В Лакнау також був зроблений обшук в приміщенні провінціального комітету індійського національного конгресу. Поліція вилучила літературу і арештувала 5 працівників комітету.
В Калькутті поліція зробила обшук в будинку Субха Чандра Боса, вилучила багато літератури, в тому числі 500 екземплярів брошури з його промовою, виголошеною в червні 1940 року в Нагпурі.
Племінник Субха Чандра Боса Двіджендра Бос арештований за виголошення "зловмисної промови" в Калькутті. Він — секретар всеіндійської ліги молоді.
Німецькі і італьянські літаки над Александрією
НЬЮ-ЙОРК, 3. (ТАРС). Як повідомляє агентство Ассошіейтед Пресс з Александрії (Єгіпет), німецькі і італьянські літаки 90 хвилин літали над Александрією, не скинувши, проте, ні однієї бомби.
Втрати німецької і англійської авіації
ЛОНДОН. 4. (ТАРС). Агентство Рейтер повідомляє, що з початку війни німецькі військово-повітряні сили втратили в боях над Англією 3.310 літаків. Англійські втрати за цей час становили 863 літаки, при чому 429 льотчиків врятувалися.
Заява австралійського військового міністра Спендера
ЛОНДОН, 4. (ТАРС). За повідомленням агентства Рейтер, австралійський військовий міністр Спендер заявив, що після вивчення відомостей, одержаних від генерала Блемі, він гадав, що всього після кампанії в Греції англійські, австралійські і новозеландські війська недолічують в своїх рядах коло 12 тисяч чоловік. Серед 3.000 чоловік, залишених на берегах Греції, більшість — невійськовослужбовці. Весь медичний персонал, який обслужував армію, евакуйований.
Прибуття південно-африканських ескадрилій в Єгіпет
ЛОНДОН, 4. (ТАРС). Як повідомляє агентство Рейтер, в Єгіпет прибули ескадрильї винищувачів і бомбардувальників південно-африканської авіації.
Італьянська газета про перспективи війни
РИМ, 3. (ТАРС). Газета "Корр'єре Падало" від 1 травня, зупиняючись на ході війни, відмічає, що "війна ще далеко не закінчена". Газета пише: "Ми повинні добре підготуватися до боротьби. Ми повинні радіти з успіхів сьогоднішнього дня, але й бути готовими до всяких несподіванок. Ворог ще сильний: він засів в Гібралтарі, на Кріті, на Кіпрі, на Мальті. Крім того, він займає сильні позиції в Африці, в Південній Азії і, нарешті, має потужний морський флот. Після перемога на Балканах, продовжує газета, боротьба більше не провадитиметься у відкритому полі. Це буде не тільки війна армій, але й війна на виснаження, "війна нервів".
Агентство Ассошіейтед Пресс про конвоювання американськими воєнними кораблями торгових суден
НЬЮ-ЙОРК, 4. (ТАРС). За повідомленням кореспондента агентства Ассошіейтед Пресс з Віші, в дипломатичних колах заявляють, що американські воєнні кораблі конвоюють торгові судна. За наявними відомостям, американські судна з вантажем летких танків, протитанкових і зенітних гармат направляються до Суеца.
Як передає вашінгтонський кореспондент агентства Ассошіейтед Пресс, коментуючи повідомлення з Віші про те, що американські воєнні кораблі конвоюють судна, які направляються в Суец і везуть воєнні матеріали, морське міністерство заявило, що ні один американський воєнний корабель не використаний для конвоювання.
В колах судновласників вказують, що судна, які направляються в Суец, можливо, є вантажними пароплавами, що вийшли з США на початку квітня з вантажем воєнних матеріалів, які призначалися тоді для Греції і Югославії. Як передають, ці судна в основному грецькі і югославські вантажні пароплави, які направляються в Суец навколо Африки, але, можливо, що в їх числі знаходиться також кілька американських пароплавів: Агентство Ассошіейтед Пресс заявляє, що, очевидно, ці судна везуть 75-міліметрові гармати, які, як вказав раніше Рузвельт, була відправлені в Грецію. 