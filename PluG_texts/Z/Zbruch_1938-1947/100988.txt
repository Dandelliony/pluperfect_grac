◦ ◦ ◦ ◦

По Львову і області   Святкування річниці визволення в районі. Радісно відзначили свято українського народу — річницю визволення Радянської України від німецько-фашистських загарбників трудящі Кам'янко-Бузького району. 13-го жовтня в міському кінотеатрі відбулося урочисте засідання міської Ради депутатів трудящих разом з партійними, комсомольськими та громадськими організаціями. З доповіддю про успіхи і досягнення Радянської України за час визволення від німецьких загарбників виступив голова виконкому районної Ради депутатів трудящих тов. Мицик. В цей же день по всіх селах району також відбулися урочисті засідання сільських Рад. На зборах трудящі району з великим піднесенням прийняли вітальні листи товаришеві Сталіну і товаришу Хрущову, в яких висловлюють сердечну подяку за визволення їх спід гріту німецького фашизму.   Зобов'язання в дії. Два тижні минуло, як робітники і інженерно-технічні працівники та службовці Львівської кондиторської фабрики №4 взяли зобов'язання в переджовтневому соціалістичному змаганні. Більше половини взятих пунктів основної роботи вже виконано. Успішно здійснюється перший головний пункт. Колектив фабрики брав зобов'язання виконати жовтневу виробничу програму на 105 процентів до 25 жовтня. За першу декаду жовтня місячна програма виконана на 54,5 процента. Виконується цей пункт в наслідок сумлінної праці всього колективу, де перед ведуть стахановці Ольга Балецька, Ульяна Ткачова, Дар'я Пастернак, Марта Гоцур, які виробляють по дві і більше норм. Другий важливий пункт соцзмагання — це перехід від виробництва півфабрикату пюре до виробництва продукції широкого вжитку — мармеладу і повидла. Виходячи з цього, колектив фабрики брав зобов’язання повністю відбудувати мармеладний цех до 20 жовтня. За першу декаду цех в основному вже закінчили відбудовувати і до 20 жовтня фабрика випустить перші центнери мармеладу і повидла.   Перегляд фільму про методи машиніста Коробкова. Днями в Палаці культури залізничників понад 150 паровозників з великим інтересом проглянули технічний фільм про методи роботи знатного машиніста країни Коробкова. Цей фільм вперше демонструється на Львівській залізниці.   Кінопересувки на селах. Для кращого культурного обслуговування селян в Буському районі обладнано кінопересувки. В міському та сільських клубах тепер регулярно демонструються кінокартини. За останній місяць кінофільми проглянули понад 10 тисяч трудящих району. Особливий інтерес глядачі виявили до кінокартин «Людина з рушницею», «О 6 годині вечора після війни», «Повернення» та інших.   Допомога демобілізованим воїнам. На Львівському залізничому вузлі працює біля 120 демобілізованих воїнів Червоної Армії. Профспілкові організації надають їм необхідну матеріальну допомогу. Так, демобілізованому тов. Гром, який працює кагарем на станції Львів-Головняй, райком профспілки залізничників видав одноразову допомогу в сумі 800 карбованців, постільні речі і путьовку на курорт. Колишні фронтовики тт. Широков, Сметанін і інші одержали також одноразову грошеву допомогу. За останній місяць матеріальну допомогу одержали 35 демобілізованих. Їм видано біля 5 тисяч карбованців грошевої допомоги і на таку ж суму одягу, взуття та інших промислових товарів. Профспілкові організації надають також допомогу інвалідам Вітчизняної війни та сім'ям тих військовослужбовців, які загинули на фронті. За останній час їм видано 7 тисяч карбованців допомоги і на 17 тисяч карбованців промислових товарів.   Нова перемога львівських футболістів. На Львівському стадіоні «Динамо» відбувся черговий футбольний матч на кубок України між футболістами Станіслава та спортивного товариства «Динамо» Львова. Це друга зустріч між цими командами. Вперше вони зустрічалися у Києві на республіканській спартакіаді. Переможцями вийшли тоді львівські футболісти, які зайняли перше місце серед футбольних команд західних областей України. На цей раз команда Станіслава прибула до Львова з єдиним бажанням: виграти зустріч щоб далі брати участь у розиграші на кубок України, який провадиться за олімпійською системою. Львівські ж футболісти також намагалися вийти з цієї зустрічі переможцями і не випасти з розиграшу. Недивлячись на несприятливу погоду футболісти Львова зуміли закінчити матч в свою користь з рахунком 6:0. Це вже третя зустріч, яку львівські футболісти переможно закінчили в розиграші на кубок України.   Вільна Україна 