◦ ◦ ◦ ◦ ◦

Гордон звільнений — "досягнув межі віку"
Берлін, 11 листопада. Британський головнокомандуючий оборонної зони "Захід" в Англії, генерал Гордон, звільнений з армії тому, що досягнув межі віку.
Маневри в Гібралтарі
Мадрід, 11 листопада. Цими днями відбулися в Гібралтарі великі морські і сухопутні маневри. Вони мали бути свого роду генеральною пробою оборони фортеці. Багато англійських військових кораблів діяли приблизно на одну милю від проливу проти здогадного ворожого флоту. Завданням для сухопутніх дій була атака на фортецю, яка мала бути відбита.
Коло Ворошиловграду
Берлін, 11 листопада. У південній Україні — як повідомляє мадярське воєнне звідомлення — наступаючі союзні війська в багатьох місцях прорвали ворожі лінії в районі Ворошиловграду. Бойові дії продовжуються вже глибоко поза тими лініями. Невеликі частини гонведів під час розвідувальних та прочищувальних дій захопили большевицьких полонених.
Черчіль говорить про людську злобу
Берлін, 11 листопада. Черчіль говорив у Шеффілді до кількох тисяч робітників про "цю противну війну, яку накинула Англії людська злоба". Ми пригадуємо пророчі слова Фірера, який надовго перед вибухом війни перестерігав перед воєнним нацьковувачем Черчілем.
Справа Чорноморського флоту
Анкара, 11 листопада. Совєтський амбасадор в Анкарі, Віноградов, відвідав американського посла в Туреччині і мав з ним майже 2-годинну розмову. Кажуть, що ця розмова торкалася становища Туреччини у питанні долі совєтського Чорноморського флоту, при чому з Совєтського Союзу приходять чутки, що Віноградов вимагав інтервенції СДА в користь СССР.
Турецьке радіо в огляді військового становища на східному фронті висловило думку, що в останніх днях у Криму відбулися події великого і вирішального значення, бо можна сказати, що весь півострів є вже в німецьких руках. Про совєтський опір у Криму після того не можна вже говорити. Маючи в руках Крим — стверджує далі турецьке радіо — німецька авіяція матиме змогу контролювати ціле Чорне море. Тому треба сказати, що у Криму запало рішення, якого значення тепер ще не можна передбачити.
Англійський фельд-маршал Айронзайд заявив в однім інтерв'ю, що виставлення другого фронту, якого бажає собі Сталін, це дуже трудна справа, бо такий фронт не повинен кінчитися стагнацією.
Сенат затвердив більшістю голосів постанову Палати Репрезентантів узброювати торговельні кораблі та висилати їх у воєнну мережу. Таким чином закон про невтралітет з 1935 року майже перестав існувати.
Під час акції очищування на середущому бойовому відтинку східного фронту взято в полон чотирьох значних большевицьких офіцерів. Між ними був верховнокомандуючий 20-ої армії. 