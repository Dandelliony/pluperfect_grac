◦ ◦ ◦ ◦ ◦ ◦ ◦

Війна проти Анґлії на Балкані
БЕРЛІН, 8. IV. — В неділю 6. квітня ц. р. міністр д-р Ґебельс відчитав у міністерстві пропаґанди Великонімеччини денний наказ до німецької армії та відозву канц. Гітлєра до німецького народу. Фірер зайняв у тій відозві становище до останніх подій у Югославії. Опісля мін. закордонних справ фон Рібентроп відчитав заяву німецького уряду перед представниками закордонної і німецької преси. Всі німецькі радіовисильні подали денний наказ і відозву, опісля кількакратно їх повторювали впродовж дня.
Летунський налет на Софію
СОФІЯ, 8. IV. — Болгарська протилетунська оборона подає:
Вночі на 7. квітня перевели ворожі літаки атаку на Софію. Скинуто 20 розривних і запальних бомб, з яких 4 не вибухли. Було багато вбитих і ранених. Жертви дістали негайну допомогу. Кілька будинків і одну школу поцілено.
Радіовисильня у Білгороді мовчить
ШТОКГОЛЬМ. — Білгородська радіовисильня перервала свої авдиції в неділю, оголосивши комунікат, що Білгород збомбардували ворожі літаки. Також радіовисильня аґенції "Аваля" не надає ніяких комунікатів.
Портуґалія зміцнює свої війська на Азорах
ЛІСАБОНА. — У суботу, 5-го ц. м., з лісабонського порту виплив портуґальський корабель із 830 вояками й воєнним матеріялом. Військовий транспорт призначений для зміцнення військового ґарнізону на Азовських островах.
Мін. Матсуока виїхав із Німеччини
БЕРЛІН. — Минулої суботи, 5-го ц. м., вполудні представник Тенно (японського цісаря — Ред.) мін. Матсуока й мін. Рібентроп зустрілись і відбули дальші розмови. Пополудні мін. Матсуока покинув Німеччину. Достойного японського гостя привітав щиро на прощання мін. фон Рібентроп.
Операційні терени на Середземному морі
БЕРЛІН. — Офіційно повідомляють: Внаслідок військових акцій у Греції треба числитися з можливістю операцій на водах східньої частини Середземного та Еґейського моря. Тому для торговельних кораблів виринає загроза плавати у тій частині моря, що стала операційним тереном. Кожний корабель, що пливе в цьому районі, наражається на небезпеки від мін або інших боєвих середників. Тому німецький уряд остерігає перед переплиттям у загроженій смузі, що лучиться із східньою границею морського району, означеного італійським урядом у заяві з 4. лютого 1941 р. Він обіймає всю східню частину Середземного моря включно з Еґейським морем аж до границі територіяльних вод Туреччини. Підчас теперішніх операцій невтральні кораблі мусять перебувати на турецьких водах.
Анґлійські підводні човни в Югославії
СОФІЯ, 7. IV. — Про тісні взаємини між сербськими членами військового перевороту та анґлійськими політиками може свідчити найкраще факт, що анґлійські підводні човни використовують югославянські порти Катор і Дубровнік. Югославські летуни дістали вказівки щодо найближчих летунських анґлійських баз та сиґналів анґлійського летунства на випадок причалювання анґлійських літаків у Югославії.
Плянові дії в Югославії
БЕРЛІН, 8. IV. — Головне Командування Німецьких Збройних Сил подає:
Серед завзятих боїв на південно-східньому фронті, німецький наступ проходить пляново. Сильні відділи летунства піддержують похід сухопутньої армії стежними діями, атаками на похідні кольони, становища й комунікаційні засоби ворога. Як уже ми про те повідомляли, сильні відділи німецького летунства заатакували кілька разів впродовж дня портові обєкти та інші важні військові точки в Білгороді. Їх успішність величезна. Зокрема важкі бомби поцілили головний залізничий двірець у Білгороді, понтоновий міст на Дунаю на південь від Білгороду та кілька поїздів з транспортами війська.
Багато великих пожеж вказувало впродовж ночі шлях німецьким боєвим літакам, що четвертий раз заатакували твердиню Білгород. Крім того з не меншим успіхом німецькі летуни бомбардували летовища в середній і південній Югославії. Опісля летуни обстріляли летовища скорострільним вогнем. При тій нагоді вдалося знищити на землі багато літаків. У летунських боях німці зістрілили більшу кількість ворожих літаків.
У Лібії німецькі та італійські змоторизовані відділи відбили і відігнали на північний схід від Бенґазі ворожі задні сторожі та успішно здержали контратаки ворожих панцирних одиниць. Німецькі та італійські відділи взяли полонених і захопили зброю та вантажники.
В морському районі довкола Анґлії німецьке летунство спричинило вчора затоплення 4-ох ворожих торговельних кораблів містоти 14.000 тон. Далі поважні ушкодження потерпіли 2 більші торговельні кораблі, в тому 1 корабель-цистерна. Вночі з 6. на 7. IV. німецькі літаки вдатно бомбардували 3 ворожі торговельні кораблі середньої величини. Побіч того німецьке летунство перевело успішні атаки на портові обєкти на східньому побережжі бритійських островів.
4. IV. німецькі літаки перевели особливо успішну атаку з невеликої висоти на ворожий транспорт під охороною в Бристольському Каналі на південний-схід від Пембровк. Так поважно ушкодили 3 ворожі торговельні кораблі, містоти 22.000 тон, що треба рахуватися з їх повною втратою. Крім того один ворожий торговельний корабель вийшов з тих боїв з поважними ушкодженнями.
У часі між 4. IV. до раннього ранку 7. IV. німецьке летунство знищило загалом 13 кораблів, загальної містоти 52.000 тон. Крім того 14 торговельних кораблів важко ушкодили.
Дії ворожого летунства були дуже малі.
На південному-сході кілька ворожих літаків вдерлося до південної Стирії і скинуло поодинокі бомби, але без шкоди.
Дії бритійського летунства на Заході обмежувалися вдень і вночі до надбережних летів над теренами північно-західньої Німеччини і Франції. Німецькі ловецькі літаки зістрілили там 3 ворожі літаки. Два літаки зістрілила протилетунська артилерія, 1 вартові кораблі.
Згідно з повідомленнями, що надійшли, в летунських боях на південному сході зістрілили 35 ворожих літаків, 54 машин знищили на землі, 9 інших поважно ушкодили на землі. Пропало 7 власних літаків.
Матсуока в Москві
МОСКВА, 8. IV. — У понеділок перед полуднем японський міністр закордонних справ Матсуока прибув зі своїм почотом на Білоруський залізничий двірець в Москві. Мін. Матсуоку привітав на двірці заступник народнього комісара закорд. справ Лосовський, шеф протоколу Барґов і керманич другого далекосхідного відділу Царапкін. На залізничому двірці явився також японський амбасадор у Москві Татекава, посол Ніхі і персонал японської амбасади. Мін. Матсуоку прийшли привітати також і представники держав, що приєднали ся до пакту трьох великодержав. З німецького боку привітав мін. Матсуоку амбасадор фон Шулєнбурґ, посол фон Тіпельскірх та інші члени німецької амбасади.
У понеділок пополудні японський мін. закорд. справ Матсуока відвідав на Кремлі голову совітського уряду і комісара закордонних справ Молотова. При тій нагоді перевели розмову, що при ній був приявний амбасадор Татекава.
Анґлійські літаки в Югославії
СОФІЯ, 7. IV — Добре поінформовані кола повідомляють, що анґлійці перебрали команду над обслугою військових летовищ у Югославії. Минулої пятниці й суботи надлетіли до Югославії перші анґлійські літаки. 