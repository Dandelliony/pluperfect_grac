◦ ◦ ◦ ◦ ◦ ◦ ◦

Український національний хор під орудою Володимира Божика виступить гостинно на "Виставі української книжки й преси" в головній салі "Просвіти" в Кракові, Адольф-Гітлєр-Пляц 12/ІІ в неділю, 27. жовтня вечором.
Останні дні "Вистави української книжки й преси" — це субота 26. й неділя 27. ц. м. Українське громадянство Кракова повинно використати ці два дні й відвідати виставу. — Ці два дні принесуть відвідувачам ще й окремий хосен: у суботу, 26. ц. м. матимуть нагоду довідатися з реферату проф. В. Андрієвського про українську пресу на C. У. З. до національної революції 1917 р., а в неділю, 27. ц. м. на врочистому закінченні вистави, матимуть знову нагоду слухати співу відомого Українського Національного Хору, що під керуванням Володимира Божика візьме участь у цьому святкуванні. Щоб дати громадянам Кракова змогу оглядати виставу о неділю, 27. ц. м. "Українське Видавництво" відкриває виставові салі вже в 12. годині, так, що в неділю, 27. ц. м. в останньому дні, вистава буде відкрита від 12. год. до 21. години.
Звільнення полонених б. вояків польської армії. Згідно з рішенням начальної команди німецької армії всі полонені українці, вояки б. польської армії, яких родини живуть на терені Ґенерального Ґубернаторства, мали бути протягом вересня звільнені з таборів полонених та відіслані до місця осідку їх родин. Якщо хтось із них ще досі не звільнений, то це могло статися тому, що не доказав своєї української національної приналежности. В тому випадку слід звернутися за виказкою до УНО. Берлін В. 50, Ансбахерстрассе 15, або до Україніше Фертрауенштеллє, Берлін В. 30, Байрішерпляц 3. На випадок незвільнення когось, після виказання його української приналежности, слід зголосити це сейчас до УЦК. — реферат праці і сусп. опіки, при чому слід подати точну адресу полоненого та дату останньої вістки від нього. — Український Центральний Комітет, Реферат Праці і Сусп. Опіки — Зелена 26/5, Краків.
Скарбові урядовці — безробітні і також ті, що працюють не у свойому званні, а рефлєктували б на працю у скарбових урядах, перешлють негайно свої короткі життєписи в німецькій мові з точним поданням своїх кваліфікацій та службового характеру до УЦК — Реферат Праці і Сусп. Опіки. Життєписи мають бути потверджені місцевим Допоговим Комітетом. На кошти кореспонденції слід залучити марку вартости 1 зол. — Український Центральний Комітет, Реферат Праці і Сусп. Опіки. Краків, Зелена 26/5.
Безробітні урядовці, українці, які працювали по судах і прокураторських урядах, перешлють негайно свої життєписи в німецькій мові з точним поданням своїх кваліфікацій та службового характеру до Українського Допомогового Комітету у Кракові, вул. Яблоновських 10 на руки голови д-ра В. Загайкевича.
Хор "Сурма" в Кракові повідомляє співаків заанґажованих у хоровому мистецтві, що радо приймає нових членів на пробах хору, що відбуваються в понеділки й четверги в домівці "Просвіти" при Адольф-Гітлєр-Пляц 12/11 в год. 19—21. Рівночасно Управа хору просить продати або випозичити: Ф. Колесса: "Етноґрафічний збірник лемківських пісень", видання Наук. Т-ва ім. Шевченка у Львові. 