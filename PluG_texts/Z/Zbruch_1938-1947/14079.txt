Розмова мін. Хвальковського з мін. Рібентропом.

Мін. Рібентроп прийняв в четвер о 11 год. міністра Хвальковського та говорив з ним більш як годину.
Поголоски про повстання мадярів на Закарпатті.
Варшавська преса подає поголоску, немовби у прикордонних околицях Закарпаття вибухло мадярське повстання. Між повстанцями та військом і жандармерією дійшло до сутичок, є втрати по обох сторонах.
Страйк на льондонських залізничих двірцях.
На трьох льондонських двірцях вибухнув страйк персоналу, який домагається підвишки заробітків та 2-тижневої платної відпустки щороку. Страйкує 3.400 осіб.
Переговори не дали ще висліду.
Б. воєвода Беліна-Пражмовський помер.
В четвер в год. 11. помер у Венеції б. львівський та краківський воєвода полк. Беліна-Пражмовський.
Ревізії у Софії
На основі постанови болгарського уряду військо перевело минулої ночі ревізії у Софії, шукаючи за особами, які не мають дозволу на побут у столиці.
Залізнича комунікація зі Закарпаттям через Лавочне привернена.
Як повідомляють з Лавочного, частинно привернено залізничну комунікацію зі Закарпаттям, припинену підчас чесько-польського конфлікту. Покищо йде один особовий поїзд за день. 