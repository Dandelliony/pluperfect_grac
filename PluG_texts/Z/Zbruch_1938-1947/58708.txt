Поворотці

Битим шляхом повертають з полону вояки — ідуть чоловіки, жінки.
Зі шляху повернув чоловік, зійшов на горбок, спинився і мрійно дивиться на сівачів.
Стежкою, обіч шляху, ідуть два юнаки... Вони коротали дні в тюрмі.
Згодом ми зустріли виснаженого чоловіка, що був у Сибірі.
Оце одна із картин, що її часто зустрінеш на наших шляхах. Поворот людей — чи не найбільш характерна риса сучасного українського побуту. Тисячі людей вертаються до своїх. Вертаються ті, яких арештували, вивозили, переселювали, виселювали, — ті, яких просто перекидали з місцевости до місцевости, лише на те, щоби відірвати віх ріднього ґрунту та прикріплювати (характерний вислів комуністичної термінології) до місця в чужому окруженні, на чужій землі.
Двадцять років ішла ця торгівля людьми. І коли в перших роках большевицької влади її репресії були частинно звернені проти ворогів комунізму, зчасом в системі нищення не можна знайти причинового й послідовного заявку. Національний актив, інтелігентський, селянський, чи робітничий, призначено на загладу. Хто не подобався, хто сказав "жид" замість єврей, хто мав гарне мешкання, хто спізнився до бюра, вкінці кого попало. Вистачало, що був українець. У висліді: країна позбавлена найціннішого, найактивнішого елементу. Вияловлено населення, немов витягнено соки з рослин. Ті, що залишилися, бунтувалися все менше, все слабше. Населення перемішано з жидами, росло нове покоління вихованців комунізму. Частина молоді, з притаманним її вікові жаром, готова була покланятися комуністичним божкам, щоби щойно по роках розчарувань зі зрілістю літ і думок — зневіритися.
Німецько-большевицька війна перервала процес нищення українського народу в цілому його розгоні. Ті що були "неблагонадьожні", що не вірили в бога комунізму, що дивилися критично на його брехливі осяги, ті що були здебільша вірними синами своєї нації — вертаються домів. Не всі з мільйонів — лише тисячі, з тисячів — сотки, іноді лише одиниці задержалися при житті. Вони йдуть. Вдячні Вождеві Німеччини й його військам за визволення, вилікувані з останків комунізму, наставлені до того, щоби відбудувати зруйноване, побачити нове життя. Їх кличе рідна земля, їх веде відвічний інстинкт самозбереження. Та це ще не кінець їхнім стражданням. Ще перед ними дорога. Далеч. Зима.
Нам невідомо, які заходи чинить громадянство України, щоби влекшити поворот людей зі Сибіру, з Азії, з полону, утікачів зі совітської армії, з тюрем... Чутки доносять, що воно ставиться до всіх людей прихильно, що на кожному кроці пособляє цій справі. Годиться і нам відізватися на зов духа часу й взяти участь у допомозі загально-національній справі.
Ірина Винницька. 