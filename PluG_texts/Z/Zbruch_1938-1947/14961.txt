Третій з циклю ювилейних концертів. — Виклад проф. В. Сімовича. — Шевченко і Бєлінський. — В "Молодій Громаді". — "Громадянка" з дати 1. листопада вже вийшла

Третій з циклю ювилейних концертів з нагоди 30-ліття композиторської діяльности Василя Барвінського відбудеться заходом СУПРОМ-у 5. листопада (субота) в малій салі Лисенка. У програмі фортепіянові твори. Виконавець: Роман Савицький, піяніст. — Білєти можна дістати в Союзнім Базарі, в день концерту при касі.
Виклад проф. В. Сімовича в Перемишлі. Заходами Т-ва "Учит. Громада" і Т-ва ім. П. Могили відбудеться в суботу 6. листопада ц. р. в год 17-ій у салі "Української Бесіди" в Перемишлі виклад проф. В. Сімовича п. н. "Найновіші напрямки в українській літературній мові".
Шевченко і Бєлінський. В четвер 3. ц. м. в год. 6-ій вечором проф. Плятон Лушпинський виголосить реферат на тему: "Шевченко і Бєлінський" у салі Українського Наукового Інституту у Варшаві при вул. Служевській ч. 7.
В "Молодій Громаді", дня 3. листопада ц. р. в год. 19-ій прочитає д-р Ілля Витанович реферат на тему: Корпоратизм як проблєма суспільно-господарського переустрою. Вступ для членів і уведених ними гостей.
"Громадянка" з дати 1. листопада вже вийшла і є в розпродажі в українських книгарнях і кіосках. Число приносить передову з приводу реактивації "Союзу Українок" п. з. "Продовжуємо нашу роботу"; на сторінці, присвяченій листопадовим роковинам, поезії Уляни Кравченко і Миколи Верховинського та фейлетон: спогад Емілії Желіско; велику статтю Гліба Лазаревського про старі панські садиби в Україні, написану з великим знанням української старовини та надихану любовю до неї: далі спогад Г. Совачевої про Миколу Бенцаля; у відділі "Книжки" находимо рецензії на "Призначення України" Юрія Липи, "Листування Лесі Українки" В. Сімовича і "Голубий Хрест" Валєрії Дудкевичевої; вкінці в рубриці "При громадянській роботі" звідомлення з праці українського жіноцтва. 