◦ ◦ ◦ ◦ ◦ ◦ ◦

Анґлія залицяється до Совітів
ШТОКГОЛЬМ 19. XI. — Співробітник аґенції Ройтера повідомляє, що анґлійський уряд не одержав ще досі від совітського уряду відповіди на деякі предложення, що їх склав ще в половині жовтня анґлійський амбасадор у Москві.
Ці "предложення" зложили заступникові нар. комісаря закордонних справ, Вишинському. Вони торкалися: признання балтійських держав частиною СССР, дальше давали ґарантії для СССР, що він зможе брати участь у всіх мирових переговорах після війни, вкінці запевнення, що Анґлія не заатакує СССР.
Отже Анґлія хоче признати ці всі здобутки, що їх осягнув СССР. Інші анґлійські запевнення справді треба брати "на весело". Тому Вишинський зовсім не відповів нічого, а Молотов відповів виїздом до Берліна.
У відповідь на те, що анґлійці сконфіскували кілька кораблів що належали до балтійських держав, СССР здержав виплату піврічних рат для Анґлії по 92.000 фунтів штерл. (2,300.000 зол.), за копальні золота над Лєною та інших довгів.
Акція італійського летунства
РИМ 19. XI. — Головне Командування Італійської Армії подає:
Діяльність італійських відділів на грецькому фронті була незначна. Біля Коніци літаки знищили грецький відділ кінноти. Летунство збомбардувало мости, шляхи, комунікаційні уладження й будинки, понищило їх і спричинило пожежі. Обкинено бомбами ворожі самоходи й становища протилетунської артилєрії та летунську базу на Корфу. Два італійські літаки не вернули.
Біля Сицилії зістрілено один ворожий літак. Залога взята в полон.
Італійські літаки бомбардували бази воєнної фльоти в Суді на Креті та в Олександрії в Єгипті, де ушкодили один корабель. Поцілено бомбою ворожий кружляк.
В Північній Африці італійські літаки бомбардували залізничий шлях біля Фука ель Даба та Марса Матрук. Ворожі літаки обкидали бомбами Бенґазі й Бердію. Ворожий кружляк намагався збомбардувати пристань Моґадіста у Східній Африці, та завернув під вогнем італійських прибережних батерій. Зістрілено один ворожий літак в околиці озера Рудольфа.
Остаточні висліди виборів у Злучених Державах.
НЮ-ЙОРК, 18. XI. — Згідно з останніми даними прихильники Рузвелта дістали 26,200.000 голосів. Його противник Уілкі має 21,800.000 голосів. Демократи дістали 222 мандати, республиканці 107. Як бачимо, за Уілким заявилася велика частина американського громадянства. Рузвелт переміг, бо мав вже від двох каденцій державний апарат у своїх руках.
Несподіване відкликання де Ґоля
ВІШІ, 19. XI. Згідно з анґлійськими повідомленнями Черчіль зовсім несподівано покликав до Лондону б. французького ґенерала де Ґоля, що — як це загально вже відомо — вславився невдачним нападом на Дакар та в останньому часі нападами на окремі місцевості у французькій рівниковій Африці — Лібревій, Жантіль та Лямбарен. Жертвою всіх тих починів де Ґоля ставали невинні цивільні особи, жінки й діти. Мабуть вже і Черчілеві досить тієї його погоні за особистою "славою", коли його так нагло покликав до Лондону.
Затоплення 10 англійських кораблів
БЕРЛІН, 19. XI. — Головне Командування Німецьких Збройних Сил подає:
Одно з німецьких підводних човнів затопило 4 озброєні ворожі торговельні кораблі загальної містоти 23.880 тон. Інше підводне судно затопило також 4 озброєні ворожі торговельні кораблі, м. ін. 2 кораблі-цистерни, загальної містоти 21.340 тон.
В ночі з 17. на 18. листопада німецькі літаки продовжували повітряні атаки на військові обєкти Анґлії. Крім Лондону, заатакували вони теж численні місцевості на південному побережжі Анґлії, головно уладження пристаней і фабрики на терені Савтгемптону та фабрики зброї в Середній Анґлії. Боєві літаки італійського летунського корпусу успішно заатакували одно з міст на східньому побережжі Анґлії.
Підчас атаки на кораблі й транспорти під охороною на східньому побережжі Анґлії вдалося затопити 2 торговельні кораблі на 3.000 тон і 3 кораблі поважно ушкодити.
Нічні атаки нечисленних анґлійських літаків на Німеччину були без успіхів. Німецьке летунство не мало ніяких втрат. 