Україніка.

Німецька преса.
В місячнику "Европеіше Ревю" за грудень м. р. появилась під наголовком "Віденський присуд" джерельна стаття про Карпатську Україну.
Двотижневик Гітлєрової Молоді "Віллє унд Махт" з 1. І. приносить статтю про карпато-українську державність, обороняючи її перед чужими зазіханнями.
"Ашер Цайтунґ" з 4. І. у статті "Україна теж по імені" розправляється з баламуцтвом, яке поширюють вороги у звязку з нашою національною назвою.
Займається у більшій статті українською справою також "Дайтше Пост фір дас Судетенлянд" (6. І.).
"Гамбурґер Фремденблят" з 10. І. містить кореспонденцію з Карпатської України п. н. "Оком по Карпатській Україні", а "Нає Фрає Прессе" (15. І.) приносить "Лист з Карпатської України".
"Кеніґсберґер Альґемайне Цайтунґ" з 16. І. помістила статтю про українську Церкву в Польщі.
"Ґрайцер Цайтунґ" з 10. І. п. н. "Страстний шлях України" обговорює нестерпне положення українського народу під московсько-большевицькою окупацією.
"Катовіцер Цайтунґ" у числах з 8., 10. й 11. січня помістила цикль статтей про Карпатську Україну.
Бромберґська "Дайтше Рундшав" у числі з 22. січня п. н. "Роздратування в Хусті" у вступній статті обговорює ситуацію, що витворилась у Карпатській Україні у звязку з протиконституційним іменуванням ґен. Прхали третім міністром.
Бразилійська "Дайтше Цайтунґ" з 19. XII. 1938. р. приносить статтю п. н. "В Україні кипить".
Зрештою вся німецька преса день-у-день містить вістки й телєґрами про події не тільки у Карпатській Україні, але також про українське життя у Польщі та в Совітській Україні.
Хорватська преса.
"Обзор" з 22. січня у вступній статті обговорює карпато-українські справи у звязку з розписанням виборів до сойму та одночасно повідомляє про конфлікт між українським урядом і Прагою з приводу іменування ґен. Прхали.
В числі "Обзору" з 21. січня поміщено міркування на тему близької візити міністра Рібентропа у Варшаві та про вагу української проблєми в німецько-польських переговорах.
Словінська преса.
Словінські часописи (як зрештою і вся югославянська преса включно з сербською) містять багато вісток про українські справи. Ось короткий огляд:
"Ютро" з 29. XII. 1938. р. приносить вістки з життя українців у Східній Галичині; цей самий часопис з 8. І. містить документи про політичні виступи УНДО та про свят-вечірні події на українсько-мадярському кордоні; з 12. І. подає вістку про граничні спори між співаками й українцями; з 16. I. приносить нарис п. н. "Підкарпатська сніговиночка", пера одного з найвизначніших словінських критиків Б. Борка.
"Словенец" (проурядовий орган) з 10. І. займається українською справою у звязку з побутом міністра Бека у Гітлєра і приносять вістки з Карпатської України; той самий часопис у числі з 14. І. приносить сеймову заяву премієра Польщі в українській справі: з 15. І. містить обширну розвідку про Карпатську Україну: з 18. І. у вступній статті п. н. "Мукачів" обговорює напад мадярських ватаг; з 13. І. приносить чимало вісток, що торкаються української справи, м. і. повідомлення американсько-німецького часопису "Ню Йоркер Штадтцайтунґ" про наміри сусідів щодо України. 