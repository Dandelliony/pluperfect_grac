Перші стахановці. — Спекулянтів до судової відповідальності

Перші стахановці
Робітник заводу "Контакт" Михайляк Михайло працює вже на заводі 13 років. Та ніхто його праці не оцінював, і не в інтересах це було капіталістичного виробництва. І тільки після встановлення Радянської влади на Західній Україні, він показав свій талант, свою майстерність в роботі і його робота оцінюється.
Багато він чув про стахановські методи роботи, чув він і про рядового робітника — Стаханова, який поклав початок новим формам роботи в Радянському Союзі. А як примінити ці форми в себе на виробництві тов. Михайляк не знав. Знав він, що працювати по-стахановському це велика гордість і честь радянського громадянина. І Михайляк горів бажанням освоїти новий, революційний метод праці.
Працюючи на штампувальному станку, він педаль станка натискував з переривами. А коли педаль натискувати безперервно, значить станок більше буде в русі і більше зможе виробити продукції, подумав тов. Михайляк.
Так і сталося. Від безперервного натиску на педаль станок безперервно був в русі і більше почав видавати тов. Михайляк продукції. Як потім вияснилось цей простий, але новий метод праці дав збільшення виробництва продукції на 50 проц. більше ніж давав він до цього.
При штампуванні конструкції лічильників багато матеріалу відходило в брак. Цього не може бути, цьому треба покласти край, — поставив собі завданням тов. Михайляк. Він прослідкував за процесом роботи і зрозумів. Для того, щоб уникнути браку треба правильно розмістити матеріали для штампування на металевій ленті. І дійсно це виправдалось. При підрахунку виявилось, що цей метод ліквідує брак і заощаджує 20 проц. матеріалу.
Тов. Михайляк на досягнутому не зупиняється. Він бореться за те, щоб запроваджуючи нові форми роботи і свою продуктивність праці піднести ще вище.
За прикладом Михайляка ідуть і інші робітники. Слюсар Аніс Йоахім змагається з тов. Михайляком за найкраще використання робочого дня. Аніс Йоахім на протязі робочого дня не залишає свого станка, використовує його кожний рух. Це дало йому можливість збільшити свою продуктивність праці на 50 проц., порівнюючи з тим, що він мав до цього. Скоротивши на ручному штампі кількість ударів Аніс Йоахім зараз дає півфабрикатів на 30 проц. більше.
Ідучи за прикладом Михайляка Михайла та Аніса Йоахіма, робітники пластмасового цеху заводу збільшили виробництво продукції на 40 проц. домігшись значного скорочення браку.
Я. Галан. Спекулянтів до судової відповідальності
Органам місцевої влади в м. Львові доводиться багато попрацювати над питанням налагодження нормального життя в місті, яко було порушене безглуздою польсько-німецькою війною.
Особливо були великі труднощі з постачанням трудящим предметів першої необхідності. Тепер ми бачимо, що тут справа вже пішла краще. В місті налагоджено нормальну торгівлю хлібом. Більше 100 пекарень працюють і безперебійно забезпечують потребу трудящих в хлібі. В наслідок цього зникли черги за хлібом. Поліпшується торгівля м’ясом, цукром і іншими продуктами. Але все ж справа торгівлі ще не стоїть на належній височині і не забезпечує повністю вимог широких трудящих мас. Великий опір розгортанню торгівлі чинять спекулянти—купці, яких розвелось в останній час дуже багато. Спритні торговці замість того, щоб допомогти налагодити нормальну торгівлю, забезпечити населення товарами широкого ужитку, позакривали свої крамниці, поховали товари для явної спекуляції.
Ось спекулянт Мазес К. (вул. Казиміра) у своїй крамниці продавав зовсім мало продуктів і товарів та й то по значно підвищених цінах. А в своїй квартирі він преховав 100 кг цукру, 80 кг горіхів, 80 кг мила і багато інших товарів. Подібний йому спекулянт Казимір П., який преховав на приватній квартирі на десятки тисяч карбованців різних харчових продуктів, а в продаж їх зовсім не пускав. Спекулянт Гохберг A. майже зовсім припинив відкриту торгівлю. Продав товар спід поли по підвищеним цінам на 100—200%. 500 пар дитячого взуття найдено в крамниці спекулянтки Каве Ф., яка зовсім припинила відкриту торгівлю.
Таких фактів і подібних їм можна навести далеко більше, але досить цих, щоб зрозуміти, що спекуляція товарами і продуктами набрала досить великого розмаху. А якщо придивитися на міський базар, там багато можна найти таких фактів, де спекулянти за ріжні речі і товари беруть в тридцять разів більше довоєнної ціни.
Такого стану далі терпіти не можна. Треба цьому покласти край. На боротьбу з спекуляцією мусить мобілізуватися вся громадськість. Кожний чесний громадянин, робітник і робітниця, кожний член профспілки мусить вести саму рішучу боротьбу з найменшими проявами різного роду спекуляції з тим, щоб налагодити нормальну торгівлю в кістах і селах.
Всякий хто спробує нажитися народним коштом, не чесною, нетрудовою працею, хай пам'ятає і зарубає собі на носі, що його народ викрив і покарав.
Органам прокуратури вже передано ряд справ для притягнення до суворої судової відповідальності спекулянтів як явних ворогів народу.
М. Каліберда.  