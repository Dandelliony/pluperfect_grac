Гострий присуд — Як застрілили Любєнєцкого?  — Справа хабарників. — Трамваєвнй віз вилетів з рейок.  — Згубив 50.000 зл. — Дзвін урвався підчас похорону. — Офіціялісти, а не возні. 

Гострий присуд у ком. процесі в Стрию. Перед судом присяглих у Стрию відбулася розправа проти Миколи Мельника з Верчан, Романа Грабинця з Опірця коло Сколього, Анни Шкалубини з Синевідська Нижнього, Т. Каца, Г. Штайнінґера, X. Лявфера й С. Цукерберґа зі Стрия. Кількох обвинувачених привезли спеціально на розправу, з місця відокремлення в Березі, де вони перебували довший час. По розправі при замкнених дверях, суд проголосив ніччю в 2-гій годині 24-то ц. м. присуд, що ним засудили по 10 літ вязниці обв. Ка- ца, Штайнінґера, Лявфера й Цукерберґа; на 6 літ вязниці — обв. Мельника; на 3 роки вязниці — обв. Гребинця. Обв. Шкалубин суд звільнив від вини й кари. Присуд зробив велике вражіння високим виміром кари. Слід зазначити, що акт обвинувачення опер прокуратор на актах архіву; Політбюра КПЗУ., найденого в арештованого Цивіньского в Відні.
Як застрілили Любєнєцкого? 23-ю ц. м. застрілили в Торськім (Заліщиччина) опришка Едмунда Любєнєцкого, що грабив Тернопільщину, Чортківщину, Борщівщину й Заліщиччину довший час. Тепер відомий опис, як виглядала ця ліквідація бандитів. Отже — в Торськім коло полудня бандити впали до шинку Шехтера на горівку. Випили дві чарки. Любєнєцкі велів свому товаришеві Бєлєцкому вийти на подвіря й скрити в шопі коні. Бєлєцкі вийшов і побачив поліцію. Заалярмував товаришів і почав утікати. Виходячого Любєнєцкого привітав град куль. Стріл пшод. Стемпєня зранив бандита в ногу. Тоді Любєнєцкі зняв шапку й крикнув: »Моє ушановане, поліціо!«. Рівночасно зміряв з револьвера в поліцію. В ту мить другий стріл пшод. Распонда поцілив бандита в серце. Втікаючи дальше, Бєлєцкі окрився на стрих одної хати, відки почав стріляти до поліції. По двогодинній стрілянині поцілений поліційною кулею, згинув на місці. Втікаючого третього бандита Кіцкана, зловили в Шершенівцях.
Справа хабарників. В Окр. Суді у Львові відбулася розправа проти магістратських контрольо- рів: Фр. Круля й В. Шефера та проти С. Арфіна, обвинувачених і за те, що взяли хабар 10 зл. від власника склепу з нафтою при вул. св. Антона І. Лапіньского, в якого підчас контролі ствердили, що без відома й дозволу магістрату крім нафти продає інші товари. Обвинувачені приняли від другого склепикара, І. Петришина, в якого викрили подібну справу, »почастунок« у ресторані. За це мали відступити від доносу. На лаві обвинувачених засіли також оба купці. Круля, Шефера іі Арфіна засудив суд на рік вязниці, а купців по 6 місяців— усіх з завішенням виконання кари.
Трамваєвнй віз вилетів з рейок. 23-го ц. м. в год. 16.30 на вул. Руській у Львові, вилетів з рейок трамваєвий віз лінії »1«, що їхав , до Ринку. Ніяких жертв не було. Трамаєвий рух на цій лінії був припинений 15 хвилин.
Згубив 50.000 зл. Ідучи з Тернополя до Вікна дідич М. Малицький згубив течку з 50.000 зл. Досі цих грошей не віднайшли.
Дзвін урвався підчас похорону. В Докшицях на Виленщині трапився незвичайний припадок. Коли похоронний кондукт наближався до костела й коли почали дзвонити в дзвін, нараз дзвін урвався й впав на одного з учасників кондукту. Раненого в безнадійному стані, перевезли до лічниці.
Офіціялісти, а не возні. У Варшаві відбулися збори делегатів нижчих функціонарів, занятих по банках, пром. підприємствах і т. п. Ухвалили домагатися, щоб скасували назву »возний«, чи »післанець«, а ввели назву »офіціяліст«. 