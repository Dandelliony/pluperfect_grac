"Звільнення Західної України". — Кінофікація сіл області. — Виставка про Радянський Союз

"Звільнення Західної України"
(Документальний фільм режисера О. Довженко).
З перших днів вступу частин Червоної Армії на територію Західної України почались знімання документального фільму про звільнення і початок нового життя трудящих Західної України.
Ці знімання проводило кілька кінооператорів київської кіностудії. Для керівництва зніманнями і роботами над створенням великого документального фільму відряджено одного з найвидатніших майстрів радянського кіно, режисера-орденоносця О. П. Довженка
Знято вже 12 тисяч метрів, в тому числі коло чверті всіх знимків проводилось при одночасному записуванні на плівку розмови, музики і т. д.
Зокрема детально знято роботу Народних Зборів Західної України, перші народні демонстрації 29 жовтня і 7 листопада.
Знімання проводились у Львові і інших містах, містечках і селах Західної України.
Останні кадри знято в день ХХІІ річниці Великої Жовтневої соціалістичної революції. Ці знімання проводились у Львові і в селі Жаб'є.
Під керівництвом тов. Довженка було також знято сцени з життя і побуту гуцулів.
Кінобригада закінчила свою роботу й виїхала до Київа, де буде проводитись монтаж цього цікавого фільму.
Кінофікація сіл області
До приходу Робітничо-Селянської Червоної Армії в селах Львівської області, як і по всій території Західної України, не було кінотеатрів. Селяни ніколи не бачили кінофільмів.
Тільки тепер після визволення з панської кабали і гніту, трудящі селяни Західної України вперше побачили радянські художні і революційні кінофільми.
Зараз на території Львівської області працює 16 автокінопересувок. Найближчими днями обласне управління кінофікації одержує з Київа ще 10 нових авто-кінопересувок.
Тепер в селах області всі кінопересувки демонструють кращі радянські фільми — "Ленін в 1918 році", "Трактористи", "Багата наречена" та інші.
З 29 жовтня по 10 листопада дивились радянські фільми 72 тисячі селян.
Великий інтерес проявляють селяни до радянських кінофільмів. В селах Наконечне, Старий Яжів, Поруденко, Яворівського повіту трудящі селяни вперше побачили кіно. Вони дивились радянський фільм "Кармелюк".
Виставка про Радянський Союз
10 листопада в Львівському міському Українському Драматичному Театрі ім. Тараса Григоровича Шевченка відкрилась велика виставка про Радянський Союз.
На виставці є такі відділи: — боротьба Комуністичної Партії і її вождів Леніна-Сталіна за встановлення радянської влади в СРСР, Конституція СРСР, Робітничо-Селянська Червона Армія, промисловість СРСР, транспорт, знатні люди країни, Москва — столиця радянської держави, сільське госпо-дарство, Всесоюзна сільсько-господарська виставка, Ферганський канал, література і мистецтво та ряд інших відділів.
Ця виставка історичними документами детально знайомить трудящих міста Львова про досягнення, яких домігся радянський народ під керівництвом великої партії Леніна-Сталіна за роки радянської влади в СРСР, про розвиток всіх галузів народнього господарства — індустріалізації країни, машинобудування, колективізації сільського господарства.
Виставка показує, як за короткий час Радянський Союз з економічно відсталої країни перетворився в могутню індустріальну країну. Слід відзначити, що трудящі м. Львова до органівованої вистави проявляють дуже великий інтерес. За перший день виставку відвідало близько 3 тисяч глядачів. Виставка буде працювати до 1 грудня 1939 року. Після 1 грудконя вона буде перевезена в промислові центри області — Дрогобич, Борислав та інші міста. А. Козачок. 