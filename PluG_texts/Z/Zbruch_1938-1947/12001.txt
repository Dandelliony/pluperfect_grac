Небезпека совітсько-японської війни не минула.

НАГАЛЬНІ ВИСТУПИ СОВІТСЬКИХ СТАРШИН ПРОТИ ЯПОНІЇ.
В Хабаровську відбулося пропаґандивне віче новобранців з 1917. і 1918. річника, які мають вступити до червоної армії дня 1. вересня. На цьому вічу виголосив нагальну промову проти Японії Ричков, командант совітських збройних летунських сил на Далекому Сході. Ричков заявив, що небезпека вибуху війни над Амуром зовсім не минула і совітська армія на Далекому Сході повинна бути у стані воєнного поготівля. Ричков звернувся з покликом до новобранців, щоб „якнайкраще підготовилися до майбутньої війни, що матиме в історії СССР вирішне значіння.“ Крім Ричкова агітаційні промови проти Японії виголосили коменданти і вояки совітських відділів, які брали участь у боротьбі в районі Чанкуфен.
ПОНАД 7 МІЛІЯРДІВ НА ПРОПАҐАНДУ КОМІНТЕРНУ.
Нагла підвишка буджету СССР зі 125 міліярдів до 132 мідіярдів 657 міліонів, себто понад 7 мілярдів прийшла вже по засіданні буджетної  комісії найвищої ради СССР на домагання совітського премієра Молотова. Московські партійні кола запевняють, що до підвишки буджету дійшло по кількагодинній конференції Молотова з провідником Комінтерну Димітровим.
СТАЛІН ЗАПОВІДАЄ НОВУ „ЧИСТКУ".
Висліди останньої сесії найвищої ради СССР викликали велике збентеження в партійних колах, зближених до Кремля, зокрема у виділі пропаґанди при центральному комітеті комуністичної партії. Конституційні права найвищої ради нарушено. Понад 70 її найвизначніших членів арештовано, хоч совітська конституція запевнює їм непорушність. Державний буджет предложено під наради з 8-місячним опізненням, змушуючи найвищу раду затвердити прелімінований буджет 125 міліярдів без ніякої аналізи і дискусії. Не предложено теж господарського пляну третьої „пятирічки", що почалася з днем 1. січня ц. р. і поминено мовчанкою господарський плян на 1938 p., що його рада народніх комісарів оголосила власним декретом. Далі нарушено права ради розписуючи без її згоди внутрішню державну позичку „третьої пятирічки". Тому то виділ пропаґанди комуністичної партії опинився у труднім положенні, бо не зможе з успіхом використати гасла „демократія совітського ладу" для внутрішньої і закордонної політики. Зясувавши всі ці труднощі керманич відділу пропаґанди при центральному комітеті партії почув від Сталіна таку відповідь: „Не парлямент буде говорити, лише ви в парляменті. Якщо цього не зумієте — вас розжену“. Ці слова Сталіна вважають погрозою нової „чистки“ в совітськім апараті пропаґанди.
КОМІСАРІ СТАЛІНА.
Московська преса присвячує передові статті справі призначення Л.Каґановича на становище першого заступника прем. Молотова і діяльність Каґановича та Єжова, які є одночасно комісарями двох ресортів. Каґанович крім становища віцепремієра є ще комісарем важкого промислу і комунікації, Єжов крім комісаріату внутрішніх справ обняв ще становище комісара водного транспорту. „Правда“ пише, що Каґанович і Єжов є правдивими „комісарами Сталіна". Це найкращий доказ, що становище Єжова і Каґановича зміцнилося на Кремлі. 