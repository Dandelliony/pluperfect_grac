Кара за мазепинку. —  Кому це не подобалось? —  Помер проф. Хилінський. —  Обікрали Бернардинський костел.

Кара за мазепинку. Повітове староство в Самборі покарало Льва Кузева зі Ст. Самбора карою двох днів арешту зі заміною на три зол. гривни за те, що він постійно носив на голові шапку "мазепинку". Покараний вніс відклик.
Кому це не подобалось? У ночі з 28. на 29. січня ц. р. незнані люди зняли з буднику школи Рідної Школи в Березові Нижнім за Коломиєю напис: "Рідна Школа" і крім того вдерлися до шкільних саль та зняли зі стін, понищили і вкинули в ріку портрети: Т. Шевченка, І. Франка, О. Федьковича, В. Стефаника, кн. Ярослава Мудрого й образ "Базар".
Помер проф. Хилінський. У Львові помер в понеділок рано проф. старовинної історії у львівськім університеті д-р Константин Хилінський б. віцеміністр віроісповідань та освіти.
Обікрали Бернардинський костел. Невідомі злодії обікрали костел ОО. Бернардинів у Львові. Вони мабуть сховались у костелі, заки його замкнено, а по крадежі втікли через вікно. 