◦ ◦ ◦ ◦ ◦ ◦ ◦

Бльокують ріки і будують загороди проти повзів
БУКАРЕШТ, 4. IV. — З листів, що надходять до Бухарешту, виходить, що до Міляну припливають дараби, навантажені розривними матеріялами й камінням, що призначені на те, щоби забльокувати канали й судоходні ріки.
До Румунії втікло 40 німецьких селян. Вони оповідають, що по югославянській стороні пограбували їм усі харчі й загрозили смертю на випадок утечі. На північ від Драви почали будувати панцирні укріплення.
Летючки проти нового уряду
БУДАПЕШТ, 4. IV. — 3 Білгороду надійшли вістки, що на цілій території Югославії, особливо Хорватії, розкинули летючки проти політики теперішнього уряду. Прокураторська влада доручила почати репресії проти поширювання тих летючок.
Найновіший тип німецького військ. літака
БЕРЛІН, 4. IV. — В заведеннях німецького воєнного промислу повстав новий боєвий апарат із двома кадовбами й двома пропелєрами. Творцем і конструктором цього новітнього боєвого апарату є дипл. інж. Курт Танк. Цей апарат повстав у висліді останніх досвідів у ділянці летунської техніки і є поважним причинком до повітряної переваги Німеччини. У звязку з будовою цього нового типу літака, німецька збройна сила дістала рішальну зброю в розвідчих діях. Прикмети конструкції двокадовбового апарату продукції Фокс-Вульф дозволяють розвинути досі небувалі боєві можливості. Незвичайна скорість і перевага в маневруванні над ловецькими літаками, як також озброєння в незвичайно справну зачіпну й оборонну зброю, як гарматки й скоростріли найновішої конструкції, роблять із цього літака незвичайно небезпечну зброю. Літак має два летунські мотори типу Арґус і має назву "ФВ189". В кабіні між двома кадовбами міститься 3-особова залога. Вона може обсервувати й діяти з великою свободою й без якихнебудь труднощів.
Хорвати проти сербських метод
ЗАГРЕБ, 4. IV. — Тижневик "Католіцкі Тєднік" обговорює промову православного сербського єпископа Миколи, що — як перший сербський православний священик виголошував проповіді в 1916 р. в соборі св. Павла в Лондоні — пізніше постійно виступав як прихильник Анґлії, а в останньому часі виголосив кілька промов у досить войовничому тоні.
Згаданий католицький часопис звертається в гострих словах проти міркувань єпископа Миколи на тему становища катол. Церкви супроти світської влади та заявляє, що прилюдна опінія сама може порівняти діяльність єп. Миколи з діяльністю якого-небудь із католицьких єпископів, католицького й православного духовенства, проповіді католицьких і православних священиків. Вкінці часопис ставить таке питання: "Де є більше практичної політики і хто голосніше кричить за дипльоматичну ініціятиву й політичні диктати?" і потім доходить до такого висновку: "Нашому католицькому духовенству формально не вільно належати взагалі до ніяких політичних партій".
Обмеження великодніх торжеств у Ватикані
ЧІTTA ДЕЛЬ BATIKAHO, 4. IV. — Внаслідок війни великодні торжества у Ватикані дещо обмежені. Понтифікальна Служба Божа в соборі св. Петра не відбудеться. Також не відбудеться церемонія уділення благословення з зовнішньої льоджії собору св. Петра юрбі вірних, зібраних на площі св. Петра. Зате Папа візьме особисто участь у Службі Божій у Великий Четвер, що її відправить один із кардиналів, та удасться в процесійнім поході до каплиці Павлінів. Папа має взяти участь у торжественному богослуженні у Велику Пятницю в Сикстинській каплиці та вислухає страстної проповіді на закінчення великопістних проповідей.
Ґр. Телєкі вмер від розриву серця
БУДАПЕШТ, 4. IV. — Несподівано помер голова мадярського уряду ґр. Телєкі. Про смерть ґр. Телєкія випустили в четвер ранком таке повідомлення:
"Голова уряду й мадярський тайний радник ґр. Павло Телєкі помер траґічно-несподівано!
Причиною смерти став розрив серця.
Одночасно й дружина пок. ґр. Телєкія важко хора на серце. Вже від 10-ох днів вона перебуває в одній будапештенській санаторії. Її стан дуже поважний.
У четвер в год. 11-тій передполуднем реґент Горті явився в президії ради міністрів. Державний секретар голови уряду Барчі супроводив його до смертної постелі Ґр. Телєкія. Реґент Горті простояв біля постелі покійного кілька хвилин.
Проти воєнної політики Рузвелта
САН ФРАНЦІСКО, 4. IV. — Відомий і найбільш загорілий противник воєнної політики през. Рузвелта, сенатор Най, почав у Сан Франціску низку відчитів проти чинної участи Америки в теперішній війні. Він має намір відбути свої відчити в 6 стейтах. Перед численною публикою заявив сенатор Най, що в інтересі Америки не лежить брати участь у конфлікті та запротестував проти воєнної пропаґанди, що її поширюють на те, щоб викликати ненависть до великодержав оси. Він з глумом зясував арґументи Рузвелта про здогадний замах тоталітарних держав на Америку та пригадав, що бритійська імперія здобувала терени в постійних нападах продовж 300 літ. Вкінці він підкреслив, що американським інтервенціонізм не має ніяких моральних підстав, його підбехтує брехлива пропаґанда, що є на услугах невеликої анґлійсько-жидівської кліки.
Озброєння союзу "Четників"
ТЕМЕШВАР, 4. IV. — Добровольча орґанізація сербських "Четників"— як повідомляють з югославянського пограниччя — дістала зброю й муніцію. Тільки в одній місцевості Ботшар роздано між четників 400 крісів і кілька тисяч штук амуніції.
Хорвати проти втягання до війни
ЗАГРЕБ, 4. IV. — Як подає "Грватскі Гляс" зі Спліту, тамошній єпископ д-р Бонефіціо видав пастирський лист. В ньому пише м. ін. "Настали такі обставини, що також Югославія, і тимсамим і Хорватія можуть бути втягнені до війни, хоч ніхто з хорватів цього не бажає. Владика взиває в свому пастирському листі вірних до молитви за відвернення війни і привернення світові мира.
Сербські терористи шаліють
МАДЯРБОЛІ, 4. IV. — Німецькі селяни, що походять з місцевости Ільока над мадярсько-югославянським кордоном, оповідають, що по другому боці кордону в Югославії можна було завважити від ночі на вівторок пожежу ряду господарств, що належать до німецьких хліборобів. Тому, що югославяни обсадили також усі тамошні кордонні переходи військовими станицями, тільки двом німцям вдалося втекти на мадярську територію. Ці втікачі повідомляють про зорґанізований терор проти німців.
Переможний похід німців в Африці
БЕРЛІН, 4. IV. — Головне Командування Німецьких Збройних Сил подає:
2. IV. продовжувалася погоня за анґлійцями, що їх німецькі та італійські відділи відкинули біля Марса ель-Брека. Німецькі та італійські відділи захопили Аджедабію і досягли Цутіни. Ворог поспішно втікає на північ. У полон попало значне число анґлійців. Німецькі та італійські частини захопили також значну кількість панцирних і звичайних самоходів. Власні втрати — незвичайно малі. 