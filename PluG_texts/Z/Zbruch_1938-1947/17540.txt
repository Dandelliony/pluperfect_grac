Самоуправні вибори.

Перемога українців підчас виборів до міської ради в Бориславі. В неділю 8. ц. м. відбулися вибори до міської ради в Бориславі при великім зацікавленні населення. Місто вибирало 40 радних. Зголошено 4 важні листи: дві польські (ч. 1, ОЗН під назвою Христіянський Господарський Бльок і ч. 2. ППС разом зі "звйонзком" умових робітників), одну українську листу (ч. 3. український виборчий комітет) та одну жидівську листу (ч. 4. жидівський виборчий комітет). Управлених до голосування було 23.374 осіб, у голосуванні взяло участь понад 18.000 осіб, себто коло 75%. Висліди виборів: українська листа ч. 3. здобула 6 мандатів (давніше 4 мандати), польська ліста ч. 1. — 4 мандати (давніше 9 мандатів), польська листа ч. 2 — 19 мандатів (давніше 17 мандатів) і жидівська листа ч. 4. — 11 мандатів (давніше теж 11 мандатів).
Міські вибори виявили, що українці перемогли, здобуваючи два повні мандати, бо йшли до виборів спільною лавою. Далі міські вибори виявили перевагу ППС і програну ОЗОН-у. Жиди зберегли свій дотеперішній стан.
З української листи вийшли радними: п. Когут, п. Драґан, п. Лейбич, п. Яворський, п. Лабанців і проф. Григорійчук.
Крім того в неділю 8 ц. м. відбулися вибори до міських рад у Блажовій і Тичині пов. Ряшів. У Блажовій людовці здобули 7 мандатів, ОЗН З мандати, жиди 2 мандати; у Тичині ОЗН здобув 7 мандатів, людовці один мандат, безпартійні 1 мандат.Показ української фільми у Львові. 