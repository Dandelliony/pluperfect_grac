Бандитські напади на учасників похорону Начального Вожда.

Серед темної ночі, коли учасники похорону бл[аженої] п[амяти] Ґенерала Тарнавського вертались фірами домів, на дорозі в Сихові засілися якісь "лицарі ночі" та обсипали фіру градом товченого, гострого каміння. Ніхто не сподівався нападу й чимало людей покалічено та побито камінням. І так з бобрецької Соколівки дістав у тімя так сильно, що відразу зімлів, справник кооперативи Олекса Дулька, рану в задню частину голови дістав Іван Зданкевич, а в рамя дістав сильно каменем Олекса Щур. — Напасники нападали на цілі валки возів, навіть на мундуровані "Луги". І так напали на „Луг" із Гринева. При нападі на „Луг“ із Звенигороду дістав сильно каменем у руку інвалід Петро Ґураль —  саме над  раною, що зробила його інвалідом. Луговика Богдана Орача якийсь „герой" ударив палкою між пальці та покалічив. Напасники нападали на самітні фіри, а у валках на останні і зараз утікали. Покалічених та побитих буде більше, це тільки назвища тих, що про них досі зібрано вістки. 