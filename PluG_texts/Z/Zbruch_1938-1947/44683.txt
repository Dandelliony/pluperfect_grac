◦ ◦ ◦ ◦ ◦ ◦ ◦

Совітські журналісти у Кракові. Вертаючи з Праги — пише "Кракавер Цайтунґ" — відвідали Краків чотири совітські журналісти, де прийняв їх лєґаційний радник д-р Ставдахер з уряду закордонних справ, державний радник д-р Маврах з міністерства пропаґанди та пані Перцґен-Дерн, співробітниця "Кракавер Цайтунґ" у Москві. Штадгавптман Шмід і держ. підсекретар Кундт поінформували їх про політичну, господарську й суспільну відбудову Ґенеральн. Ґубернаторства, опісля совітські гості відвідали партійний дім у Кракові. Ґубернатор краківського дистрикту д-р Вехтер гостив їх у пятницю 22. ц. м. обідом, пополудні гостив їх чаєм посол Віліш, вечором гостив їх СС. Оберґруппенфірер Kpіґеp. Совітські журналісти відбувають інформаційну подорож по Великонімеччині. З Кракова відїхали вони в суботу через Бреслав до Берліна. 