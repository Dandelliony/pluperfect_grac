◦ ◦ ◦ ◦

Допомога сім'ям фронтовиків. Райком профспілки залізничників львівського відділення надав значну допомогу сім'ям фронтовиків та інвалідам Вітчизняної війни. в листопаді видано допомогу на суму 7.500 карбованців. Сім'я фронтовика Шатарського одержала 1.000 карбованців, інваліди Вітчизняної війни т.т. Кручинін і Осуртуян — по 700 карбованців кожен. Зараз провадиться місячник допомоги сім'ям фронтовиків та інваділів Вітчізняної війни. Місцевком разом з господарниками організовують для сімей фронтовиків ремонт квартир, взуття, забезпечують їх паливом на зиму.   Фотокаталог зоряного неба. Астрономічна обсерваторія Львівського державного університету ім. Івана Франка закінчує велику наукову роботу по складенню фотокаталога зоряного неба. Такий фото-каталог складеться вперше. Він буде цінним посібником для всіх обсерваторій світу в їх роботі по вивченню зірок. Складення каталогу в обсерваторії провадиться з 1937 року і полягає в систематичному фотографуванні і дослідженні зірок. Досягнуті результати і наукові висновки складають уже декілька томів. Обсерваторія відкрила 40 нових зірок, а 30 піддала самому ретельному дослідженню при допомозі дорогоцінного апарата "мікрофотометра".   Радіофікація по області. На Львівщині зараз провадяться великі роботи по радіофікації сіл з районних центрів. Вже встановлено в районних центрах області 30 радіовузлів, які обслуговують біля 2.500 радіоточок. До кінця року кількість радіоточок в області досягне 5.600.   В обласному будинку народної творчості. Львівський обласний Будинок народної творчості провадить велику роботу по збору усного фольклору в області. Працівники Будинку записали понад 1.000 різних віршів, оповідань, пісень, билин. Значна кількість їх присвячена безправному становищу українського народу за часів німецько-фашистської окупації. В піснях і оповіданнях того періоду відображено тяжкі муки людей, поневолених окупантами. В Винниківському, Рава-Руському, Городокському та інших районах записані пісні, створені за останній час — пісні про радість і щастя визволеного народу.   Нова література. Львівський бібліотечний колектор «Книгокультторгу» днями одержав ряд книг з політичної, наукової, сільськогосподарської і художньої літератури. Серед них є: «Маркс і Енгельс про реакційне прусацтво». Поряд з творами опублікованими в збірці творів К. Маркса і Ф. Енгельса тут використані неопубліковані рукописи К. Маркса — «Польща, Прусія і Росія», «Прусаки — каналії» та інші і Ф. Енгельса — «Нотатки про Німеччину». Крім того тут використано ряд неопублікованих в російському перекладі матеріалів, що друкувалися в свій час у «Німецькій Брюссельській газеті», «Новій Рейнській газеті» і «Нью-Йоркській трибуні». У вступі говориться: «Німецький фашизм є найбільш звіряча, терористична диктатура фінансового капіталу, наймерзотніше породження німецького імперіалізму». «Нова історія колоніальних і залежних країн» — це підручник призначений для студентів вузів і може бути використаний викладачами середніх шкіл. Є також книжки О. Толстого — «Хождение по мукам», Л. Соболева — «Морская душа», А. Новікова-Прибоя — «Капитан 1-го ранга», Чуковського, Фадєєва, Рильського та інших видатних радянських письменників і поетів. Для дітей є прекрасно ілюстровані твори — Тичини «Івасик Телесик», Л. Толстого «Три ведмеді», збірник оповідань американських класиків тощо.   Вільна Україна 