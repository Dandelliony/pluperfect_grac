◦ ◦ ◦ ◦ ◦ ◦ ◦ ◦ ◦ ◦

Забезпека Льондону перед нападами літаків.
ЛЬОНДОН, ПАТ. Міністр летунства заявив у понеділок вечором, що систему охорони Льондону перед нападами літаків при помочі запорових бальонів заведуть на постійно. Ескадри бальонів виконуватимуть по черзі місячну службу починаючи від 11-го червня.
Кредити на національну оборону у Швайцарії.
БЕРН, ПАТ. В понеділок вечором почалася звичайна сесія швейцарського парляменту, що триватиме 2 і пів тижня. В палаті послів відбулася дискусія над справою додаткового кредиту у висоті 190 міліонів франків, яких уряд домагається на національну оборону. Комісія парляменту, яка недавно перевела інспекцію прикордонних укріплень, доручила одноголосно ухвалити ці кредити.
Чеські національні маніфестації.
ПРАГА, ПАТ. В понеділок вечором була в Національному Театрі в часі виконування симфонії Сметани "Моя Батьківщина" чеська патріотична маніфестація. Після вистави публика відспівала чеський національний гимн.
Анґлійського атташе обвинувачують за шпіонажу.
ТОКІО, ПАТ. Аґенція Домеї повідомляє, що військового атташе анґлійської амбасади в Чункіні і пор. Купера, яких арештувала японська жандармерія, обвинувачують за шпіонажу. Вони оглядали полосу, яку заняли японці.
Арештували команданта ірляндської республиканської армії.
ДЕТРОЙТ. ПАТ. В понеділок вечором поліція арештувала ірляндського діяча Paccеля після його приїзду з Шікаґо. Расселя уважають командантом Ірляндської Республиканської Армії. Це арештування стоїть у звязку з приїздом до Детройт анґлійської королівської пари.
Орґанізація арабських повстанців у Палестині.
ЄРУСАЛИМ. ПАТ. Сирійська преса повідомляє, що провідник арабських повстанців у Палестині Ареф Абдель Разак, який перед кількома тижнями втік був до Сирії, а потім схоронився у Баґдаді, вернувся до Палестини і почав орґанізацію нових повстанських відділів.
Конференція ґен. Кепіо де Лляно з канцлєром Гітлєром.
БЕРЛІН, ПАТ. Як зачувати, еспанській ґенерал Кеіп де Лляно відбув у Кассель довшу конференцію з канцлєром Гітлєром.
Сто міліонів долярів на стратеґічні сирівці.
ВАШИНґтОН, ПАТ. Сенат прийняв закон, який уповажнює уряд видати в найближчих чотирьох роках 100 міліонів долярів на закуп т. зв. стратеґічних сирівців. 