◦ ◦ ◦ ◦

Українська радіопередача. Завтра, в середу, 2-го вересня, в часі від год. 10.30 до 11-ої ранку Львівська Радіовисильня передає концерт із творів Ст. Людкевича та В. Барвінського. Виконавці: Одарка Бандрівська (сопран), Дометій Йоха (баритон), Роман Савицький (фортепіян) і Марія Роговська (фортепіянний супровід).
"Дон Кіхот" під відкритим небом. Концертне Бюро ІНТ-у веде підготову до влаштування силами балету Львівського Оперного Театру вистави "Дон Кіхота", що відбудеться 13-го вересня на спортовій площі біля Личаківського парку. Це буде одна із перших цього роду імпрез на вільному повітрі. Вже сьогодні викликує вона зрозуміле зацікавлення.
Гуцульський балет Ю. Чуперчука у Львові. Концертне Бюро ІНТ-у влаштовує в суботу, 5-го та в неділю, 6-го вересня ц. р. в залі Інституту Народної Творчости у Львові, вул. Францішканська ч. 7 перші гостинні виступи гуцульського балетного ансамблю Ю. Чуперчука при Українському Окружному Театрі під дирекцією І. Когутяка в Коломиї. Виступ повторений буде в понеділок, 7-го вересня, в залі Оперного Театру — для німецької публики.
Об'єднання Праці Українських Світливців у Львові. Український Центральний Комітет у Львові створив при Відділі Культурної Праці, Об'єднання Праці Українських Світливців (ОПУС). Мужем довіря ОПУС-у іменовано останнього голову колишнього УФОТО п. Мгра Данила Фіґоля. Перші ширші сходини Об'єднання Праці Українських Світливців відбудуться завтра, в середу, 2-го вересня, в год. 6-тій вечором в домівці "Просвіти", Ринок ч. 10/1 поверх на ліво. На ці сходини запрошує Провід ОПУС-у в першу чергу всіх світливців, членів бувшого Українського Фотоґрафічного Товариства у Львові.
Читальня для Ремісників у Львові. На засіданнях цехів в днях 11—23 ц. м. віддано для вжитку львівських ремісників читальню при вул. Костельній 8. І. п. Читальня приміщена в ремісничому домі, займає дві гарні німецькі фахові журнали й ремісничі часописи Ґенерал-Ґубернаторства. Тут теж кожного вівтірка й четверга від год. 19 — 21 буде давати всякі інформації в ремісничих справах окружний керівник.
Купальня на Замарстинові. Купальня на Замарстинові втішається великою фреквенцією мешканців Львова, що користають з гарної, сонячної погоди. Щоденно на купальню приходить около 1500 людей, а в неділю скількість купальників доходить до 6.000. Купальники користуються тут водним басейном, сонцем, тушом, піском та зеленню, що є навколо басейну. Вода в басейнах постійно зміняється завдяки щоденному припливові й відпливові з недалечких ставів і завдяки основному чищенці басейнів що два тижні. У великому буфеті, що його веде фахівець, можна одержати зимні закуски, холодні напої й тіста по нормальній ціні. Аматорська орхестра зпоміж публики викликує веселий настрій і уприємнює побут у купальні.
Денник Розпорядків для Ґ. Ґ. ч. 64. Денник Розпорядків для Ґенерал-Ґубернаторства ч. 64, виданий 7 серпня 1942 р., містить: Зарядження про ціни за пір'я домашньої птиці. — Зарядження про охоплення і здачу цукрового буряка. 