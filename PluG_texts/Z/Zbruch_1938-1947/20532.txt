◦ ◦ ◦ ◦ ◦ ◦ ◦ ◦ ◦ ◦

Прхаля віддався до диспозиції німецької влади.
Як подає "Ді Цайт", ґен. Прхаля, який перебуває тепер у Новій Всі на Спиші, віддався до диспозиції німецької військової влади. Прхаля уродився в Остраві та покінчив німецьку ґімназію у Фридку.
СССР зірве торговельний договір з Німеччиною?
Деякі часописи подають поголоску, що СССР хоче зірвати торговельний договір, недавно заключений з Німеччиною. Цей крок мав би бути консеквенцією факту, що СССР виявив готовість прилучитися до спільної деклярації, яку приготовлює бритійський уряд.
25,000.000 фунтів на протилетунську оборону Анґлії.
У Льондоні зголошено прелімінар буджету міністерства цивільної оборони, що передбачує 25,000.000 фунтів на протилетунську оборону. З того 8,000.000 передбачено на закупно сталевих схоронищ для приватних домів і 9,000.000 на будову схоронищ у будниках публичного вжитку.
Італійці виїздять з Тунісу.
ТУНІС. ПАТ. Від минулого тижня італійський консулят орґанізує масовий виїзд італійців з Тунісу. У пятницю виїхало до Італії 600 італійських громадян, здебільша безробітних. Разом коло 4.000 італійських родин, себто 25.000 осіб хоче виїхати з Тунісу.
33 ваґони чеського воєнного матеріялу для Румунії.
БУКАРЕШТ. ПАТ. В пятницю приїхали до Букарешту 33 ваґони з воєнним матеріялом виробу фабрики Шкоди.
Справа тунелю між Анґлією та Францією.
ПАРИЖ. ПАТ. Париська міська рада звернулися до уряду в проханням, щоб він знову піддав студіям проєкт тунелю, який получив би Францію з Анґлією попід канал Ля Манш та щоб якнайскорше приступив де здійснення того проєкту.
Турецько-болгарське зближення.
ЦАРГОРОД. ПАТ. Як виходить з голосів турецької преси та з турецького урядового комунікату, розмови між турецьким урядом та болгарським премієром довели до дальшого затіснення взаємин між обома краями. Ті розмови мабуть причиняться також до зближення Болгарії до балканської антанти, зокрема з огляду на теперішню ситуацію в Середущій Европі. 