◦ ◦ ◦ ◦ ◦ ◦ ◦ ◦ ◦ ◦

Чи трамваї курсують після вечірніх вистав у міських театрах? У понеділок 12. ц. м в год. 10.55 взяв я пересадку коло Великого Театру, щоб пересісти на чвірку в напрямі Високого Замку. Чвірка відїхала, як вибивала година 11-а, не почуваючи себе до обовязку заждати бодай на перший трамвай від Великого Театру, а другу чвірку, яка надїхала опісля, дижурний руху спрямував відразу до ремізи від Віденської каварні. Коли публика не може рахувати на всі трамваї по нормальних вечірніх виставах у театрі, то може краще відповідальні чинники проголосили б у пресі, на які саме трамваї можна рахувати після вистав у театрі, щоб не наражувати публики на дезорієнтацію та витрату грошей. Р.
Арештування в Журавні. Пишуть нам: У неділю 11. червня ц. р. коло год. 3. рано умундурована поліція в Журавні перевела ревізію та арештувала таких хлопців із Журавна: Степана Бойсана, Івана Цукорника, Федя Демкова, Омеляна Дудикевича і Василя Свиля. Після полудня арештували ще коло 15 малих хлопців і дівчат. Арештування спричинили знані в Журавні "русскі" крикуни, що постійно профанують реліґійні й національні святощі та зокрема роблять просто вуличні верески в часі співання хором "Боже Великий Єдиний".
Польські амбасадори покинули столиці тотальних держав. ВАРШАВА, 13. 6. Польська преса приносить вістки, що оба польські амбасадори в Німеччині й Італії, Ліпський і Венява-Длуґошовський, перебувають під цю пору у Варшаві, або у своїх приватних маєтках. Польська преса пише, що оба амбасадори не швидко виїдуть на свої дипльоматичні станиці. У витвореній напруженій політичній атмосфері дальший побут амбасадора Ліпського в Берліні та амбасадора Длугошовського в Римі був неможливий. 