 Завдання сільської інтелігенції в континґентовій акції

Львів, 13 серпня.
Стоїмо напередодні незвичайно важливої по своїй суті і наслідках континґентової  акції 1942 року.
Континґенти — це державна конечність. Вони є викликані передусім потребами воєнного часу. Перед німецькою владою стоїть невідкличне завдання прохарчувати німецького вояка, що зі зброєю в руках поборює нашого смертельного ворога — большевиків, а також прохарчувати цивільне населення, що своєю працею в запіллі причинюється до перемоги.
Цих завдань німецька цивільна влада не легковажить. Коли в минулому році, тут і там німецька влада дивилась через пальці на невиконання обов'язку здачі континґенту, то було це наслідком передусім кольосальних знищень, що їх залишили в нашій країні большевицьке дворічне панування, воєнні дії та минулорічна жахлива повінь на Підкарпатті. Рік мирної розбудови нашого господарства вже за нами і сьогодні нема двох думок, що наложені континґенти мусять бути повністю і в приписаному терміні здані. Щоб не було ніяких сумнівів, Ґенеральний Ґубернатор Д-р Франк проголосив у Галичині вийнятковий стан для охорони жнив. Цей розпорядок передбачує кару смерти за злобне невиконання обов'язку здачі континґенту.
І хоч ми певні, що наше свідоме селянство свій обов’язок виконає і до ніяких зайвих жертв не допустить, проте це переконання не звільнює нас від обов'язку найширшого, масового усвідомлення нашого громадянства про повагу хвилини. До цеї масової освідомної акції серед широких кол українського громадянства в першу чергу покликана наша сільська інтеліґенція.
Передусім наше священство і вчительство, що в історії розвитку українського народу відіграло таку велику ролю, мусить сьогодні знову станути у проводі свого села. Теперішня хвилина вимагає знову проводу тих інтеліґентських кол в добре зрозумілому інтересі українського народу і то проводу не теоретичного, а конкретного, проводу в континґентових комісіях села, де слово священика чи вчителя повинно бути рішальним. Треба зрозуміти, що в континґентовій акції панує засада збірної відповідальности: один за всіх, всі за одного. Окремий громадянин, що здає повністю континґент, не звільнюється ще з відповідальности, доки останній громадянин даного села не здасть континґенту. 1 тому саме треба конкретної праці наших сільських інтеліґентських кол у проводі кнтинґентової комісії.
Найважнішим завданням кожної континґентової комісії є справедливий розподіл налажених континґентів між окремих господарів. Можна сміло сказати, що цей справедливий розподіл є підставою успішности континґентової акції. В акції розподілу континґентів рішальну участь повинні брати священики. Вони не тільки, що знають добре відносини у свому селі, але й мають звичайно потрібний авторитет і почуття оцеї потрібної справедливости. — Кожному господареві треба приділити до здачі стільки, скільки він фактично, беручи під увагу його господарські і родинні умовини, здати може. Континґентова комісія повинна уважно прислухатись до заяв кожного господаря і, як треба, комісійно провірити подані ним факти. Тільки в цей спосіб можна дійти до справедливої оцінки господарської спроможности кожного окремого господаря, що буде підставою виміру континґенту: Все це вимагає кольосального і відповідального вкладу праці, якого не сміє відмовити сільська інтеліґенція.
Сама техніка обчислювання континґентів вимагає немалого вкладу праці, якого не може відмовити сільська інтеліґенція. Трудно, зрештою, від перепрацьованих селян вимагати великої справности в скомплікованих обчисленнях. У зв'язку з обчисленням континґентових комісій немала праця бухгалтерійно-канцелярського характеру. В кожному селі повинна бути впроваджена континґентова книга, до якої вписується континґенти різних сільсько-господарських плодів, наложені на окремі господарства. Крім цього кожний господар повинен від континґентової комісії одержати письмове зобов'язання, в якому виписується наложені на цього континґенти різних плодів та підставу виміру. Звичайно оця вся бухгалтерійно-канцелярська праця в континґентовій комісії є понад силу окремих селян-членів цеї комісії. Вона є одначе конечна, якщо до континґенгової акції хочеться внести порядок і точність, що знову на інших відтинках континґентової акції дасть свої результати. Здається, є справою ясною, що до цеї праці треба мобілізувати всіх інтеліґентів, що пробувають в селі.
Розпорядок німецької влади про здачу континґентів в цьому році передбачає докладні терміни, в яких окремі континґенти повинні бути здані. І так до 30 вересня повинно бути зданих 60% збіжевих континґентів, а до 30 листопада 100%. В минулому році таких преклюзійних термінів не було. У зв'язку з цим в кожному селі треба буде багато доложити усіх зусиль, і щоб ці терміни були стисло дотримані. Треба буде влаштовувати загальні сільські зібрання, окремі зібрання по кутках і районах села, зібрання континґентової комісіх на які викликатиметься окремих господарів, чи їх ґрупи. На цих зібраннях проводитиметься широка роз'яснювальна робота, якої метою буде термінове виконання обов'язку здачі. Добре є вимагати від селян письмових деклярацій відносно терміну здачі. Ці терміни устійнювали б самі господарі, очевидно, в рямцях термінів, передбачених розпорядком німецької влади. Наш селянин є словний і, звичайно, дотримує терміну, який сам "установив" і "підписав". В кожному разі провід цеї роз'яснювальної роботи повинен впасти на плечі інтеліґенції, що тільки надасть потрібного авторитету всім пропаґандовим заходам.
Л. Ш. 