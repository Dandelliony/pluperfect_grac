◦ ◦ ◦ ◦

Засоблення харчами. Щоб засобити харчами працівників урядів, управ і підприємств (за вийнятком сільсько-господарських підприємств), що мешкають на території Окружного Староства Львів—село, Окружне Староство Львів—село, вул. Сакраменток 10, кімната ч. 30 видає відповідні формулярі. Підприємства, що мають свій осідок у повітах Ляндкомісарів Бібрка та Жовква, одержують згадані вище формулярі у своїх Ляндкомісарів.
Заочна Малярська Студія. З метою зорганізування Заочної Малярської Студії проситься всіх самодіяльних малярів у Генерал-Губернаторстві подати свої адреси до Українського Центрального Комітету, Відділ Культурної Праці, Львів, вул. Паркова 10. Український Центральний Комітет просить Всч. Духовенство, учительство, сільську інтелігенцію ласкаво подбати про те, щоб передусім з-поміж селян талановиті одиниці, яких є дуже багато, зголосили свої адреси до Відділу Культурної Праці при УЦК не пізніше 31-го березня ц. р.
Вечір письменників. Завтра, в суботу, 21-го березня, в 6-ій год. вечора відбудеться в домівці Літературно-Мистецького Клюбу (29-го Червня 10) зібрання членів Спілки Українських Письменників, як секції Українського Центрального Комітету. На черзі дня обговорення п'єси К. Гупала п. н. "Тріюмф прокурора Дальського". Гості — члени інших мистецьких спілок мило бачені.
Заочна Студія композиції. З метою зорганізування Заочних Курсів науки композиції для самодіяльних композиторів, Український Центральний Комітет, Відділ Культурної Праці, Львів, вул. Паркова ч. 10 переводить реєстрацію всіх самодіяльних композиторів у Генерал-Губернаторстві. Згадані композитори повинні у власному інтересі подати свої адреси до УЦК не пізніше 31 березня ц. р.
Спілка Українських Плястиків. Станиславів, 19 березня. На початку січня ц. р. засновано Спілку Українських Плястиків Станиславівської округи, як підсекцію Культурно-Освітнього Реферату при УОК. Головою Спілки став проф. Я. Лукавецький, що 26 лютого ц. р. скликав загальні збори мистців, яких було приявних 36. На зборах обговорено справу правного оформлення праці на найближчий час. Між іншим постановлено взяти активну участь у Шевченківських святах, працюючи над мистецьким оформленням сцени й залі.
Розбудова "Українбанку". Дрогобич, 19 березня. Згідно з рішенням Банкового Нагляду в Кракові, уділовий капітал "Українбанку" в Дрогобичі має виносити 500.000 зол., які слід зібрати у 1942 р. Щоб акція вплати паїв пройшла успішно, дирекція "Українбанку" візвала громадянство Дрогобиччини, щоб масово зголошувалося в члени банку та вплачувало паї, які виносять 30 зол. платних ратами. Обов'язком громадянства є теж складати зайвий гріш у банку, бо лиш у той спосіб він буде сильною фінансовою установою та зможе підпомагати розбудову господарського життя. 