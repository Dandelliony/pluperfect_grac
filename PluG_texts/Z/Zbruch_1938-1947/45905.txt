Коляда яко средство до підпертя народного добробиту.

[Письмо з Яворова.]
Народний звичай ходити з колядою визискали Русини яворівскі в користь народного відродженя в той спосіб, що від часу заснованя читальнї поважнїйші міщане громадно ходили колядувати а жертвовані им лепти відступали видїлови читальнї на предплаченє ґазет і на покритє инших видатків. В минувшім знов роцї, коли вже детальна станула так сильно на ногах, що, маючи красну бібліотеку і досить красний капіталик, нема вже страху, щоби навіть при найменшім числї членів упала, і коли засновано нове товариство "Гаразд" маюче на цїли піднесенє добробиту між Русинами — відступили колядники цїлу коляду в квотї 30 злр. товариству "Гаразд" на фонд закупна власного дому. На тую саму цїль вибирають ся в сїм роцї знов колядники а молодїж шкільна університетска і ґімназіяльна, котрої, дякувати Богу, в Яворові маємо значне число, заявила охоту прилучити ся до колядників і в той спосіб уже з-молоду служити практично идеї піднесеня народного гаразду.
Згадуючи о тім публично, маємо на цїли заохотити другі місцевости, щоби пійшли в слїд Яворівцїв і всюди тою дорогою хоть би найменші сумки збирали на народні економічні цїли.
По народному звичаю три рази до року лунає під кождим руским віконцем обрядово-звичаєва піснь, а Русин кождий раз винагороджує співаків хоч-би остатним шелюгом; но винагорода тая йде марно, бо співаки звичайно тратять зібраний гріш на горівку. і в Яворові так було, але загальне добро, вказане зичливими людьми, перемогло еґоістичний і неморальний нахил до розтрати заколядованих грошей на піятику, і тепер, слава Богу, колядуєм, риндзюєм і щедруєм для хороших цїлей. Нехай же за приміром Яворівцїв усюди, де лиш руске слово гомонить, де лиш чути руску коляду, станесь така переміна, — нехай священики, учителї і старші студенти піддадуть таку гадку в кождім селї, в кождім місточку, щоби колядники жертвовані им гроші відступили на піднесенє добробиту між Русинами, а молодїж нехай чинно до того свою зичливу приложить руку.
Не маючи маючої шляхти, не маючи богатого міщаньства — в визисканю указаних народних звичаїв знайти можемо великого народного мецената, котрий дрібними крейцарами зложить великі суми, за помочію котрих з часом можна би удержати власні школи і бурси промислові або утворити фундації стіпендійні для молодежи ремісничої і таке друге.
Hайлїпшим попертєм нашої гадки може бути рахунок. В Австрії маємо найменше 3,000 громад, в котрих жиють Русини. Єсли би в кождій такій громадї знайшли ся люде, котрі би захотїли три рази в роцї загріти співаків, щоб они цїлий дохід з коляди відступили на економічні цїли pуского народу; єсли би надто священики в церкві вказали і пояснили народови велику цїль, для якої співаки свій труд віддають; коли-б молодїж шкільна чинно підперла такі заходи, — то при знаній щирости нашого народу можна би що-річно в кождій pyскій місцевости зібрати на знану вже цїль найменше 10 зр., що в цїлім краю (Русинами замешканій території) могло би принести 30.000 зр. річно. Но припустїм, що тая цифра за висока, що она єсть мрією, то, здаєсь, нїхто не схоче заперечити, що кожда місцевість при триразовім визисканю народних звичаїв може навіть серед найбільшої біди принести доходу 1 зр., що дало би загальну суму 3.000 зр. річно, а складати тії сумки через 10 лїт прийшли би ми за той час до красного капіталу, з котрим можна би вже якесь дїло розпочати.
Тілько охоти і витревалости в праци над народним добробитом і чести в зарядї вказаною дорогою зібраних грошей, а сонце надходячого столїтя яснїйше засвітить на нашім затемненім політичнім небосклонї і огріє надїю нашу в лїпшу народну будучність!
Яворівець 