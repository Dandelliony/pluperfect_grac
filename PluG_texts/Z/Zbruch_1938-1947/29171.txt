◦ ◦ ◦ ◦ ◦ ◦ ◦

Газета "Ангріф" про відгуки за кордоном на вибух у Мюнхені
БЕРЛІН, 12 листопада. (ТАРС). Німецьке інформаційне бюро повідомляє, що газета "Ангріф" опублікувала передачі закордонних радіостанцій про вибух у Мюнхені.
1. Англійська радіостанція "Девентрі" 8 листопада передавала, що Англія має в своїх руках таємничу зброю проти Німеччини.
— Ми не віримо, — говориться в радіопередачі, — що Німеччина не буде в цій війні дарувати нам сюрпризи, але й ми підготовили для Німеччини великий сюрприз.
2. Вже опівночі з 8 на 9 листопада передавались детальні повідомлення "Дейлі Експрес" про вибух в Мюнхені, в яких говорилось про вбитих і поранених.
3. В Голандії звертають увагу на те, що англійська преса протягом декількох тижнів вміщувала статті проти Гітлера. Велика частина англійських газет вмістила на своїх сторінках знімки американського журналу "Кен". На одному з них Гітлер, на якого направлений револьвер, на другому — Гітлера показано на смертному одрі.
4. Французьке радіо ввечері 9 листопада передавало промову одного француза, який говорячи про мюнхенський вибух, заявив:
— Говорять, що бомба в Мюнхені розірвалась на 20 хвилин пізніше. Це неправда. Вона розірвалася на 7 років пізніше, так як, ще в 1933 році Гітлер повинен був би вмерти".
5. Агенство Рейтер повідомляє: "Перша бомба, направлена проти німецької диктатури, розірвалася в Мюнхені, а багато інших ще послідують".
Виставка "Західна Україна і Західна Білорусія" для США.
Українське товариство культурного зв'язку з закордонам організовує для відправки в США виставку — "Західна Україна і Західна Білорусія".
Виставка складатиметься з двох розділів. Експозиція першого з них — численні картини, фотодокументи, літературні твори — відобразить соціальне і національне пригноблення народів Західної України і Західної Білорусії в період панування польської шляхти.
В другому розділі будуть показані: захоплена зустріч трудящими своєї визволительниці — доблесної Червоної Армії, організація тимчасових управлінь і комітетів, розділ поміщицької землі, бурхливий розквіт господарського і культурного будівництва в містах і селах визволеного краю. 