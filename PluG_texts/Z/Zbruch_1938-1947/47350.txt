◦ ◦ ◦ ◦ ◦ ◦ ◦

Нове число "Малих Друзів". Вже вийшло 2 (14) ч. часопису для української дітвори "Малі Друзі" за лютий 1941 р. На зміст цього незвичайно живо й цікаво редаґованого дитячого Місячника складаються м. ін. вірш Л. Українки, статейка про Лесю Українку, цікаві оповідання й казки, гарні вірші й загадки. Є окремий додаток "Маленькі Друзі" для найменших читачів, що певно принесе їм багато радости. В числі багато знаменитих ілюстрацій Ека і гарних світлин. Ціна — 40 сот. — Цей дитячий журналик повинен бути в руках кожної української дитини. Обовязком українських батьків передплачувати місячник "Малі Друзі" для своїх дітей, тимбільше, що невисока його ціна (2 зол. піврічно) робить його доступним для кожної навіть незаможної української родини.
Український національний хор Ґенерального Ґубернаторства під проводом Володимира Божика виступить з одним концертом уперше в Берліні (Бетовензаль) у вівторок, 11. лютого ц. р.
Біженців, що при переході кордону з Совітії і Литви здали гроші німецькій митній сторожі й які у визначеному речинці до 15. XI. 1940 р. подали прохання до УЦК в справі одержання підмог та були візвані доповнити свої прохання — закликається, щоби вони найпізніше до 10. лютого 1941 р. доповнили свої прохання відповідно до вказівок, які одержали від УЦК, чи через Головну Опікунчу Раду. — Відділ Праці й Суспільної Опіки при УЦК. 