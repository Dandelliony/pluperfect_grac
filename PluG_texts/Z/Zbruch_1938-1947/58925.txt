◦ ◦ ◦ ◦ ◦

Операції у Донецькому басейні
Верховне Командування Збройних Сих повідомляє:
У Криму штурмові і пікуючі літаки проводили нищівні удари проти укріплень і портових споруд Севастополя. При тому затоплено великий транспортний корабель і пошкоджено один есмінець і один торговельний пароплав.
Після покращання метеорологічних умов і стану доріг продовжувано операції у Донецькому басейні. Ворога викинено з його місцями запекло оборонюваних польових позицій. Зайнято дальші частини промислового району. При тому, завдяки несподіваному наступові, в наші руки попало декілька готових до від'їзду вантажних поїздів. Далеко на Півночі штурмові літаки знищили совєтські табори на захід від Кандалакського заливу.
Нічні атаки авіяції були скеровані проти Москви та Ленінграду, а також проти аеродромів у районі Вологди.
Підводні човни затопили в північній частині Атлантійського океану та в Північному Льодовому океані чотири озброєні ворожі торговельні кораблі, загальною водомісткістю в 21 тисячу рбт., та одне сторожеве судно.
На водах довкола Англії штурмові літаки останньої ночі атакували ворожі конвої на схід від Ловстофт. Скиненими бомбами тяжко пошкоджено три великі торговельні кораблі. Інші штурмові літаки бомбардували портові споруди на південно-східному і південно-західному побережжі Англії.
На Тихому океані небезпека війни
Берлін, 19 листопада. Націоналістична японська газета "Кокумін Шімбюн" закликає президента СДА відкритим листом, щоб він призадумався над тим, які наслідки матиме невдача в переговорах між Японією і СДА, і на майбутнє заперестав недоцінювати силу Японії. Тихий океан є тепер перед небезпекою війни, якої ще досі не було. Газета обговорює дальше поодинокі фази політики криків та погроз з боку Рузвельта і його прибічників. які дуже зблизили Тихий океан до воєнних меж, не зважаючи на щирі бажання Японії вдержати мир. Газета "Кокумін Шімбюн" кінчить свої завваги такими словами: "Пане президенте, питання війни чи миру в Тихому океані залежить тільки від вас і ви візьмете на себе повну відповідальність за неї".
Великі втрати червоної армії
Берлін, 19 листопада. Також вчора, під час своїх протинаступів на середущому відтинку фронту, потерпіли большевики знову тяжкі криваві втрати. Як попереднього дня, намагалися вони при допомозі бронетанків вломитися у фронт одної німецької дивізії. Їх протинаступ заломився під діянням оборонного вогню. Дивізія у співдіянні з одним відділом зенітної артилерії позбавила боєздатності 21-у большевицьку бронемашину. В цьому бою взяли участь літаки типу "Стука" і вони знищили дальших 15 бронетанків.
Нові зброєння Америки
Берлін, 19 листопада. Коли вже американський конгрес приневолений Рузвельтом, своїм паном і володарем, чинити насильства над волею народу, то мусить також і парламент ухвалити нові грошові суми на зброєння в СДА. Як повідомляє Ассошіейтед Пресс, зажадав Рузвельт 6.687 міліонів долярів знову для армії, а 308 міліонів на воєнно-морський флот. Дальше признав ще Рузвельт закон, який уповноважує воєнного міністра на основі закону про винайм і позику розпоряджати всіма матеріялами, то значить посилати їх до Англії. Цей матеріял від березня ц. р був закуплений для армії СДА.
"Тарс" до Куйбишева
Берлін, 19 листопада. Большевики почувають себе непевно в Москві. Доказом цього може бути факт, що урядове большевицьке телеграфічне агентство "Тарс" перенесло місце свого осідку з Москви до Куйбишева. Таку відомість подала московська інформаційна служба.
Налети на Францію
Берлін, 19 листопада. Французький амбасадор у Берліні де Бріно заявив перед представниками закордонної преси, що наслідком налетів англійських літаків на безборонне населення Франції було 20 осіб вбитих і 40 поранених. 