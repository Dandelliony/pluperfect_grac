◦ ◦ ◦ ◦

Пароплав, 10.000 брт., затонув у східній частині Середземного моря
Італійське бойове звідомлення:
РИМ, 13 квітня. — Головна Кватира Збройних Сил повідомляє з 12 квітня 1942 р.: На фронті Кіренайки оживлені дії розвідувальних частин та артилерії. Відділи армії в сутичках останніх днів знищили два літаки. Третій літак поцілений в Бенгазі протилетунською артилерією злетів на землю. Вся залога, складена з одного старшини та 5-ти підстаршин, яка врятувалася, попала в полон.
В ході успішних завзятих бомбових атак, спрямованих на об'єкти острова Мальти, німецькі ловецькі літаки збили в блискуче переведених повітряних боях 13 англійських літаків.
Біля південно-західного побережжя Сицилії примушено один ворожий літак осісти на воді. Залогу, складену з 5-ти людей, взято в полон.
Один з наших літаків завважив у східній частині Середземного моря один торговельний пароплав в 10 тисяч тон. Літак заатакував пароплав та затопив його, не зважаючи на те, що ворожі ловецькі літаки встрявали в бій.
214 торговельних кораблів затоплено в Атлянтійському океані
БЕРЛІН, 13 квітня. — Від першого виступу німецьких підводних човнів на американських водах, затоплено в Атлянтійському океані 214 ворожих торговельних кораблів з 1,452 міліонами рбт., в тому 81 танкерів.
Проф. Філов створив новий уряд
СОФІЯ, 13 квітня. — Болгарський уряд уступив. Король Борис поручив створити новий уряд дотеперішньому прем'єрові проф. Філову. У неділю виголосив проф. Філов промову, в якій заявив, що курс нового уряду буде такий самий, як попереднього.
Морд полонених
БЕРЛІН, 13 квітня. — На початку війни на заході в Абвій (Північна Франція) вимордували цивільних полонених держав осі. Обох французьких вбивників засудив тепер німецький воєнний суд на смерть. Присуд виконано.
Білітон, Цебу і Батаан — японські
ТОКІО, 13 квітня. — Відділи японської фльоти висадились на острові Цебу, що творить важливий стратегічний пункт Філіппінських островів. Їм удалося зайняти місто Аргао на східному побережжі, а також Варілі, важливий вузловий пункт на цьому острові. Японські відділи пробоєм увійшли до порту — столиці Цебу. Це місто нараховує 147 тис. мешканців і є важливим портом для перевантажування цукру, міди та тютюну. Поверхня острова Цебу виносить 4.700 км. і має коло 1/2 міл. мешканців.
ТОКІО, 13 квітня. — Острів Батаан зайнятий повністю.
ТОКІО, 13 квітня. — Японські війська висадилися і зайняли острів Білітон, на полудневий захід від Борнео.
БЕРЛІН, 13 квітня. — Британська інформаційна служба повідомила: "Британські збройні сили, що воюють на фронті Іраваді продовжують відступати на північ".
Японські війська, за повідомленням Домеї, настають на п'яти переможеним військам Чанкайшеха в долині р. Сіттанг. Таким чином японці вперше ввійшли на терен великих бірманських рафінерій нафти. Японські відділи дуже швидко усунули знищення, залишені англійцями після втечі. Японська авіяція успішно бомбардувала важливі військові об'єкти в північній Бірмі. В поближжі китайсько-бірманського кордону японські літаки збили 16 аліянтських. Евакуація бірманського населення з північної Бірми до Індії, наказана англійцями, триває.
ТОКІО, 13 квітня. — Цісарська Головна Кватира повідомляє, про утворення японського головного командування для північного Борнео.
Головнокомандуючим іменовано генерала підпоручника маркіза Тошінарі Меда.
БЕРН, 13 квітня. — Вістка про важкі втрати, що їх англійська воєнна та торговельна фльота зазнала в Бенгальському заливі, викликала велике занепокоєння в цілій Індії. Із Калькути тікає щораз більше населення.
ТОКІО, 13 квітня. — У п'ятницю японське летунство бомбардувало летовище віддалене 80 км. на схід від Бамо недалеко китайсько-бірманського кордону. Японці збили 16 ворожих машин.
Після подорожі, що тривала 19 днів, прибув літаком до Куйбишева новий американський амбасадор в Совєтському Союзі адмірал Стендлей. Цей літак — це друга машина, що від початку тихо-океанської війни з Америки прибула до Совєтського Союзу.
Шеф мадярського генерального штабу їде на кілька днів до Риму, щоб там відвідати головне командування італійської армії. Ці відвідини шефа мадярського генерального штабу відбуваються на запросини італійського уряду. Таким чином він ревізитує шефа італійського генерального штабу Уго Кабалєра, що недавно бував у Будапешті.
В Одесі відкривають італійський генеральний консулят.
В Каїро були націоналістичні заворушення проти англійців. Були атентати на міністрів і Вевеля.
Еспанський уряд рішив признавати щорічно найкращому еспанському фільмові нагороду 100.000 пезетів. За чотири найліпші еспанські фільмові манускрипти цього року розділять по 25.000 пезетів.
У Мюнхені відбудуться 1-го і 2-го вересня 54-і сходини Німецького Офтальмологічного Товариства. Після відкриття перше засідання у залі жіночої клініки на університеті. 