◦ ◦ ◦ ◦ ◦ ◦ ◦ ◦ ◦ ◦

До яких живців можна виїздити без обмежень? Згідно з розпорядками воєводів: львівського і станиславівського про обмеження туристичного руху у Східних Карпатах, що обовязують до кінця 1939 р., з прикордонної смуги виключені такі живці та кліматичні місцевости: Косів, Кути, Жабє, Ворохта, Яремче, Рафайлова, Славсько, Зелена. Виїзди до цих місцевостей і побут у них не підлягають ніяким обмеженням.
Сезонова почтова аґенція. На час від 1. травня до 31. жовтня ц. р. урухомлять в Немирові-Живці, повіт Рава Руська, сезонову почтово-телєкомунікаційну аґенцію першого ступня. Вона буде у звязку з почтовим урядом Львівський Немирів.
Заборона матримоніяльних оголошень. Румунський уряд видав розпорядок зі забороною для щоденників поміщувати матримоніяльні оголошення. Згаданий розпорядок видав уряд тому, бо при допомозі таких матримоніяльних оголошень. торговці "живим товаром" ловили в пастку молодих наївних дівчат. Поліції вдавалося лише в деяких випадках вирятувати нещасливі жертви з кігтей торговців "живим товаром" майже в останній хвилині перед їх вивезенням за кордон. Одначе велику більшість дівчат вдалося таки торговцям вивезти за кордон під притокою "подружжя" до заморських держав. Розпорядок забороняє теж щоденникам поміщувати "переписку залюблених". 