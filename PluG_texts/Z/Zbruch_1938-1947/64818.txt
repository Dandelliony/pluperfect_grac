Металь для дентистів

При Опернштр. у Львові, в подвір'ї находиться скромний верстат фірми "Цанерцтліхе Метальшайдеанштальт" (Верстат перерібки дентистичних металів). Працює там небагато людей, але це добірні фахівці у свому ділі.
Згаданий верстат — це необхідна поміч дентистам-технікам, бо тут приготовляється для них металь, з якого вони виконують всякі "корони" та інші протезні доповнення в ушкодженому узубленні. Хоч верстат приймає також всякі замовлення на направу предметів зі золота, то головне його завдання — це перерібка доставленого шляхотного і півшляхотного матеріялу, як теж приготування півшляхотного металю з доставленого матеріялу. Заведення обслугує передусім лікарів, дентистів, лічниці, військові дентистичні станиці, стоматологічні поліклініки, а також приватних клієнтів на поручення лікарів.
Лабораторія і верстат мають задовільне устаткування. В ексгавторії очищується хемічно металі (у більшості золото), а відтак стоплюється їх у печах при температурі до 1200о Ц. Таку високу температуру дає газове полум'я, яке роздувається міхом. При помочі такого звичайного пальника груда золота після кількох хвилин топиться на пливку масу у спеціяльних мисочках, зроблених з вогнетривалого матеріялу. Простиглий металь валкується на довгу, около 2 цм. широку бляшку, з якої вирізується кружки всякого калібру і з них формується корону. Інші вальці витягають золото в дроти.
Робота мусить бути дуже чиста, через те, що мається до діла з матеріялом, що все буде під хемічним діланням усякого роду складників, що находяться в харчах. 