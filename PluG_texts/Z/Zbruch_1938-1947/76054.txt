◦ ◦ ◦ ◦

Верховне Командування Німецьких Збройних Сил повідомляє:
У завзятій рішучій обороні армії східного фронту відкинули всі масові совєтські наступи та в боях перевели свої планові рухи.
У Сталінграді тривають скажені ворожі наступи на південний фронт; їм ставлять дальше опір оборонці, хоч і є найважчі недостачі та багато переважаюча чисельність ворога.
Масові спроби ворожого пролому в західному Кавказі заломились перед німецькими та румунськими становищами.
В районі Кубані та в степах на південь від Манича здержано ворожі танкові наступи. У протинаступі німецькі танкові з'єднання розбили ворожу ґвардійську кінну дивізію та піше з'єднання. Уведені в бій резерви відкинули між Дінцем і районом середнього бігу Дону большевиків назад на схід.
Ворог увів великі сили проти західного крила Вороніжського бойового району; їх відбито криваво у рішучій обороні. На північний захід від Воронежа тривають важкі, змінні бої.
На південь від Ладожського озера атакував ворог лише на відтинку однієї дивізії. Його відкинено після завзятого бою із втратами.
В Африці відбито ворожі сили, які заатакували наші становища у західній Триполітанії.
У Тунісі лише бойові дії місцевого значення. Швидкі німецькі бойові літаки заатакували ворожі панцирні розвідувальні вози та залізничні ціли. Німецька й італійська ловецька та протиповітряна оборона знищила 9 ворожих літаків.
Турецька політика невтральности не змінюється
В часописі "Вакіт" посол Уз виступає проти погляду, що його дехто висловлює, а саме, що Туреччина для влекшення достав збіжжя з північної Америки змогла б змінити свою політику невтральности. "Ті, що думають — сказано там, — що в заміну за декілька сотень тисяч тон пшениці Туреччина дасть себе втягнути у війну, турбуються даремно. Ніколи ще який небудь нарід не встрявав у війну за кусень хліба". Постачальне становище Туреччини не таке, щоб могла перестати логічно думати. В запасі є потрібні скількості збіжжя аж до нового збору. Крім того для армії є в запасі 250 тон збіжжя.
23-го січня большевики в силі п'ятсот люда заатакували перед Лєнінградом після сильної артилерійської підготови становище німецьких гренадирів. Їм вдалося при важких втратах вдертися переходово в німецькі окопи, але гренадири в негайному протиударі відкинули ворога назад. В цьому бою втратили большевики 220 убитих і багато зброї. Дальші ворожі атаки поведені з наспілою підмогою заломалися криваво ще перед німецькою головною бойовою лінією під вогнем важкої зброї.
Згідно з повідомленнями з Чункіну, японсько-тайляндські військові сили, кількістю майже 48-тисяч чоловік, перейшли на південному заході у провінції Юннану до атаки. На кордоні проходять завзяті бої. З повідомлень з Мельбурну довідуємося, що японські літаки перевели нічну атаку на Порт Дарвін. Міністер війни Стімсон заявив у Вашингтоні, що втрати австралійців на Новій Гвінеї є більші, як американців. На острові Гвадальканар американські частини, що досі там боролися одержали посилення або змінено їх морськими стрільцями. 