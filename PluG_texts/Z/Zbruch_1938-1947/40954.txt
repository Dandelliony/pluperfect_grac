◦ ◦ ◦ ◦ ◦ ◦ ◦

Де Голль призначає своїх уповноважених у французські колонії
ЛОНДОН, 30. (ТАРС). Як передає агентство Рейтер, полковник Де Ларміна, який покинув недавно Лондон з "секретною місією" від генерала Де Голля, призначений комісаром французської екваторіальної Африки з наданням йому чину генерала. Як відомо, Де Ларміна був начальником генерального штабу при командуючому французькими військами в Сірії Міттельгаузері і покинув Сірію, щоб приєднатися до Де Голля.
Полковник Леклерк, призначений Де Голлем губернатором і командуючим військами Камеруна.
Переговори у Відні
БЕРЛІН, 2а (ТАРС). Німецьке інформаційне бюро передає з Відня, що німецький і італьянський міністри закордонних справ Ріббентроп і Чіано вели сьогодні вранці переговори з угорським прем'єр-міністром Телем і угорським міністром закордонних справ Чакі. Після полудня почались переговори з румунським міністром закордонних справ Манойлеску.
БЕРЛІН, 29. (ТАРС). Німецьке інформаційне бюро передає з Відня, що переговори інформаційного характеру між німецьким і італьянським міністрами закордонних справ і румунською делегацією продовжувались приблизно півтори години і закінчились після 17 год.
РИМ, 29 (ТАРС). Агентство Стефані повідомляє: "Сьогодні вранці німецький міністр закордонних справ відвідав у Відні Чіано, з яким він вів розмову. Угорська делегація під головуванням міністра закордонних справ Чакі прибула у Відень. Разом з делегацією приїхав прем'єр-міністр Телекі. Чакі зустрівся в готелі "Імперіал" з Чіано і Ріббентропом. Румунська делегація на чолі з Манойлеску приїхала у Відень о 13 год."
До подій в колонії Чад
ВІШІ, 29. (ТАРС). Агентство Гавас повідомляє: "В зв'язку з розколом серед керівних кіл району Чад, французький уряд вжив необхідних заходів".
Заява Бодуена про відставку французських послаників
МАРСЕЛЬ, 30. (ТАРС). Як повідомляє агентство Гавас, французький міністр закордонних справ Бодуен виступив у пресі з заявою про відставку 83 дипломатичних діячів, в числі яких 15 послаників. Підкреслюючи виняткову важливість цієї події, Бодуен заявив, що французський уряд керувався в даному разі директивами, які були дані маршалом Петеном в його промові від 13 серпня.
Агентство Стефані про переговори у Відні
РИМ, 29. (ТАРС). Як повідомляє агентство Стефані, "переговори у Відні між міністром закордонних справ Німеччини і Італії, з одного боку, і міністром закордонних справ Румунії і керівником румунської делегації по переговорах в Турну-Северіні, з другого боку, продовжувались сьогодні з 14 год. ЗО хв. до 19 год. Можливо, що завтра переговори закінчаться".
Заворушення в Індії
НЬЮ-ЙОРК, 3О. (ТАРС). Агентство Юнайтед Пресс повідомляє, що в одному з сіл у районі Даур (Індія) відбулась сутичка між місцевим населенням і англійськими військами. Убито 50 чоловік. З боку англійців — 3 чол. убито і 20 поранено.
Рішення американського сенату про збільшення асигнувань на воєнне будівництво
НЬЮ-ЙОРК, 30. (ТАРС). Як передає агентство Ассошіейтед Пресс, сенат схвалив законопроект, який передбачає додаткове асигнування 5.128 млн. доларів на потреби армії і військово-морського флоту. Законопроект передбачає будівництво 200 нових воєнних кораблів і понад 14 тисяч літаків для армії і флоту. Намічене будівництво воєнних кораблів повинно привести до створення "флоту двох океанів".
Як уже повідомлялось, палата представників недавно схвалила аналогічний законопроект.
Заява канадського міністра національної оборони
НЬЮ-ЙОРК, 29. (ТАРС). Агентство Канадіен Пресс повідомляє, що міністр національної оборони Ралстон на щотижневій пресконференції передсказав, що в дальшій фазі війни Англія перейде до наступальних дій. Ралстон не міг вказати, коли і де це станеться, але сказав, що канадці братимуть участь у цих діях. Скоро, заявив Ралстон буде закінчене формування канадського корпусу в Англії. Ралстон заявив, що третя канадська дивізія буде сконцентрована до 1 жовтня в приморських провінціях. Дивізія має моторизований транспорт, польові гармати, гаубиці, легкі кулемети системи Льюіса і Брена. Формування четвертої дивізії буде закінчене до 15 вересня. 