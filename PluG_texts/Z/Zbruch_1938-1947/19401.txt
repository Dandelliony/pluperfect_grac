Продажа вкрадених книжок. — Львівська хроніка. — Відзначення львівської артистки. — Ще один театр у Львові.

Продажа вкрадених книжок. Поліційний службовик звернув увагу на факт, що на одній з бічних вулиць львівського Карцеляку якісь людці розпродують вартісні книжки. Він арештував одного з продавців, робітника Теодора Скальського і в часі переслухання вийшло наверх, що продавані книжки походять з крадежі, а саме з бібліотеки Аґенора гр. Ґолуховського (вул. Красіцьких 11).
Львівська хроніка. В пятницю вечором вибухла пожежа в мешканні різника Володимира Базилевича (вул. Яворського 6). Згоріла ціла стеля. — При вул. Городецькій 49 власник опочарні Ґ. Бартош важко побив по голові Шарльоту Голєндер на тлі дрібного непорозуміння. — Дуже тяжко покалічив кафляр Володимир Врубель (вул. Тарновського 18) Маріяна Зярчевича. Брутального кафляра потягли до відповідальности. — 3 мешкання Станислави Кокшицької якийсь зручний злодій украв, діставшись через вікно, золотий годинник, золоту бранзолетку, брошку та три перстені. — Марія Чехович (Новознесінська 103) вийшла з хати ще 16. ц. м. і досі не вернулась.
Відзначення львівської артистки. Львівська артистка Йосифа Кратохвіля-Відимська, що дала цілу низку графік і дереворитів і нашої Гуцульщини, куди часто виїжджає на студії, дістала у Парижі два відзначення: бронзову медалю за цикль аквафорт "Старольвівські крани", то його виставила у Сальоні мистців Старшинської Академії і почесне виріжнення за серію монотипії квітів у "Сальоні Віолє", де була єдиною чужинкою серед 100 французьких малярів.
Ще один театр у Львові. У салі "Уля" при вул. Оссолінських 10 відкривається 28-го ц. м. в год. 7.15 (друга вистава 9.30) ревіовий польський театр "Крива ліхтарня" під мистецьким проводом Б. Жеґоти. Перша програма "На сходках", названа барвистим видовищем, має між виконавцями відому артистку давнього "Ґонґа" Ганку Руновецьку та балєт. 