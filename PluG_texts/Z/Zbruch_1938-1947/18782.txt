Хто буде наслідником Пія XI?

Як твердить "Стампа", при виборі нового папи беруть в рахубу кандидатуру кардиналів: Пячеллі, Тедешіні, Сальофієтті, Маліоне, Аскалєлі, Назалі, Рокка, Далля, Коста; Піяцца; Бельто.
На думку редактора часопису "Коррієре делля Ceppа" найбільші вигляди на вибір має держ.  секретар Пачеллі, фльорентійський архиепископ делля Коста та б. нунцій у Варшаві Мармаджі. Крім того мабуть появляться кандидатури кардиналів: Массія — члена трибуналу ріжних конґреґацій, Шустера — мілянського архиєпископа, Лявітрана — архиєпископа Палєрма Фоссатія — туринського архієпископа, Сальваджіяна — вікарія Риму, та Біондія — конґреґації "де пропаґанда фіде".
Тіло покійного папи перенесли до Сикстинської каплиці.
Пополудні перенесено тіло Пія XI. з приватних апартаментів до Сикстинської каплиці. Похід отвирав відділ ґвардії, дальше йшли двірські достойники, опісля старшини шляхотської ґвардії на ношах, покритих чорною матерією. За домовиною ішов кард. Печеллі, дальше 8 інших кардиналів. Домовину зложено у Сикстинській каплиці на високому катафальку, довкола якого горить 12 свічок. Шляхетська ґвардія тримає почесну сторожу.
Коли відбудеться похорон папи і конкляве?
Ватиканська державна канцелярія оголосила, що тіло Пія XI. виставлять у Сикстинській каплиці на 3 дні. Похорон відбудеться 14. ц. м. Конґреґація кардиналів рішила, що конкляве пічнеться 1. березня.
Італійський наслідник престола при тілі Пія ХІ.
В суботу рано приїхав до Ватикану наслідник престола, вписався до кондолєнційної книги та помолився коло тіла папи. Витали і прощали його з протоколярними почестями.
Також мін. Чяно відвідав Ватикан.
Кондолєнції.
У всіх державах члени уряду складають кондолєнції на руки нунціїв та лєґатів. До берлінської нунціятури вплинули м. ін. кондолєнції від Гітлєра і Рібетропа. Перед замкненням зібрання анґліканської церкви архиєпископ Кентербері вшанував память покійного папи. 