Бють вікна. — Страшна мотоциклом катастрофа. — Смертний присуд у Львові. — Великі зловживання. 

Бють вікна в українських установах у Бродах. У ночі з 12-го на 13-го ц. м. невідомі напасники вибили всі шиби в домі Українбанку а в ночі з 13-го на 14-го всі шиби в Українській Бурсі в Бродах. Несподіваний напад на бурсу і помешкання о. катехита Зафіновського обурив страшенно ціле українське громадянство Брідщини.
Страшна мотоциклом катастрофа трапилася у вівторок 15. ц. м. в год. 2-ій пополудні при вул. Янівській, що закінчилася смертю 39-літньої телєфоністки А. Апфельзісівної зі Стрия. Мотоциклем їхав у напрямі Янівської рогачки 40-літній поштовий урядовець Йосиф Гібель, а за ним на сидженні Апфельзісівна. Мотоцикліст звільнив їзду, бо надійшов відділ війська. Саме тоді надїхало ззаду вантажне авто на мотоцикль, з якого випали на вулицю Гібель та його товаришка. Важко раненого Гібля відвезли до шпиталю, а вбиту Апфельзісівну до інституту судової медицини.
Смертний присуд у Львові. Перед трибуналом окружного суду у Львові скінчився процес проти М. Ключковського двох музикантів братів Лобів на весілю в Річиці пов. Рава Руська. Трибунал засудив Ключковського на кару смерти. Той сам трибунал засудив на досмертну вязницю Івана Банаха зі Ставчан за вбивство Івана Германовича зі Зимної Води. Бонах вбив Германовича вдаривши його 20 разів багнетом за якісь особисті кривди.
Великі зловживання викрили в Радехові в Окружнім Товаристві Рільничім. Зловживання, як нам звідти пишуть, доходять до кільканацяти тисяч зол. на шкоду наших таки дядьків, що доставляли до згонів бекони, але виплати не діждалися. У звязку з цим прокуратура перевела серед персоналу повітового виділу й О. Т. Р. доходження, наслідком чого арештовано і придержано у вязниці інструктора до годівлі і згонів безрог Августиновича. Пошкодовані селяни аж тепер переконуються зайвий раз, як ті панове працювали і сподіються, що суд справи плазом не пустить. 