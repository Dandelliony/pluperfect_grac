◦ ◦ ◦ ◦

Українська радіопередача. Сьогодні, у п'ятницю, 14-го серпня, в часі від год. 10.30 до 11-ої ранку Львівська Радіовисильня надає передачу для дітей із участю А. Єзерської, А. Бендерського та Р. Савицького.
Зголошення організаторок. Організаторки тільки з практикою, найменше середня освіта — прийме Український Центральний Комітет, Відділ Культурної Праці, Головна Жіноча Секція. Подання з життєписом слати: Український Центральний Комітет, Відділ Культурної Праці. Гол. Жін. Секція — Львів, вул. Паркова 10.
Підготовні праці до видачі виказок. Цими днями розпочало фотографічне німецьке заведення зі Львова "Фото.Бліц" у теребовельськім повіті робити знимки до виказок. Представники підприємства об'їхали вже деякі села в Теребовлі. Деякі люди занедбують справу. Тим наражують себе на кару.
Денник Розпорядків Ґ. Ґ. ч. 62. Денник Розпорядків ч. 62 виданий дня 1 серпня 1942 р., містить: Розпорядок про створення Уряду Господарювання папером і різного роду товарами в Ґ.Ґ. — Розпорядок про усунення большевицьких господарських форм у ділянці адміністрації ґрунтами під доми і ґрунтами, вживаними для промислових цілей. — Розпорядок про усунення большевицьких господарських форм у ділянках ремесла, дрібної торгівлі і дрібного промислу. — Розпорядок про Уряд для Піклування Стариною Мистецтва. 