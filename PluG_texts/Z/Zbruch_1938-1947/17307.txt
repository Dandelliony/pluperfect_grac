Поїздка Рібентропа до Варшави – неактуальна.

Хорватський "Обзор" приносить у числі з 30. грудня таку телєґраму з Берліна: "Згідно з вістками, що наспіли сюди, німецький міністр закордонних справ Рібентроп мав у січні приїхати до Варшави. Німецькі офіцияльні кола не дементують цієї вістки, але одночасно завважують, що покищо справа поїздки мін. Рібентропа до Польщі неактуальна. Таксамо відвідини італійського міністра Чина, вже двічі відкладані на пізніше, не відбудуться у половині січня, але хіба аж після Великодня.
Протест мадярського посла у Празі проти словацької армії.
Мадярський посол у Празі відвідав мін. Хвальковського та зложив протест проти словацької протимадярськох пропаґанди, яка м. ін. домагається плєбісциту на землях, прилучених до Мадярщини, також запротестував проти гострих виступів словацьких послів проти Мадярщини.
800 словаків у мадярських вязницях.
Як подає "Ілюстровани Курєр Цодзенни", мадярська жандармерія масово арештує словаків. які підписали меморіял з домаганням звороту Словаччині земель, що їх забрала Мадярщина. Арештовано до 800 словаків.
Відозва канцлєра Гітлєра до німецького народу.
Канцлєр Гітлєр видав у Берхтесґадені з нагоди Нового Року відозву до німецького народу, в якій підкресливши, що в 1938. р. Німеччині довелося поладнати найважніші проблєми своєї закордонної політики — звертає увагу на будучі завдання, а саме: виховання народу в націонал-соціялістичному дусі, скріплення збройних сил та реалізація 4-літнього пляну. Канцлєр Гітлєр підкреслив ще, що німецький нарід має повне зрозуміння для історичної ролі, що її відограв Мусоліні для вдержання миру в цьому році та висловив вдячність для інших державних мужів, які співпрацювали з Німеччиною у розвязці наглих справ. Відозва стверджує, що закордонна політика Німеччини спирається на протикомінтернівському пакті. Відозва кінчиться запевненням, що німці хочуть причинитися до загального успокоєння світу. 