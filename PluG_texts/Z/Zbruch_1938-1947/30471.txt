◦ ◦ ◦ ◦ ◦ ◦ ◦

Курси вчителів
В Львові розпочали роботу вчительські курси по підвищенню кваліфікації викладачів української, російської мов та літератури. На курсах навчається 130 чоловік. Навчання розраховано на 200 учбових годин. Слухачам курсів буде прочитано лекції з мови та літератури, основ Марксизму, Конституції СРСР та УРСР, а також ряд лекцій про радянську педагогіку.
Незабаром розпочнуть роботу курси вчителів-істориків.
Відкриття комісійних магазинів
У Львові відкрилась за останній час ціла низка комісійних магазинів, де можна знайти всілякі речі щоденної потреби, хатньої обстановки та ріжні прикраси. Найбільше у магазинах фотографічних апаратів, жіночого одягу і дорогого посуду.
Нові дитячі садки
По селах області відкрито 13 дитячих садків, які охоплюють 620 дітей. Дитячі садки забезпечені необхідним майном, устаткуванням і досвідченими виховательками.
Написи українською мовою
На львівських трамваях, на ріжних будинках і крамницях появились поруч з польськими перші написи українською мовою. Малярські майстерні завантажені замовленнями на вивіски від державних установ і приватних осіб.
Кінопересувки в селах
По селах Львівської області працюють багато автокінопересувок. Крім цього організовано кінобази в Ліску, Любачеві, Яворові, Раві Руській і в багатьох інших селах. З баз щоденно автокінопересувки виїжджають на села. Сеанси проходять в залах шкіл або в клубах. В кожному селі влаштовується по кілька сеансів для дорослих і дітей. Появу кінопересувок зустрічають дуже радісно.
Українську пісню в маси
Українська хорова капела "Трембіта" під керівництвом Дмитра Васильовича Котка виїхала на гастролі по західних областях України.
В репертуарі капели українські народні пісні та пісні радянських композиторів. 