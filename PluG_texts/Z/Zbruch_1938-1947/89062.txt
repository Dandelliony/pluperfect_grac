◦ ◦ ◦ ◦

Допомога за квітень. Заклад Суспільних Обезпечень, Рентовий відділ у Львові, подає до відома, що розпочав вже виплачувати допомогу за біжучий місяць особам, проживаючим у Львові і в його околицях. Виплата належної допомоги замешкалим у Дистрикті буде переведена в найближчому часі за посередництвом платничих відділів при повітових Староствах. Час, в якому має бути переведення та виплата допомоги, буде оголошений окремим повідомленням. Особи, управнені до одержання допомоги, мають виказатися відповідними документами, а це: останньою децизією і почтовим відтинком виплати допомоги.   З нагоди празника св. Юра. З нагоди Празника св. Юрія, опікуна українського купецтва, в Архікатедральному Храмі св. Юрія у Львові Їх Ехсцелєнція Преосв. Кир Йосиф відправить в неділю, дня 7го травня 1914, в год. 9-ій рано Архієрейську Службу Божу в наміренні українського купецтва. По Службі Божій, в год. 10.30, буде виголошений реферат у кімнатах Українського Комітету на Львів — місто, Словацького 18/І. поверх. Просимо про численну участь.   Помер Ст. Навроцький. Львів, 4-го травня. В місяці квітні 1944 р. помер бл. п. Степан Навроцький, у 23 році свого богоугодного життя. Похорон відбувся в селі Ракоболтах біля Буська дня 16-го квітня 1944 р. Поминальне Богослуження з Панахидою відслужать Високопреосвяшенні Архиєреї в сослуженні Всечеснішого Духовенства в неділю, 7-го травня, в год. 12-ій в архикатедральному храмі св. Юрія у Львові.   Обов'язок зголошуватися торгівців поштовими значками. Львів, 4-го травня. На основі розпорядження про господарювання товарами в Генеральній Губернії з дня 2. березня 1944 р., керівник Девізового Уряду в Кракові постановив таке. Всі особи і фірми, які професійно займаються купівлею і продажем поштових значків, або улаштовують акції поштових значків, обов'язані зголосити своє прізвище і осідок до дня 31 травня 1944 р. у властивій Окружній Палаті для загальної господарки. Головна Група Промислова Господарка і Рух, Група Роздрібна Торгівля. Крім того у зголошенні треба подати, як довго виконується вже чинність у торгівлі поштовими значками і як довго фірма існує та який високий був оборот в 1943 р.   УОК Львів—округа. Український Окружний Комітет Львів—округа повідомляє: Від 22-го квітня ц. р. УОК Львів-округа переніс знову свої бюра до колишнього приміщення при вул. Академічній 28/ІІІ. пов.; телефон: 241-03.   Студентська домівка. Об'єднання Праці Українських Студентів повідомляє, що студентська домівка при вул. Анни ч. 1/І. відчинена надалі щоденно в год. від 16-ої до 18-ої.   Студенти, увага! Пригадується студентам, що секретаріяти: медичних, технічних та ветеринарійних інститутів продовжують важність студентських легітимацій на дальших 3 (три) місяці.   Львівські вісті 