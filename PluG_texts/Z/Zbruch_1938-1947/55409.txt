◦ ◦ ◦ ◦

Карпатські лещетарі. Побіч інших спортових організацій відновив свою діяльність також Карпатський Лещетарський Клюб. Урухомлені вже такі секції: легко-атлетична, пливацька, гімнастична, тенісова та спортових гор. 23 і 24 серпня клюб влаштовує змагання в спортових грах і ситківці, на які запросив усі львівські спортові дружини. Змагання відбудуться на площі М. В. Т. при вул. Шимоновичів (давніше "Спартак"). Домівка клюбу приміщується при вул. Курковій ч. 23 а.
Пошта в Галичині. В Галичині відкрито поштові уряди у Львові (2), Бродах, Бучачі, Дрогобичі, Городенці, Коломиї, Крем'янці, Раві Руській, Рогатині, Самборі, Станиславові, Стрию і Тарнополі. Поштові експозитури існують в Борщеві, Бориславі, Бережанах, Ходорові, Чорткові, Добромилі, Городку, Калуші, Копичинцях, Надвірній, Підгайцях, Перемишлянах, Снятині, Товмачі, Теребовлі, Заліщиках, Збаражі і Золочеві.
Тиждень Допомогової Акції. Українська Допомогова Акція, про завдання якої ми недавно писали, переводить в найближчих днях збірку на свої цілі. Правління організації закликає шкільну молодь і пань взяти участь в збірці. Реєстрацію збирачів переводить фінансовий референт УДА, пл. св. Юра 1. Діяльність УДА дуже корисна і тому треба вірити, що збіркова акція знайде відповідну. 