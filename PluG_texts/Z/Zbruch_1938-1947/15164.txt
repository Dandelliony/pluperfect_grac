Не Підкарпатська Русь, лиш Карпатська Україна – офіційною назвою держави.

Як подає закордонна преса, премієр Карпатської України о. Волошин заявив представникові АВАСА:
"Уряд Підкарпатської Руси рішив змінити назву краю на Карпатська Україна. Це рішення кладе кінець усяким сумнівам. Наша мова українська, наші почування і наші думки — українські. Установлена в 1918 р. назва "Підкарпатська Русь" давала невірний образ дійсного, національного, геоґрафічного і політичного характеру нашого краю".
На 15.000 жидівських родин в Італії лиш 3.500 буде мати громадянські права.
В понеділок збирається італійська рада міністрів, щоб вирішити виконавчі декрети до постанов великої фашистської ради про охорону раси.
Згідно з цим декретом на 15.000 жидівських родин 3.500 не буде підпадати під расові обмеження з огляду на заслуги супроти Італії та фашизму.
Японці заняли Тсунґієн.
У Середущому Китаю японці заняли місто Тсунґієн.
Перед виборами до бритійського парляменту?
Як подає "Дейлі Експрес", у політичних колах передбачують, що у січні або в лютім або і скорше відбудуться вибори до парляменту.
Арабські повстанці в Палестині збирають податки.
Арабські повстанці здавна збирають окуп від палестинського населення. Тепер цей окуп має форму справжнього постійного податку. М. ін. тепер на населення Геброну наложено 250 мілів (по 1/4 фунта) податку; експортери помаранч платять податок від кожної скрині помаранч.
Повстання у Мексику.
У мексиканському стейті Сен Люїз Потозі дійшло до кровавої сутички між повстанцями та урядовими військами. Коло Сієра Тоназано згинуло кількакацятьох повстанців, двох проурядових старшин та кількох вояків.
Ґайда домагається ревізії процесу.
Б. посол ґен. Ґайда, якого здеґрадували перед кількома роками за приготування державного перевороту, домагається тепер ревізії процесу у своїй справі. Він твердить, що документи, якими послуговувалася прокуратура як доказовим матеріялом підчас першої розправи, були сфальшовані.
Америка входить у взаємини з Ватиканом.
В суботу приїхав до Неаполю архиєпископ міста Шікаґа Мунделяйн. В американських політичних колах говорять, що темою розмов кардинала в Римі буде справа наладнання взаємин між Ватиканом і Злученими Державами. Як відомо. Злучені Держави досі не мають свого представника при Ватикані, а Ватикан у Злучених Державах репрезентує лиш апостольський делєґат (не нунцій). 