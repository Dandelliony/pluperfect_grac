◦ ◦ ◦ ◦

Більша частина совітських армій знищена
Понад 100.000 полонених, 620 повзів і 300 гармат
ГОЛОВНА КВАТИРА ВОЖДА, 2. 7. — Головне Командування Німецьких Збройних Сил подає:
Вчора остаточно знищено більшу частину окружених на схід від Білостоку совітських армій. Із непроглядної здобичі начислено дотепер понад 100.000 полонених, 400 повзів і 300 гармат. У боротьбі повзів, яка закінчилася в Галичині вчора, знищено або здобуто дальших 220 повзів.
Висліди останніх атак на Олександрію.
БЕРЛІН, 2. 7. — З Берліна повідомляють, що недавні напади літаків на Олексадрію знищили вантажний двірець близько пристані й залізничі варстати й доки. Підчас останнього налету знищено всі вантажні уладження в південній частині пристані, що лучаться з маґазинами, та однорейковий залізничий шлях, що веде до Марса-Тобрук. Таким чином ті палети спараліжували цю важну дорогу на захід із цілої дельти. Шкоди під кожним оглядом є жахливі.
Завзяті бої в Сирії
ВІШІ, 3, 7. — У неділю і з понеділок сконцентрували анґлійці свої великі сили біля Пальміри й тут зачали завзяту боротьбу, почавши від моря. До зударень прийшло на півдні від Дамаску. У південному Ливані зачала азійська артилєрія гарматну пальбу. Опісля зачалися летунські налети на Польщу з запальними бомбами й рішила піхота до наступу. Та французькі війська, піддержувані літаками, відперли напад, а французькі літаки збомбардували анґлійські укріплення між Пальмірою і Абу-Кемаль. Анґлійці, як виходить із цих боїв, одержали нові підсилення, головно в летунстві. Вони вдарили на три французькі летовища й дещо ушкодили. Бомбардували також уночі на понеділок Бейрут. Жертвою впав один будинок і було кілька вбитих.
Два контрторпедовці пішли на дно
РИМ, 2. 7. — Головне Командування Італійської Армії подає: Італійські ловецькі літаки зістрілили в повітряних боях над Мальтою два ворожі літаки, які згоріли.
У Північній Африці оживлена діяльність артилєрії на відтинку Тобрух. Літаки держав оси заатакували на північ від Бардії ескадру ворожої фльоти і затопили один контрторпедовець, другий поважно ушкодили. Інші літаки збомбардували в Тобруці маґазини з харчами та укріплення.
У Східній Африці відбито легко спробу нападу на італійський ґарнізон у Дебра Тібор.
Підводний човен під командою поручника Вінчента Політія сторпедував і затопив у східній частині Середземного моря бритійський контрторпедовець.
Знищення совіт. кораблів у лібавському порті
БЕРЛІН, 3. 7. — Німецькі вояки, що в понеділок увійшли до портового міста Лібави, яка передтим належала до большевиків, знайшли в присталі порозбивані великі совітські транспортові кораблі. Всіх тих кораблів є 6. Знищили їх німецькі літаки підчас налету 27. 6. Німецькі літаки тоді зовсім несподівно і кинулися на великі 10—20.000-тонові совітські кораблі. Наслідки вибухів німецьких бомб були такі страшні, що з новітніх совітських кораблів залишилися тільки погнуті частини кадовбів, які стирчать у воді між портовими молями. Між ними плавають трупи залоги. Комин із одного найбільшого совітського корабля знайшли далеко в зовнішніх частинах міста. Вулиці довкола портових набережних засіяні погнутими залізними двигунами і поторощеними дошками.
Чорні листи в совітському радіо.
Масові арештування українців, балтійців та французів у СССР.
АНКАРА, 3. 7. — повідомляють з Москви, НКВД заарештував усіх французьких громадян на території СССР та замкнув їх у концентраційних таборах. Совітське радіо проголосило довгу листу українців і балтійців, яких поставлено поза правом як "ворогів народу". Між ними є чимало відомих партійних діячів.
Большевики укріплюють Ленінград.
ШТОКГОЛЬМ, 3. 7. — У Лєнінграді і всіх його передмістях всіх здорових громадян взяли будувати укріплення. Совітська влада устійнила, що та частина населення, що не працює, зобовязана щодня відробити 8 годин при будові укріплень. Також всі урядовці і службовики мусять працювати 3 години після своїх зайнять. За будовою укріплень дуже пильно наглядають. Одночасно большевицька міська управа Ленінграду проголосила, що постанови про відпочинок не мають тепер значіння. Тому всі мешканці Ленінграду мусять працювати при будові укріплень 7 днів у тижні. До тих праць зобовязані всі мужчини Ленінграду від 16—50 років та всі жінки від 16—45 літ. Тих, що відмовляються працювати, карають 6-ти місячною вязницею.
Дезертири зі совітської армії.
БУКАРЕШТ. 3. 7. — Воєнний кореспондент румунського щоденника "Тімпуль" повідомляє, що вже почали переходити Прут дезертири із совітської армії. З того, що оповідають дезертири і цивільні втікачі виходить, що большевицька армія, яка стоїть на фронті є цілком здезорганізована. Всюди в ній панує голод. Зараз же в перших днях війни большевицькі відділи почали звірський терор проти цивільного населення Бесарабії і північної Буковини. З другого боку Москва наказала зараз після вибуху війни розвязати колективні господарства в багатьох селах і повернути зареквіровану худобу. Таким чином московські хитруни сподівалися, що на час війни вони зуміють собі прихильно настроїти огірчене проти них населення. Але селяни не дали себе тим обдурити. Коли німецькі і румунські літаки зявилися над Бесарабією вже не було ніяких сумнівів про те, що визволення наближається і селяни підносили руки догори.
Фіни зістрілили 7 большевицьких літаків.
ГЕЛЬСІНКІ, 3. 7. — У понеділок і у вівторок большевицькі літаки кілька разів бомбардували фінляндську місцевість Льовія, але вони не спричинили ніяких шкід. 30. 6. фінляндські боєві сили зістрілили 7 ворожих літаків. На різних місцях большевики скинули спадунів, але більшість з них стала нешкідливою вже підчас того, як вони злітали на землю.
Німецькі війська зайняли Ригу.
ГОЛОВНА КВАТИРА ВОЖДА, 1. 7. — Головне Командування Німецьких Збройних Сил подає:
Сьогодні 1. 7. передполуднем відділи німецького війська зайняли Ригу. Вже 29. 6. далеко висунені німецькі військові частини під проводом полковника Ляша вдерлися скорим ударом через Мітаву до південно-західньої частини Риги.
Німеччина визнала китайський уряд Ван-Чін-Вея.
БЕРЛІН, 3. 7. — 1. 7. німецький уряд визнав китайський національний уряд Ван-Чін-Вея у Нанкіні. Визнання відбулося внаслідок прохання, яке до німецького уряду звернув голова китайського уряду Ван-Чін-Вей. Одночасно німецький уряд повідомив, що незабаром навяже дипльоматичиі взаємини з китайським нанкінським урядом. Того ж самого дня також італійський уряд визнав китайський національний уряд у Нанкіні. Румунія також визнала китайський національний уряд. Таксамо і Болгарія визнала уряд китайської республики. До згаданих держав приєдналася також Еспанія, Мадярщина, Хорватія і Словаччина, які також визнали китайський нанкінський уряд.
Повітряний союз між Вашинґтоном і Чункіном?
Америка помагає чункінському урядові.
ТОКІО, 3. 7. — Обговорюючи подорож американського ґенерала Кледжетса до Чункіну, стверджує щоденник "Нічі Нічі Шімбун", що згаданий ґенерал виїхав у звязку з реорґанізацією чункінського летунства та з плянованим летунським союзом між чункінським і вашинґтонським урядами, якого вістря звернене безпосередньо проти Японії. 