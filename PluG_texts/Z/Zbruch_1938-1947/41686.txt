До спорудження у Львові пам’ятника Леніну

Справа Леніна безсмертна
Звістка про те, що Рада Народних Комісарів Союзу РСР прийняла пропозицію Раднаркому УРСР про спорудження у Львові пам'ятника Володимиру Ільїчу Леніну, до закінчення робочого дня була основною темою розмови робітників взуттєвої фабрики.
Після роботи в пошивному цеху зібрався багатолюдний мітинг. На нього прийшли всі робітники, робітниці і службовці фабрики. Мітинг відкрив голова фабкому тов. Гончаревський. На мітингу з хвилюючою, змістовною промовою виступив робітник тов. Шудріх.
— Спорудження пам'ятника у старовинному українському місті Львові величній людині, яка не шкодувала життя для боротьби за благо трудового народу — Володимиру Ільїчу Леніну — говорить тов. Шудріх, — є велика історична подія. Вона свідчить про те, що справа Леніна живе і перемагає, що вона безсмертна.
Від всієї душі радіємо, що ця знаменна подія збігається з першою річницею початку нового життя в колишній Західній Україні. Я щиро вітаю заходи радянського уряду. Радянське місто Львів матиме пам'ятник людина, справа якої переживе віки.
На трибуні робітник тов. Боднар.
— Нашій радості немає кінця. У місті, в якому що рік тому глумилася з трудового народу польська шляхта, буде споруджений пам'ятник великому генію людства — Леніну. Незабаром мине рік, як ми живемо при радянській владі. Рік! А які великі зміни сталися в нашому житті! Це видно з нашої фабрики. Адже до приходу Червоної Армії її не було. Рішення про спорудження пам'ятника Володимиру Ільїчу Леніну у Львові підносить нашу енергію, нашу готовність працювати по-ударному, йти за партією, яку організували, випестували генії людства Ленін і Сталін.
Потім з промовами виступили комсомолець-робітник тов. Доргаль, робітник Школьницький.
В ухваленій резолюції збори одностайно вітають постанову Раднаркому СРСР про спорудження пам'ятника В. І. Леніну і зобов'язуються працювати ще продуктивніше, неустанно зміцнювати економічну і оборонну міць соціалістичної батьківщини, творцем якої був великий Ленін.
Дякуємо партії і уряду
Звістка про те, що радянський уряд вирішив спорудити у Львові пам'ятник В. І. Леніну ще зранку облетіла всі цехи фабрики "Більшовик". Після закінчення трудового дня робітники, інженерно-технічні працівники і службовці поспішали на мітинг. За кілька хвилин зібралось понад 400 чоловік.
Коротеньку інформацію з газети про рішення Раднаркому СРСР, яку зачитав начальник планового відділу фабрики тов. Амстіславський, було зустрінуто бурхливими оплесками.
Слово попросив бригадир шоколадного цеху тов. Фухс. Він розповів, що його бригада, готуючись до великого свята — 17 вересня, щоденно перевиконує виробниче завдання, а сьогодні, довідавшись про це рішення уряду, зобов'язалась виконувати норми щонайменше — на 200 процентів.
Схвильовано говорить кращий стахановець — пекар тов. Інстратор про те, що будівництво пам'ятника генію людства Володимиру Ільїчу Леніну буде кращою нагородою для всіх трудящих старовинного українського міста Львова, які невтомно боряться і будуть боротись під бойовими прапорами комуністичної партії, під керівництвом тов. Сталіна за виконання великих ленінських заповітів — за повну перемогу комунізму.
В одностайно схваленій резолюції колектив фабрики гаряче дякує Радянському уряду, Комуністичній партії, товаришу Сталіну за велику нагороду — спорудження у Львові пам'ятника Леніна і зобов'язується достроково виконати річний, виробничий план та покращити якість продукції. 