◦ ◦ ◦ ◦

Як повідомляють, у Швеції осіло на землю знову 9 американських чотиримоторових бомбардувальників, з того 8 у провінції Шонен. Всі літаки є, не рахуючи пробоєвих, неушкоджені. Один член залоги вбитий. Залога одного літака осіла на землю при помочі легкопаду.   У сербському місті Ніш відбулася велика народна маніфестація, на якій присутні гостро запротестували проти англо-американського терористичного нальоту, що відбувся 5-го квітня.   Як повідомляє з Ню-Йорку "Стокгольмс Тіднінґен", арґентинський міністер війни Перон іменував 17 полковників генералами. Так отже число аргентинських генералів зросло на 50. Нових генералів вважають за певних приятелів Перона. Одначе себе не заіменував Перон генералом, але залишився полковником.   Радієва висильня в Токіо повідомляє, що в квітні 1943 року затоплено біля Нової Ґвінеї великий північно-американський пасажирський пароплав "Президент Кулідж", якого вживали для транспортування військ. Нарешті 12-го квітня, з цілорічним припізненням північно-американський уряд подав до відома, що "Президент Кулідж" наїхав на міну на Тихому океані.   Як повідомляє "Дейлі Телеграф", британська адміраліція аж тепер подає до відома число втрат у кружляка "Пенельон", який затонув в часі боїв за висадний причілок Неттуно. Так отже згинуло, є ранених, або пропало, без вісті 413 старшин та мужви. Всеї залоги кружляка "Пенельоп" було разом з офіцерами 450 чоловік.   Як подає Німецьке Інформаційне Бюро, над Біскаєю прийшло до повітряних боїв між німецькими ловцями далекої дії і британськими розвідувальними літаками. За дотеперішніми повідомленнями збито три британські розвідувальні літаки типу "Москіто".   Міністер війни ЗДА Стімзон признав в четвер на пресовій конференції, що японські війська відтяли шлях між Імфалем та Когімою та заатакували оба міста. Міністер війни ЗДА Стімзон заявив перед журналістами, що при налетах на Німеччину правильно відбуваються завзяті бої. Німці досить сильні за що з'єднання летунських ЗДА мусять платити високу ціну, а кожна битва є вирішальною битвою.   Фінське воєнне звідомлення з четверга повідомляє, що на вузині Авнус панує жвава совєтська розвідувальна діяльність.   Міністер фльоти ЗДА полковник Нокс зажадав одного міліона долярів для дослідних праць в пошукуванні за нафтою на Алясці.   Новий дипломатичний представник Мадярщини в Данії, посол де Крістофі, прибув у Копенгаген. Міністер де Крістофі, якого було іменовано вже в минулому літі послом Мадярщини в Копенгагені, перебрав свій пост насамперед як повірений.   В ході акції для поборювання опіюма 1-го травня відкриють у Нанкіні бюро для контролі і конфіскати опіюма. Будуть створені філії у більших провінційних містах.   Урядовий еспанський вісник фльоти опублікував розпорядження, згідно з яким ввесь персонал, який робить тимчасову службу при фльоті, переходить в стан мобілізації.   Японські власті передали національно-китайському урядові власність, яка була досі сконфіскована для військових цілей. Іде тут про 3.900 об'єктів в середньому Китаю, у тому поверх 1.000 в самому тільки Нанкіні і Шанхаю.   Львівські вісті   