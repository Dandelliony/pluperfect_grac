◦ ◦ ◦ ◦

Верховне Командування Німецьких Збройних Сил повідомляє:
У північно-західному Кавказі та на південь від Терека викинули німецькі війська, при підтримці летунських з'єднань, ворога з бункрів і становищ у лісах. На північний схід від Мосдока розбито маси совєтської кавалерійської частини. Захоплено численні сотні полонених. У порті Туапсе пошкодили бойові літаки один совєтський корабель-цистерну у 7.000 брт.
У бою за Сталінград зайняли з'єднання піхоти і танків при стислому співдіянні з летунськими силами близького діяння, у важких боях за окремі доми, дальші частини північної области міста. Большевики потерпіли високі криваві втрати. Зістрілено 9 танків. Нічні бомбові атаки були спрямовані проти совєтських летунських майданів, артилерійських становищ і залізничих шляхів на схід від Волги.
Підчас безуспішних наступів проти мостового причілка біля Воронежа втратив ворог в останніх двох днях 21 танк.
Власні наступи на південному сході від Ільменського озера мали теж учора добрі успіхи. Здобуто приступом місцевості і знищено замкнені ворожі сили. На фронті між горішньою Волгою та Ладожським озером знищили власні пробойові частини більшу скількість ворожих бункрів і бойових становищ. Теж летунство продовжувало свої атаки проти ворожих бункрів, танків і військових скупчень. У Фінському заливі пошкоджено один мінолов.
У бою проти Совєтів потопили німецькі морські сили у вересні на Чорному морі при помочі швидкохідних човнів 24 кораблі, разом у 42.000 брт., на Східному озері один підводний човен і один мінолов. У тому ж самому часі потопило летунство на Чорному морі і на Ладожському озері 11 торговельних кораблів та пошкодило 26 кораблів, як теж один плаваючий док. З бойових одиниць потоплено один артилерійський човен, один торпедний човен, один мінолов і один сторожовий човен та пошкоджено 2 мінолови, 3 артилерійські човни і 4 сторожеві човни.
Перед голяндським побережжям звели вночі на 4-го жовтня мінолови морський бій з британськими швидкохідними човнами, яких прогнав успішний артилерійський вогонь. 