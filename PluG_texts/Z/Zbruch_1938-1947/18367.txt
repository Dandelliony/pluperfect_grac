Злучені Держави поможуть Франції та Анґлії на випадок війни!

Заява президента Рузвелта.
През. Рузвелт приняв членів військової комісії сенату. Про хід розмови не появився ніякий комунікат, але у пресі появилася вістка, що Рузвелт заявив, що Америка поможе Анґлії та Франції на випадок конфлікту з Італією та Німеччиною. Як твердить "Ню Йорк Гералд Трібюн", Рузвелт заявив, що Америка мусить бути готова доставити на випадок війни всього, що їм буде потрібне, але вони мусітимуть за те заплатити. Не значить це, щоб Америка мала висилати свої війська до Европи. Деякі часописи твердять, що Рузвелт сказав м. ін.: "Кордон Америки є тепер у Франції".
Відгук у Франції.
Французька преса обговорює цю конференцію. "Ентрансіжян" квестіонує автентичність заяви Рузвельта і доходить до такого висновку: Будьмо вдоволені, що ми не осамітнені, але робім так, якби ми мали залишитися на власні сили.
Департамент маринарки Злучених Держав укріпить і побудує морську базу на островах Ґуам.
Заступник секретаря департаменту маринарки Едісон заперечив на засіданні морської комісії парляменту поголоску, немовби департамент маринарки дістав 5,000.000 долярів кредиту на укріплення острова Ґуам на Тихому Океані.
Зате департамент маринарки застеріг собі право поставити внесок, щоб палата послів признала кредити на будову морської бази на Ґуамі, якщо з огляду на міжнародне положення це буде необхідне.
Велика Британія шукає контакту зі СССР?
Льондонський "Стар" твердять, що Анґлія навязує контакт зі СССР. Розмови нового брит. амбасадора у Москві з місцевими урядовими колами усунуть основу большевицьких замітів, мовляв: Анґлія від деякого часу іґнорує становище СССР у закордонній політиці. Незабавом між обома державами дійде до виміни поглядів на актуальну політику,
Бритійський кабінет радить над справами оборони держави.
В середу рано відбулося засідання бритійського уряду, присвячене в першу чергу справам оборони. Не взяло в ньому участи двох новоіменованих міністрів: міністр координації оборони Четфільд, який тепер їде з Індії до Анґлії, та міністр рільництва Дейвіс, якого ще не заприсяжено. 