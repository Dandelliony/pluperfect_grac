Перший прикордонник

Село Кругель-Великий не спало цієї пам'ятної ночі з 26 на 27 вересня. Вже з вечора прийшли хвилюючі звістки про наближення червоноармійських частин до Перемишля.
Але в навколишніх лісах все ще притаювались офіцерські, грабіжницькі банди. Попереднього дня вони пограбували, поранили селян. Молодь, старики і інваліди організували збройну самооборону.
30 озброєних селян було в бойовій готовності. Довкола села розставлено патрулі. На важливіший пост-дорогу з Красічина в Перемишль цієї ночі направилось два юнаки: Василь Олексів і Йосип Березовський.
Вони зняли гвинтівки з плечей і засіли в кущах.
Передосіння ніч чорними крилами пошматованих хмар, крізь які були видні зірки, залягла над селом і темною масою ліса.
— Як тихо... слухай... аж дивно...
— Не страшно тобі Василю? Ти наче здрігнувся — сказав старший віком Березовський.
— Зовсім не страшно. Ти знаєш вже, червоні ідуть, а вони за нас, за бідних. Ах, як хочеться швидше побачити їх.
— І ми тепер червоноармійці, Василю! Стоїмо на бойовому посту, готові до бою з проклятим ворогом. Ти знаєш...
Раптом, не закінчивши своїх слів, Березовський замовк. Рука його затиснулась на плечах товариша.
— Цить! чуєш — прошепотів він. Готов гвинтівку.
В одну мить готові до пострілу, з очима вліпленими в дорогу, залягли обидва при землі.
Здалека почувся глухий тупіт коней. Він наближався дуже швидко.
— Біжім в село! Офіцери на конях їдуть. Треба зібрати усю самооборону.
Але Василь не слухав. Руки його затягнулись з усієї сили на рушниці. Очі спалахнули вогнем, бажанням бою.
З нічної пітьми на повороті дороги висунулись верхові. Це були два польські офіцери. В проміннях місяця, який раптом зза хмари кинув сніп блідоголубого світла, виразно заблищали лакеровані козирки на кашкетах. Один з вершників тримав на переніс ручного кулемета.
У Василя серце радилось в грудях, як птах, який розбуджений серед ночі б'є з усіх сил крилами і дивиться, куди кинутись в поривистому польоті. Він з напруженням чекав, аж вершники зрівняються з ними.
— Стій! Руки вверх! — скомандував він різким, несвоім голосом і націлив гвинтівку прямо на офіцерів.
В офіцерів були усі шанси вийти переможцями. Але смілива, спокійна постава двох хлопців, які наважились затримати досвідчених, фронтових вояків, збентежила їх. Вони були впевнені, що червоноармійці ніччю зайняли село і зараз засіли коло дороги.
Кулемет висунувся з рук офіцера на землю. Руки піднялись слухняно вверх. Василь побачив ще білі, глансовані рукавички.
— Мерщій з коней, на землю!
В одну мить ворог був роззброєний. Радість хвилею зворушення наплила до серця. — Ах, як жалко, — мигнуло йому в думках, — що червоні не бачать його зараз.
— Ну, тепер підем в село. Марш вперед!
Офіцери переглянулись між собою. Вони врешті зрозуміли, що крім двох хлопців нікого немає. Трусість перетворилась в жадобу помсти.
— Ми спокійні люди, вертаємо додому. Пустіть нас. Грошей дамо. — Офіцери ледве не впали навколішки.
Полонені попросили, принаймні, дозволу розмотати собі сумки, в яких мали бути документи, що вони мобілізовані, а не кадрові офіцери.
Не підозріваючи нічого погано, хлопці не суперечили.
Василь повернув очі. Як на долоні перед ним лежало рідне село. Воно ще ніколи не здавалось йому таким гарним. Сяйво місяця грало над хатами сріблистим серпанком мряки, ніби килим мережаної різними кольорами ночі. На душі стало радісно і легко. Воля, радість перемоги, — оп'янили юнака. Він бачив себе прикордонником, воїном Червоної Армії, який на відмінно виконує бойове завдання.
Нічну тишину раптом роздер, як удар грому, зрадницький постріл. Василь почув страшний поштовх в груди, в очах потемніло, все кругом швидко побігло в несамовитому танцю і він безладно упав на землю. Біля нього ліг поранений його товариш.
— Здихайцє хами! Бидло пшеклєнте! — гадюкою зашипів один з офіцерів. Незабаром обидва вони, тікаючи в ліс, зникли за деревами.
Біль, що кліщами рвав тіло, привів Василя до тями. Повзаючи на руках і ногах, він добрався до першої хати. Швидко збіглися озброєні селяни.
Цієї ночі вони вперше перейшли з оборони в наступ. В лісі зав'язався бій. Офіцерська банда не витримала і розбіглася. В хаті лісничого знайдено трупа. Це був син лісничого, офіцер Войтович. Кров за кров. Народ перестав коритися панським розбоям.
На руках, ранком 27 вересня, принесли товариші Василя в місто, у яке вступили вже червоноармійські частини.
В приміщенні де організувалась робітничо-селянсьна червона гвардія, в цей чудовий день визволення конав 18-річний юнак, остання жертва 20-річної шляхетської неволі. Тінь смерті лягла йому на очі, а з спечених гарячкою уст рвались мов кипуча, сердечна кров спід серця, незв'язні слова про Червону Армію, слова привітання. З цими словами він вмер, як вільний син визволеного народу.
В пам'яті односельчан Василь Олексів залишився першим прикордонником, червоним воїном, якого дало прикордонне Перемишльське село.
Б. Кушко 