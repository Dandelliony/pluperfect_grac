Перед прем'єрою. "Любов Ярова"

(Розмова з К. Треньовим)
У Львів приїхав відомий радянський драматург-орденоносець Костянтин Треньов. Його популярна п'єса "Любов Ярова" протягом багатьох років з успіхом йде на сценах радянських театрів — МХАТ СРСР ім. О. М. Горького, в Малому театрі в Москві і десятках інших. Цей хвилюючий твір про героїку громадянської війни включили до свого репертуару майже всі театри західних областей України.
10 квітня прем'єра "Любов Ярова" відбудеться у Львівському державному українському драматичному театрі ім. Лесі Українки.
— Мета мого приїзду у Львів, — сказав в розмові з співробітником "Вільної України" К. Треньов, — допомогти театрові правильно розкрити основний задум твору, характери дієвих осіб, темп, в яких мають розгортатися події відображені в п'єсі. Це особливо важливо для театру ім. Лесі Українки, який вперше за своє існування звертається до постановки творів революційної героїки.
"Любов Ярова" — п'єса, яка розповідає про долю головного героя — Любов Ярову — вчительку, представницю середньої інтелігенції, про той шлях, яким вона пройшла до боротьби за комунізм. Найголовніше, проте в цьому творі, це фон, на якому відображаються виведені герої — громадянська війна. І правильно робить той театр, який ставить "Любов Ярову", в дусі народно-героїчної драми.
— Тут у Львові, — сказав К. Треньов, — я буду продовжувати роботу над своєю новою п'єсою, яку пишу для МХАТ ім. Горького — "Анна Лучинина" — твір про радянську інтелігенцію і проведу роботу по організації обласного оргкомітету по проведенню всесоюзного конкурсу на кращу п'єсу.
*
"Любов Ярову" ставлять в театрі ім. Лесі Українки В. Блавацький і А. Лейн. Художники — Йоффе і Чернишев. Кошкіна гратиме артист Боровик, Любов Ярову — Кривіцька, Панову — Левицька, Швандю — Яковлєв, Ярового — Блавацький, професора Горностаєва — Гірняк, його дружину — Салачова, Дуньку — Стадниківна. 