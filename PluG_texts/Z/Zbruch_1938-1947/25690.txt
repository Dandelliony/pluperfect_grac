Студентські справи.

Студії у Варшавському Університеті.
Прохання на всі Виділи Варшавського Університету: Лікарський, Правничий, Мат.-Природничий, Гуманістичнй, Фармацевтичний, Ветеринарійний, Теольоґії православної та євангелицької треба складати від 4. до 15. вересня ц. р., виплачуючи передтим у квестурі 10 зол. за маніпуляційні кошти і 4 зол. за лікарські оглядини. Прохання, вислані почтою, не будуть полагоджені. До прохання треба долучати: 1) матуральне свідоцтво в ориґіналі; 2) метрику народження в ориґіналі, 3) життєпис: 4) 5 фотоґрафій (37X52 мм.) з власноручним підписом: 5) свідоцтво моральности (обовязує лише тих, що мають більше як піврічну перерву в студіях): 6) потверджений відпис військових документів; 7) квіт з оплати за лікарські оглядини 4 зол. (Абсольвенти Ліцеїв у 1939. р., покликані до війська, не підлягають лікарським оглядинам та оплати в сумі 4 зол. не вплачують); 8) докладно виповнену індивідуальну карту, яку дають по вплаті маніпуляційних коштів.
Кандидати на Виділи: Лікарський, Фармацевтичний та Ветеринарійний здають вступний й кваліфікаційний іспит, що складається з опрацювання природничих тем, передання змісту викладу чи наукової фільми, відповідей на "тести", себто питання з хемії, фізики, природи, історії, літератури, ґеоґрафії та перекладу уривку з чужої мови (нім., франц., анґл.). Про речинець іспиту повідомимо окремо. Оплати за іспит 20 зол. Про приняття на Виділи Мат.-Природничий (всі секції) та Правничий рішає конкурс матур.
Деканат Виділу Ветеринарійного міститься при вул. Гроховській 272. Деканати всіх інших Виділів містяться при вул. Краківське Передмістя 26/28.
В половині жовтня відбудуться додаткові вписи на всі Виділи крім Лікарського. Вписи ці відбудуться для кандидатів, що кінчать у м. вересні чинну військову службу.
Приняті кандидати вплачують вписове в сумі 30 зол. Річна оплата, платна у трьох ратах, 200 зол. Адреса Української Студ. Громади: Варшава 1, почт. скр. 625. Бюро У. С. Г. міститься при вул. Новий Світ 30. м. 5.
Управа Української Студентської Громади у Варшаві. 