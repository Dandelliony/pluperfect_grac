◦ ◦ ◦ ◦ ◦

Акція італійського летунства
РИМ, 28. 5. — Головне Командування Італійської Армії подає:
Вночі на 27. ц. м. італійські боєві літаки перевели атаки на морську базу Ля Валєтту на Мальті.
В Північній Африці, особливо на відтинку Тобрука, жива артилєрійська діяльність. Ескадри італійського летунства бомбардували харчеві маґазини в Тобруці, де спричинили сильні пожежі. Підчас повітряної атаки ушкоджено дальші два пароплави. Вночі на 26. ц. м. ворог налетів на Бенґазі. На Еґейському морі анґлійські літаки скинули бомби на кілька точок острова Родосу й Скарпанто.
У Східній Африці італійські війська бороняться в районі озер Ґалля і Сідамо, з ворожими частинами, та завдали їм важкі втрати.
Над рікою Баро одна італійська частина заатакувала 24. ц. м. ворожі війська та розбила їх. В районі Дебра Тобор ворог далі натискає.
Підсумки анґлійських втрат біля Крети
БЕРЛІН 28. 5, — 3 еспанського міста Ля Лінен повідомляють, що 24. ц. м. причалив до Гібральтару важко ушкоджений бритійський літаконосець "Ерґис". До Ґібральтару причалили також ще три бритійські кружляки, два контрторпедовці і два підводні човни. Всі ті морські одиниці важко ушкоджені. Вони приймали участь у боях за Крету. Крім великих матеріяльних шкід, вони мають також великі втрати в людях.
Черчіль уже частинно признався до важких втрат анґлійської фльоти на Середземному морі. У Лондоні повідомили про втрату кружляків "Ґловсестер" і "Фіджі" та контрторпедовців "Янд", "Ґрейгавид", "Колі" і "Кашмір". Крім того анґлійці призналися, що 2 боєві панцирники і багато кружляків важко ушкоджені. Очевидно, що Черчіль не хоче признатися до всіх втрат. Згідно з підрахунком Головного Командування Німецьких Збройних Сил з минулого понеділка, анґлійці втратили біля Крети 11 кружляків, 8 контрторпедовців, один підводний човен і 5 швидкобіжних човнів.
Ґен. Вейґан у Мароку
ЖЕНЕВА, 28. 5. — З Віші повідомляють: Ґенеральний делєґат французького Уряду В Північній Африці ґен. Вейґан відбув у Фезі довші розмови з султаном і пашею міста. У прияві французьких представників Фезу — ґен. Вейґан у довшій промові зясував основи політики европейської співпраці, що її вирішив маршал Петен. Усі французи, що їм лежить на серці майбутнє Франції та її імперії, мусять одноголосно одобрити цю політику.
З Ню-Йорку подають, що там в американській пресі викликало сильне вражіння рішення ґен. Вейґана підтримувати політику марш. Петена, що змагає до европейської солідарности.
Американські війська приїхали до Сінґапуру
ШТОКГОЛЬМ, 28. 5. — Зі столиці Сіяму, Банкоку, повідомили, що до Сінґапуру причалили військові, відділи Злучених Держав. Вони мають бути частиною ґарнізону анґлійської твердині. Перед тим вони частинно були стаціоновані в Пекіні та Шанхаї.
Американський морський міністер Нокс зажадав від конґресу обширних уповноважень для комендантів усіх американських воєнних кораблів. Згідно з проєктом Нокса кожний командант американського воєнного корабля мав би право наказати стріляти до іншої держави, коли б був переконаний, що безпека його кораблів загрожена. Одночасно Нокс пояснив у свойому листі до морської комісії і конґресу, що метою тих уповноважень має бути збільшення безпеки африканських воєнних кораблів.
Князь Коноє в японського цісаря
ТОКІО, 28. 5. — Японський цісар прийняв голову японського уряду князя Коноє, який має скласти звіт про актуальні політичні питання. 