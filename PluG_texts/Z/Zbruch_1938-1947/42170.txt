Український концерт. — Український національний хор у Бресляві.

Український концерт на 2-гу воєнну зимову допомогу в Кракові. 
Як уже ми подавали, давно очікуваний концерт краківського Українського Хору "Сурма" відбудеться в суботу 5 ц. м. в год. 19,30 в салі Старого Театру. Концерт цей буде першим репрезентативним виступом "Сурми" не тільки з огляду на ціль, а саме дохід на 2-гу Зимову Воєнну Допомогу, але й з огляду на новий цікавий склад концертовоґо ансамблю під орудою проф. Пюрка. Окремою атракцію буде й виступ відомого нашого оперового співака Зенона Дольницького та пяністки Марти Кравців. В цілому Кракові, а то й на подальшій провінції, велике зацікавлення тією першою, осінною мистецькою імпрезою, що її улаштовує краківський УДК. Попит за картами вступу величезний, так що ледви чи ця велика саля вспіє помістити всіх сподіваних учасників. Український національний хор у Бресляві.
Концерт У. Н. Хору під проводом В. Божика відбувся в заповіджений день 21. вересня 1940 р.., на найкращій сцені концертового дому при виповненій публикою салі. Певний рішучий виступ співаків на сцену викликує оплески, котрі нагороджують наших співаків наразі тільки за прегарний козацький стрій. Оплески якісь недовірчиві й глухі. Та вже перша пісня викликує гучні овації. Пісня лунає одна за другою, раз чути в ній безмеж ну тугу — раз веселу українську душу. "Ой закувала та сива зазуля" викликує оплески без кінця. Кожна пісня, виконана з чудовою ритмікою, почуттям настрою й великою карністю співаків. Раз тихе журливе пяніссімо, раз алєґретто, в якому пробиваються глибокі баси в майстерно виконаних акордах стрілецьких пісень. Хор розпоряджає дуже гарними сольовими голосами, в першій мірі — сам диріґент — дуже гарний тенор. Багато разів був я у Бресляві на концертах, але такої грімкої овації, яку зробила публика нашим співакам по закінченню, я досі не бачив. Люди не уступалися з місць, чекали на наддатки, і плескали так довго, аж утомлений хор показався вдруге й повторив пісню — "Гей, гей, гей, підемо до діброви", якою публика ше довго була захоплена, та низку інших пісень. Вражіння справді могутнє, для нас українців тим більше, що ми зійшлися тут вперше всі разом. Бажаю хорові та його диріґентові В. Божикові багато успіхів на німецьких сценах.
М. Головатий. 