Дослідження західно-українських говірок

З встановленням Радянської влади в колишній Західній Україні Інститут Академії наук УРСР відкрив у Львові свої філіали. До роботи залучено кращих місцевих наукових працівників. Зокрема, широко розгорнув свою діяльність філіал Інституту мовознавства.
Одним з першочергових завдань філіалу — вивчення говірки населення західних областей України. Таке дослідження стане цінним матеріалом для діалектного атласу, який готує до видання Академія наук.
Особливий інтерес являють досліди над покутською, лемківською і бойківською говірками. Окреме місце займає робота над пізнанням мовних рис рідного села Івана Франка — Нагуєвич. Вивчаються діалектні особливості ранніх творів Франка з метою показу розвитку мови великого письменника.
Наукові працівники філіалу працюють також над окремими питаннями з історії української мови. Вони вивчають вплив на літературну мову окремих західноукраїнських письменників покутської і бойківської говірок, зокрема, в творах Василя Стефаника і М. Устіяновича. 