◦ ◦ ◦ ◦ ◦

Координація нашого зорґанізованого життя у Ґ. Ґ. З днем 1. березня 1942 наступило остаточне оформлення одного керівного організаційно-диспозиційного осередка для всього організованого українського життя в Ґенеральному Ґубернаторстві. Цим осередком став Український Центральний Комітет під кермою проф. Володимира Кубійовича як провідника, д-ра Костя Паньківського як його заступника та ред. Василя Глібовицького як генерального секретаря. — Тим самим Український Центральний Комітет поширює свої агенди на терен области Галичина та стає представництвом усіх українців у Ґенеральному Ґубернаторстві. Це уодностайнення та координація нашого зорганізованого життя в Ґенеральному Ґубернаторстві наступило згідно з волею німецької влади та за вимогами доцільности й успішности нашої суспільно-національної праці. А цієї праці справді так багато, що без якнайбільшої економії сил та пляновости годі буде її якслід виконувати. При цьому треба взяти під увагу, що в сучасній дійсності на Український Центральний Комітет та його клітини перейшли всі ці аґенди і завдання, що їх до війни сповняли різні українські суспільні організації. Тим самим на плечі наших Комітетів та Українського Центрального Комітету зокрема спадає велитенський тягар праці на всіх ділянках нашого громадянського життя. Від тепер Український Центральний Комітет працюватиме при помочі двох своїх головних відділів у Кракові (вул. Зелена 26) та у Львові (вул. Паркова 10). Для полагодження своїх справ на терені Німеччини має УЦК. своє представництво в Берліні (Berlin SO 36 Marianninplatz 14).Всі досі існуючі Комітети й Делеґатури в області Галичина ведуть свою працю далі і свої письма посилають на адресу Відділу УЦК. у Львові. Дальші вказівки щодо своєї праці одержать вони в найкоротшому часі. Краків-Львів, 27 лютого 1942. Д-р Володимир Кубійович, Провідник У. Ц. К. Д-р Кость Паньківський, заступник Провідника У. Ц. К. 