◦ ◦ ◦ ◦ ◦ ◦ ◦

Розвідки нафти і газу. В цьому році будуть широко проведені геологічні розвідкові роботи в західних областях України. Трест "Укрнафторозвідка" у Львові одержав на розвідувальні роботи і устаткування на цей рік 8 міліонів карбованців. Менше як півтора міліона карбованців витрачали на ці роботи у колишній панській Польщі. Розвідковими роботами будуть охоплені райони: Дзвиняч, Богородчани, Мадрич-Волянка (біля Дрогобича), Любінці Семигенові (біля Стрия) та інші.
В 12 пунктах буде проведено геологічні зйомки для визначення нафтових і газових багатств надр. Протягом року буде виконано 12 тисяч метрів глибокого і 7 тисяч мілкого свердління. Підготовлено до експлуатації 12 свердловин, де знайдено великі запаси нафти і газу. Зокрема великі запаси газу знайдено біля Перемишля і в Косові на Гуцульщині.
Авіозвязок з районами. При пануванні польської шляхти на території Західної України зовсім був відсутній авіазв'язок між районами. В квітні буде відкрито авіозв'язок з районами області. Для цього буде створено два авіакільця — східне і західне. Східне кільце завдовжки 275 кілометрів буде проходити через такі пункти: Львів — Винники — Перемишляни — Дунаїв — Золочів — Одесько — Пониковиці — Підкамінь — Броди — Лопатин — Радехів — Буськ — Красне — Глиняни — Львів.
Друге, західне кільце протяжністю в 290 кілометрів буде зв'язувати Львів з районами: Янів — Яворів — Краковець — Ляшки — Любачів — Горинець — Немирів — Рава-Руський — Магерів — Мости Великі — Камінка-Струмілова. Щодня в ці райони області будуть відправлятися літаки з свіжими газетами і кореспонденціями. На обладнання авіаліній буде витрачено близько 100 тисяч карбованців. Найближчим часом, як тільки зійде сніг будуть розпочаті роботи по вишукуванню посадочних площадок в районах і підбору обслуговчого персоналу. Налагодження авіозв'язку з районами допоможе зокрема у доставці центральної преси і обласних газет. Я. Корбань — інструктор відділу транспорту і зв'язку обкому КП(б)У.
Оперзведення штабу Ленінградського Військового Округу. Протягом 3 березня на Карельському перешийку наші частини, продовжуючи охоплювати місто Виборг, здобули мис Саарела — на північ від Виборга, захопивши чотири 76 мм гармати і обладнаний вузол штабу великого військового з'єднання і острів Туппуран-Саарі — на південь від Виборга, де захопили 6 укріплених оборонних пунктів Противника, з яких 5 залізобетонних артилерійських споруд з справними береговими важкими гарматами.
На решті ділянок фронту нічого істотного не відбулось. Наша авіація вела активні дії по військах і воєнних об'єктах противника. У повітряних боях, що відбулися збито 10 літаків противника. 