◦ ◦ ◦ ◦ ◦ ◦ ◦ ◦ ◦ ◦

Альберт Лєбрен буде знову президентом Франції.
ПАРИЖ, ПАТ. Вибір президента Лєбрена на новий 7-літній період здається не підпадає сумніву. Всякі передбачування торкаються тільки числа голосів, яке кандидатура президента Лєбрена здобуде у першому голосуванні. В парляментарних колах рахують ту більшість на 500 голосів. Проти президента Лєбрена рішився втримати свою кандидатуру досі тільки сенатор Ґодард. Всі інші кандидати заявили, що стягають свої кандидатури.
Маршал Петен, до якого знову звернулася група правих послів, які хотіли би хочби тільки для маніфестації віддати на нього свої голоси у першому голосуванні, заявив, що цього собі не бажає. Головну кампанію проти нового вибору президента Лєбрена ведуть далі тільки соціялісти й комуністи.
Міністр Бек у Льондоні.
Перша розмова мін. Бека з льордом Галіфаксом у вівторок тривала близько дві години. В ній брали участь амбасадор Рачинський і дир. Потоцький з міністерства закордонних справ. З анґлійців крім льорда Галіфакса були приявні: державний підсекретар міністерства закордонних справ сер Кадоґен, заступник державного підсекретаря сер Орм Серджент і шеф виділу для справ середньої Европи Странґ.
Після тієї розмови мін. Бек був на приватному сніданні у льорда Галіфакса. На цьому сніданні були між іншими князь і княжна Кенту, Черчіль та Іден.
Пополудні мін. Бек відвідав у будинку парляменту премієра Чемберлєна та вечором був на бенкеті, який уладив анґлійський уряд.
Поголоска про поворот президента о. д-ра Волошина до Карпатської України.
"Ілюстровани Курєр Цодзенни" повідомив в кореспонденції з Будапешту:
В середу відбудеться засідання ради міністрів, на якому ухвалять автономію для Карпатської України.
Б. премієр Волошин, що — як відомо — виїхав за кордон, заки мадярські війська заняли Карпатську Україну, звернувся тепер до мадярського уряду з проханням дозволити йому вернутись і замешкати в Карпатській Україні. Мадярський уряд дав на це дозвіл.
Містимо цю вістку з інформаційного обовязку на відповідальність джерела.
Як виглядала би збройна інтервенція проти Німеччини?
Полєміка між Льойдом Джорджом та Іденом у палаті громад.
ЛЬОНДОН. ПАТ. Підчас дебати в палаті громад Льойд Джордж звернув увагу на технічні й ґеоґрафічні труднощі, які стрінула б Анґлія, даючи збройну поміч Польщі. Він звернув увагу, яке значіння мала б для цієї справи активна поміч СССР та підкреслив, що Анґлія мала би поважні труднощі на Середземнім Морі.
Іден полємізував з Льойдом Джорджом. Він ствердив, що Німеччина мусіла б розділити свої війська між два фронти: східний та західний. На Середземнім Морі положення основно змінилося від 1914. р., бо Туреччина станула по боці Анґлії. Супроти СССР Апґлія не має ніякої антипатії ідеольоґічного характеру ані розбіжности інтересів, коли йде про головні політичні питання. Тому співпраця зі СССР є можлива. Зрештою необхідно взяти під увагу ґеоґрафічний та історичний чинник та почування, які відтіля випливають — бритійський уряд мусить їх заспокоїти. Східні справи годі полагодити в компетенції самої Анґлії та Франції. 