◦ ◦ ◦ ◦

У Львові працює порадня для лікування нестатків мови й голосу, як Відділ Психотехнічного Закладу міста Львова. Адреса: Львів, Гандельсширассе 2—4.   Дня 27 березня ц. р. появився розпорядок про витрушування сажі з коминів, в якому вияснені обовязки власників реальностей, а також сажотрусів. Дня 1-го липня ц. р. почав обовязувати новий розпорядок про висоту оплат за поодинокі праці коминарів, яким заборонили брати вищі ціни, ніж ті, що визначені. Про докладний зміст цих розпорядків повинно знати населення міст і сіл.   Розв'язання окружних староств і Об'єднань Волостей Калуш і Самбір. Рішенням Генерал-Губернатора д-ра Франка з дня 17-го липня 1943 р. розвязано з днем 31-го липня 1943 р. окружні староства й Об'єднання Волостей Калуш і Самбір, при чому частину окружного староства й Об'єднання Волостей Калуш, а саме: місто Калуш і волості Голинь, Небилів, Лдяни, Новицю, Томашівці, Верхіню, Войнилів прилучено до окружного староства і Об'єднання Волостей у Станиславові — частину, а саме: місто Долину і волості Рожнятів, Креховичі, Велдіж, Перегінсько, Тростянець, Витвиця, Спас включено до окружного староства й Об'єднання Волостей Стрий.   Окружне староство й Об'єднання Волостей Самбір прилучено до окружного староства й Об'єднання Волостей Дрогобич. У Калуші й Самборі будуть створені повітові комісаріяти.   Заборона перебувати вночі на полі. З метою охорони хліборобських плодів у часі жнив перед крадежем влада видала розпорядок, що тепер обовязує — про заборону перебувати на полях, як також на полевих дорогах і пасення худоби в годинах від 22-ої вечором до 5-ої вранці. Ця заборона обовязує до 31-го серпня 1943 р. Перебування на полі від вересня від години 21-ої вночі до 5-ої ранку дозволене тільки для тих осіб, які бережуть поля і мають відповідні посвідки, видані громадською управою. Над виконанням повищої заборони слідкуватиме поліція, яка є уповноважена вжити зброї, коли на зазив стрічна особа не задержиться.   Пашпорти для корів. Влада видала розпорядок, що ним постановлено видавати звільнюючі пашпорти для працюючих корів. Ці корови виключені від здачі на континґент і не можуть бути віддані на убій. По-німецьки ці пашпорти називаються "Фрайпас фір Арбайтскуг".   Рідна земля 