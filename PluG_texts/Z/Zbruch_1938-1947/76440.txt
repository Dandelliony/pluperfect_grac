◦ ◦ ◦ ◦

Англійська адміраліція подала до відома, що згинуло сім старшин і 106 моряків на есмінці "Ечейтес". Цей есмінець, що плив коло конвою до Совєтів, пішов на дно.
У Хорватії жалоба. На приказ Поглавніка впродовж 3-ох днів не відбуваються ніякі вистави, ані забавові імпрези. Таким чином хорвати виявляють свою пошану для хорватських частин, які боролися по геройськи у Сталінграді.
15-го лютого у Фінляндії зійдеться 300 членів виборчої колегії, щоб згідно з фінською конституцією вибрати тайним голосуванням президента держави. Президента Фінляндії вибирають на 6 років. З уваги на воєнний час, не вибрано нової виборчої колегії, тільки на підставі ухвали парляменту, доручено старій колегії з 1937 року перевезення вибору президента.
Сучасна війна — це велика світова революція — заявив японський міністер Тані в японському парляменті. Премієр Тойо підкреслює це твердження словами, що сучасну війну ведуть на життя і смерть. Треба собі усвідомити, що Японія, як провідна потуга Великої Східної Азії, мусить виконувати великі завдання для оборони свого життьового простору.
З Еспанії виїхало знову 1190 добровольців на східний фронт. Вони підкріплять славну Блакитну Дивізію. Цією останньою групою еспанських добровольців командує полковник Перес Гомес.
У Токіо далі радить японський парлямент. Премієр Тойо заявив, що в минулому році, не зважаючи на війну, збільшилося населення корінної Японії. Природний приріст японського народу був більший, як число померлих і поляглих. Премієр Тойо бачить у цьому факті один із доказів на невичерпність японських людських резерв. Коли ж Японія потребувала б додаткових робітничих сил, то можна дістати їх із зайнятих підчас війни країн.
Як повідомляє "Месаджеро", в минулому тижні італійське летунство затопило на Середземному морі 3 аліянтські есмінці і 5 пароплавів; також пошкоджено один есмінець і два пароплави. Над Італією збито 22 аліянтські літаки. В Тунісі летунство збило 88, протилетунська артилерія 7 аліянтських літаків. Над Середземним морем збито 3 літаки.
З Грінвіл у південній Кароліні повідомлено, що в п’ятницю біля летунської бази північно-американських збройних сил, зударилися в повітрі два бомбардувальники. При цьому згинуло 14 членів залоги.
Новоіменований німецький амбасадор в Токіо, Гайнріх Штаммер передав Теннові в п'ятницю в палаті Тенна свої вірчі грамоти.
З Буенос Айреса повідомляють, що в наслідок одного самоходового нещастя в аргентинській столиці згинуло 10 пасажирів, а 7 було важко ранених. Вщерть наповнений автобус перевернувся і запалився, так що більша частина пасажирів не могла врятуватися.
Після Південної Африки, тепер оце вже й Австралія виказує знижкову продукцію золота, а саме на 848 тисяч унцій. Вартість продукції зололта знизилася на 8,87 міліонів австралійських фунтів.
Згідно з повідомленнями з Каїра, новий план єгипетського бюджету передбачує не менше, як 65 міліонів фунтів видатків. Таким чином видатки, порівнюючи з 1940-им роком подвоїлися.
Турецька інформаційна служба в Анкарі стверджує, що в теперішній війні німецькі підводні човни мають куди більше успіхів, як у першій світовій війні. Німеччина продукує більше підводних човнів, як тратить, до того ще підводні човни щораз кращі, мають щораз більшу змогу дії  та приносять щораз більше успіхів, що, між іншим, признають і самі противники держав осі.
"Дейлі Мейл" подає до відома, на підставі повідомлення британської адміраліції, що разом з есмінцями "Файр Дрейк", "Ахатес" і "Партреч" та корветою "Мері Голь" і рибальським пароплавом "Бра", британська фльота втратила 426 старшин і моряків. На самому тільки есмінці "Файр Дрейк" затонуло 170 людей.
Бої в південній частині східного фронту тривають дальше
БЕРЛІН, 9 лютого. Як повідомляють з військового джерела у доповнення до даних німецького воєнного звідомлення з неділі, на всьому південному обширі східного фронту та в районі на південь від Осколу тривали під кінець тижня завзяті оборонні бої. Зате на південь від Ладожського озера сила большевицьких атак зменшилася та обмежилася тільки до кількох випадів місцевого характеру. Ці випади не принесли большевикам ніяких успіхів. Треба при цьому зазначити, що область на південь від Ладожського озера слід уважати за найважніший пункт боїв на північному відтинку східного фронту.
Біля Новоросійська німецькі війська накинули большевицьким куреням, які висадилися там, завзяті бої, що довели до знищення мас висадних військ. Решта большевиків ставила розпачливий опір у поперерізуваних яругами стрімких узбіччях набережних гір та намагалася кількома наворотами розірвати кільце. Стиснуті на малому просторі, вони недалекі свого знищення, бо натиск з боку суходолу щораз більше росте, а надбережні батерії розбивають всяку спробу допомоги від сторони моря.
У кубанській області бойова діяльність обмежувалася до місцевих боїв. Важкі втрати, що їх большевики зазнали підчас своєї великої атаки з попереднього дня, ще більше зросли. Про постійні важкі втрати большевиків надходять вістки теж з області устя Дону та середного Дінця і відтинка Осколу. І хоча на цих фронтах большевики напирали великими силами, німецькі війська переходили часто до протинаступів. Зокрема німецькі панцирні з'єднання своїми швидкими й енергійними діями спричинили большевики багато клопоту. Вони своїми випадами вдаряли на маршові большевицькі колони з боків, розбивали маси замкнених виступальних з'єднань та відкидали назад сильні большевицькі авангарди. У непроглядному лісовому терені вони застукали один совєтський полк та дощенту його знищили, разом із приділеними до нього частинами важкої зброї. За дотеперішніми повідомленнями ворог втратив при цьому чотири танки, 20 гармат та багато вантажних автомашин. З цілого полку залишилася лише яка сотка полонених. 