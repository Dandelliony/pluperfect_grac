◦ ◦ ◦ ◦

Рух на пошті. Вчора на львівській пошті відкрито продажу поштових карток і марок. В зв'язку з тим панував на пошті цілий день великий рух. Тисячі людей купили собі листівки і листові марки, щоб швидше написати до свояків і знайомих.
Видавничі новини. Видавнича кооператива Українських письменників і журналістів "Українська книга" (дир. Михайло Яцків-Оделян) готує до друку альманах творів українських письменників і журналістів, присвячений, головним чином, умовинам українського життя під совєтами. В плянах кооперативи є також видавати літературно-мистецький місячник "Розкуте слово", що буде органом Спілки Українських Письменників, а дальше перевидати "Кобзар" і т. д. Видавництво видало вже стінний калєндар за другу половину 1941 року в накладі 15 тисяч, калєндар вже розхопили.
Людина на відповідне місце. В неділю 17 ц. м. відбулося засідання Ради Психотехнічного Інституту (Булярда 4), на якому обговорено плян праці. Завдання Інституту є досліджувати науковими методами здібності і нахили людини та кожну людину спрямовувати на відповідне місце в житті.
Де купатися? Скупатися у Львові можна при вул. Дверницького, в басейні "Зимна вода", у "Зеленому око" при вул. Снопківській та в басейнах при вул. Клепарівській і Замарстинівській.
Виріб солодощів. Кондиторська фабрика ч. 1 виробила за липень 30 тонн солодощів.
Літний час дальше обов'язує. З Берліна повідомляють: Літний час виявився таким практичним, що його вводиться як обов'язуючого також у зимовому півріччі 1941/42.
Футбол. Недільні футбольні змагання між спортовими клюбами УССК і Тризубом закінчилися вислідом 6:1 в користь УССК. Сьогодні відплатні змагання обох дружин. 