◦ ◦ ◦ ◦

Творчий вечір образотворчих мистців. Завтра, в середу, 29-го липня, в 6-ій год. вечором відбудеться у виставових залях Спілки Праці Українських Образотворчих Мистців у Львові, площа Марійська ч. 9 продовження творчого вечора, що присвячений обговоренню творчости 4-ох українських мистців: І. Труша, О. Новаківського, П. Холодного та П. Ковжуна.
Українська радіопередача. Завтра, в середу, 29-го липня, в часі від год. 10.30 до 11-ої Львівська Радіовисильня передає концерт дуетів і терцетів у виконанні М. Сабат-Свірської, Е. Ласовської, С. Гаврищук і Л. Рейнаровича. При фортепіяні: Е. Курилович-Чапельська.
Сходини купців. Сходини Об'єднання Праці Українських Купців, які з незалежних причин не відбулись 22-го липня, відбудуться завтра, в середу, 29-го липня, в год. 7.45 вечором у домівці Українського Окружного Комітету на Львів-місто — Ринок ч. 10. ІІ-ий пов. Предметом сходин: Оборотовий податок та книга приходу товарів.
Львівські лікарі на виставі "Чудо життя". Цими днями 120 львівських лікарів, між якими було теж багато старших лікарів і наукових досідників, відвідало львівську виставу "Чудо життя". Всі лікарі були під глибоким вражінням високої вартости цієї вистави і висловили своє вдоволення, що ця вистава влаштована у Львові, де все населення може приглянутися функціям і будові людського організму та засвоїти собі необхідні права гігієни. Вистава "Чудо життя" відкрита щодня від год. 10-й до 19-ої. 