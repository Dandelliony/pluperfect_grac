◦ ◦ ◦ ◦ ◦ ◦ ◦ ◦ ◦ ◦

Чи духовенство може благословити зброю? КАП подає внутрішній приказ полевого епископа Ґавліни (ч. 8. 1939) з таким виясненням: З огляду на часті запити у справі благословення зброї та воєнного знаряддя не є вказане, щоб священники посвячували (благословили) зброю або воєнне знаряддя, яке спричинює смерть і виголошували при тій нагоді якінебудь промови в літурґічних ризах. Зате нема ніяких застережень проти благословення воєнного знаряддя, яке безпосередньо не спричинює смерти — нпр. воєнного санітарного знаряддя.
Карають дозорців. Поліційні комісаріяти висилають поліціянтів для контролі, чи дозорці притримуються розпорядку і замикають брами щойно в год. 11-ій. У звязку з тією контролею поліціянти внесли цілу низку карних доносів на дозорців, що замикають брами в 10-ій годині, і вже в найближчих днях відбудуться у старостинському суді карно-адміністраційні розправи.
Урядовий комісар у Львівській Хліборобській Палаті. У звязку з поділом терену львівської хліборобської палати на три (на основі постанови ради міністрів, що утворила нові палати: у Тернополі та у Станиславові), міністерство рільництва розвязало управу львівської хліборобської палати та заіменувало комісарем палати інж. Шостака, начальника рільничого виділу львівського воєвідського уряду.
Кости мамута, м. ін. клевак, найдено під час направи вулиці в Михальчі пов. Городенка. Крім того відкопано там велике паленище з неполітичної доби.
Не слухайте радія підчас бурі! Над Стриєм 2 години шаліла буря; град завбільшки горіха побив шиби та понищив городи й сади. Вода залила вулиці та деякі пивниці, грім убив на передмісті корову та поразив пастуха. Підчас бурі грім вдарив у антену полкової кантини, зовсім стопив радієвий приймач та оглушив на кілька годин жінку, яка була в кантині. 