◦ ◦ ◦ ◦

Уряди праці. Цими днями утворено у Львові Уряд праці, який міститься на площі Смольки 3. Його завданням є нормувати подачу праці робітникам, допомагати безробітним, контролювати умовний праці та мати нагляд над промисловістю. Уряд праці завізвав також до реєстрації усіх колишніх службовців і робітників, які знають німецьку мову. Установи, підприємства і працедавці повинні зголошувати Урядові праці своє запотребування на робітників. Це облегшить скорий і плановий розподіл праці.
Харчівні у Львові. Львівський трест їдалень і ресторанів (Миколая 15), який сповняє важну роботу прохарчування населення, має під своїм керівництвом 32 загально доступні їдальні і ресторани. Йому теж підлягають 6 їдалень для жидів. Трест організував і веде 10 їдалень для військових та 7 їдалень при різних установах для їхнього персоналу. Веде також 3 каварні. Кожного тижня трест відкриває пересічно 5 нових закусочних і буфетів. Продовольчими справами займається окремий відділ, який має в різних районах свої бази та заготовочні пункти. До перевозу продуктів має трест власний транспорт. В справах постачання трест стоїть в порозумінні з німецькою господарською командою.
Переходовий час покінчився. На мурах Львова появився розпорядок про розв'язання відділів Української Міліції, що створилася перших хвилин, коли до Львова прибули німецькі війська. У розпорядку дякують Українській Міліції за працю. Рівночасно заявляють, що при Німецькій Поліції творяться вербункові місця, в яких будуть приймати тих членів б. Української Міліції, які схотять творити Помічні Відділи Німецької Поліції. 