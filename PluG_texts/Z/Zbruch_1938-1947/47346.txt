◦ ◦ ◦ ◦ ◦ ◦ ◦

Чотири нових колгоспи. Одноосібне селянство Перемишльського району все більше переконується в перевазі колективного господарювання. Воно добре розуміє, що єдиний шлях до заможного, щасливого життя лежить через колгоспи. Все більше поступає заяв від одноосібників про прийняття в колгоспи. За останні дні було організовано чотири колгоспи: в селі Кречкова утворився колгосп ім. Хрущова, в який увійшло 19 бідняцьких та середняцьких господарств. Крім цього, ще не розглянуто 6 заяв. В селі Сіракізці утворився колгосп ім. Калініна, в який увійшло 20 господарств; в селі Вільшани організувався колгосп ім. Тимошенка, в який увійшло 44 господарства і 6 заяв не розглянуто; в селі Негрибка утворився колгосп ім. XVIII Всесоюзної партійної конференції. Колективізація охопила всі села району. Майже в кожному селі утворена ініціативна група по організації колгоспів. Заяви від селян-одноосібників надходять щоденно. Зараз по Перемишльському району є 10 колгоспів.
Дякую радянській владі. Довгі роки я хворів на зуби, але не міг їх лікувати, бо за буржуазних часів на це треба було мати багато грошей. Зуби були вже так зіпсовані, що здавалось, їх не можна вилікувати. Тільки при чудовій радянській дійсності, де людина є найціннішим капіталом, я мав можливість цілком їх вилікувати. Завдяки наполегливого лікування з боку лікаря поліклініки т. Харітонової я цілком вилікував собі зуби і почуваю себе цілком іншою людиною. За це я з всього серця дякую нашій рідній радянській владі. В. Волк. 