◦ ◦ ◦ ◦ ◦ ◦ ◦

Піклування про здоров'я. Раніше в Бібркському повіті була лише одна лікарня. Трудящі не мали ніякої медичної допомоги. Для того, щоб одержати якісь ліки, доводилось платити великі гроші.
Зараз в Бібрці відкрито дві лікарні. В них працюють досвідчені лікарі. Медичну допомогу населенню дають безкоштовно. Організовано також в Бібрці поліклініку з внутрішним, хірургічним та рентгенологічним кабінетами. В селах району відкрито медичні амбулаторії і декілька хат-родилень. Цього року райвідділ охорони здоров'я намітив відкрити тубдиспансер та санітарну станцію.
113.574 центнерів цукру. Значно підвищилась продуктивність праці на Ходорівському цукрозаводі. Тільки за останні два місяці завод переробив 786.096 цнт. цукрових буряків і виробів 113.574 цнт. цукру рафінаду. Щоденний випуск цукру становить 120 цнт.
Оперзведення штабу Ленінградського Військового Округу. Протягом 21 січня на фронті нічого істотного не відбулося. На всіх напрямках шукання розвідувачів і рідка рушнична і артилерійська перестрілка. Наша авіація провадила розвідувальні і бойові польоти.
Загальноміські траурні збори. Вчора у Великому театрі відбулися загальноміські збори партійного, комсомольського 'i професійного активу м. Львова присвячені 16-тій річниці з дня смерті Володимира Ільїча Леніна. До складу президії збори обирають голову президії Верховної Ради УРСР тов. Гречуху, Наркома Внутрішніх Справ УРСР т. Серова, Секретаря ЦК ВЛКСМ т. Громова, Грищука, Козирева, Студинського, М. Кіх і інших.
Під бурхливі довготривалі оплески до почесної президії збори обирають Політбюро ЦК ВКП(б) і Політбюро ЦК КП(б)У. Пропозицію про обрання почесним головою зборів продовжувача справи Леніна — товариша Сталіна збори зустрічають громом оплесків. Доповідь "16 років без Леніна по ленінському шляху під керівництвом товариша Сталіна" зробив ректор Львівського Державного Університету тов. Марченко. Після доповіді, збори прийняли текст листа продовжувачу справи великого Леніна —  товаришеві Сталіну.
Після урочистої частини відбувся великий концерт, присвячений пам'яті В. І. Леніна. 