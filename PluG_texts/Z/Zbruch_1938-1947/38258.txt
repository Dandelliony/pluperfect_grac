Важний розпорядок для ремісників.

Реміснича Палата повідомляє, що всі ремісники у краківській області (дистрикті) обовязані належати до цехів та обовязані зареєструватися. Невільно виконувати ремесла без одночасної приналежности до відповідного цеху. В сумнівних випадках, до якого цеху слід зголосити приступлення, дає вияснення Реміснича Палата у Кракові при вул. св. Анни 9.
Реєстрацію всіх ремісників, які виконують ремесло на терені міста Кракова переводить Реміснича Палата у Кракові при вул. св. Анни 9. Інші ремісники в краківській области обовязані зголоситися до реєстрації в управі цієї громади, на терені якої виконують ремесло. Зголоситись слід найдалі до 31. липня 1940 р.
Ремісник, який зголошується до реєстрації повинен предложити відповідні документи, передусім ремісничу карту, концесію чи пак промислову карту, мельдункову карту, метрику, реєстраційну карту на рік 1940 і промислове свідоцтво на рік 1939.
Ремісничі підприємства і ремісники, які не зголосять приступання до відповідного цеху в речинці до 31. липня 1940 р. або не виконають обовязку реєстрації, не дістануть по цьому речинці приділу сирівця і потрібних матеріялів для промислових цілей. Крім цього таким ремісникам і ремісничим підприємствам заборонять далі самостійно виконувати ремесло.
Слід згадати, що у Кракові повстає "Союз Ремісників" при вул. Зеленій 26 (м. 7), що в год. 8—1 і З—6 буде: давати правні поради, переводити реєстрацію, вдержували звязок з бюром праці і владою, основувати наші цехи в місцевостях, де є 20 самостійних українських ремісників (майстрів). Тому то ремісники українці на провінції повинні покищо здержатись з вписом до польського цеху і лише надіслати до "Союзу Ремісників" заповнений анкетний листок. 