◦ ◦ ◦ ◦ ◦ ◦ ◦ ◦ ◦ ◦

Демонстрації львівських безробітних. Вчора в год. 10. перед полуднем більша скількість безробітних зібралася перед будинком Воєвідського Фонду Праці при вул. Вишневецьких 2. Підчас того, як делєґація безробітних пішла до директора Фонду Праці, на вулиці кинув хтось гасло не чекати на вислід конференції делєґатів, лиш почати наступ. З юрби почало летіти каміння, від якого вилетіло кількадесять шиб. Одночасно юрба здемолювала вхід до будинку. Демонстранти потурбували кількох поліціянтів, які намагалися стримати юрбу. У висліді тих сутичок поліція арештувала 6 аґітаторів та привернула лад. Невеликий гурт демонстрантів ішов Ринком та Руською вулицею, мабуть у напрямі воєвідства. Коло Волоської церкви демонстрантів заатакувала поліція і вони розбіглися.
Львівська хроніка. До канцелярії адвоката Ю. Лещія (Ринок 33) вломилися злодії і вкрали машину до писання і ґардеробу. — Карло Матис зі Сапіжанки повідомив поліцію, що на головному двірці украв йому хтось із кишені шкіряний портфель із готівкою 23 зол. та особистими документами. — Марія Фурович, замешкала в Персенківці, знайшла передучора на вул. Вулецькій Корсо кількамісячну дитину жіночого полу. При дитині були картка такого змісту: "Стефа Квятковська, я без засобів до життя, мушу пуститись на такий життєвий шлях, бо інакше мусіла б убити дітей і саму себе та на те не маю відваги і волію, щоб хтось інший те..." Дитину віддали до захисту, за матірю шукає поліція.
Чоловік намагався відбити від поліції жінку-пачкарку. Католицька поліція арештувала перед кількома днями відому пачкарку Вельму Свєрчину. Коли арештовану вели на комісаріят, її чоловік і кількох спільників намагалися відбити. Підчас сутички поліція була приневолена вжити пальної зброї і внаслідок стрілянини чоловік арештованої зазнав поважних ран. Раненого перевезли до вязниці.
1.530 ґазових масок для американських дипльоматів в Европі. Відділ державного уряду у Вашинґтоні оголошує, що в березні він доставив своїм дипльоматичним представництвам в Европі 1.650 найкращих ґазових масок військового типу. 