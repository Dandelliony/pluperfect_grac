◦ ◦ ◦ ◦ ◦ ◦ ◦

До українських переселенців із Буковини. Представник УЦК відвідав майже всі табори й назначив у них Мужів Довіря, за вийнятком кількох таборів, що їх не міг відвідати з технічних причин і де число українців незначне. Тому, що в найближчім часі нова обїздка представника УЦК не передбачена — проситься, щоб українці, які перебувають у таборах, у яких представник УЦК не був, зголосилися негайно письменно до УЦК, звідки одержать потрібні інформації та вказівки щодо їхнього приміщення на працю в Ґ. Ґ. — Український Центральний Комітет, Краків, Ґрінештрассе 26/5.
Останній виклад Наукової Ради при УЦК у Кракові з ділянки Шевченкознавства з нагоди 100-ліття появи "Гайдамаків" відбудеться в середу 21. травня ц. р. в год. 19-ій (7-ій вечером) у салі Українського Видавництва при Райхсштр. ч. 34. У програмі відчит проф. Плятона Лушпинського з Варшави на тему: "Шевченкові Гайдамаки", в якім прелєґент подасть до відома дуже цікаві висліди своїх довголітніх дослідів над першими історичними поемами Шевченка. — Гостям раді.
Роковини смерти Миколи Міхновського вшановують Українські Комбатанти в середу 21. травня ц. р. Надзвичайними Сходинами з рефератом у салі Харчівні УДК при вул. Зеленій ч. 7, І. пов. у Кракові. Початок вшанування — год. 19.30. Приявність обовязкова. — Управа Секції дуктін.
Взиваємо п. Миколу Бойчука, що тепер перебуває в Сяноці, приїхати до Кракова і не робити дальших замовлень, а Вп. Громадин просимо не вплачувати до рук п. М. Бойчука ніяких зачетів. — Українське Видавництво в Кракові.
Секція інжинірів при УЦК, Краків, вул. Зелена 26/7, просить інж. Гр. Мельника з Конюхова в важній справі подати негайно свою теперішню адресу. 