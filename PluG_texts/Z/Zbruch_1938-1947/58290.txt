◦ ◦ ◦ ◦ ◦

Пам'яті М. Лисенка. 6-го листопада ц. р. минає 29 років з дня смерті великого українського композитора Миколи Віталійовича Лисенка. 7-го листопада, в год. 17.30, Львівське радіо передаватиме концерт із його творів.
Около 3.000 тон хліба за жовтень. Львівські пекарні випекли в місяці жовтні около 6.000 тон хліба. Ця кількість покриває потреби споживачів нашого міста. Хлібний концерн старається про підвищення якості хліба. На якість хліба впливає відсоток вогкості, який з уваги на осінь тепер досить високий; брак старих запасів примушує уживати ще свіжу муку.
Допомога полоненим. Через Львів у дальшому переходить багато українців, звільнених із німецького полону. Їх зустрічають львівські українці з усякою можливою допомогою. Багато з них ранених. Конечна їм лікарська поміч. За останню неділю автомашини Швидкої Медичної Допомоги перевезли до лічниці п'ятнадцять хворих полонених.
Нові назви вулиць. Вулиця Дідушицьких називається тепер Вельфенштрассе. Вулиця Словацького називається тепер Семинарською (Семінаріумштр.).
Біг навпростець. Листопадовий гуртковий біг навпростець відбувся у Львові, 2 листопада в околиці Стрійського парку при скромній участи дружин. Це свідчить про незадовільну виховну працю в українських спортових клюбах і товариствах. Найбільшу готовість виявив "УССК" що здобув переходову листопадову нагороду, та Українське Тіловиховне Т-во V. (Замарстинів). Переможна Дружина УССК-у в складі: Варцаба, Мартиняк, Сидор перебігла трасу, приблизно 2 кілометрів, у часі 5:26,4. Друга дружина УССК-у — в часі 5:41,0. Жінки УССК-у перебігли трасу 500 м. в часі 2:15,0, а юніори Українського Тіловиховного Товариства V. в Замарстинові І км. в часі 4:24,0. 