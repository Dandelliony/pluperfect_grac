Петровський арештований.

ВИСОКІ ДЕРЖАВНІ ДОСТОЙНИКИ БРАЛИ УЧАСТЬ В УКРАЇНСЬКІЙ НЕЗАЛЕЖНИЦЬКІЙ 3МОВІ.
Поголоски про арештування президента УССР Петровського потвердилися. Рівночасно арештовано його сина, команданта І. московської дивізії стрільців, на його місце прийшов Морозов.
Це арештування викликало тим більше вражіння, що Петровський недавно дістав орден Лєніна.
Отвираючи 14. конгрес КП(б)У, Хрущов заявив, що в останніх днях викрито в Києві нову контрреволюційну змову, що намагалась повалити сталінський режім та проголосити незалежність України; в ньому брали участь високі державні достойники. (АТЕ).
НАЗВИСЬКО ПЕТРОВСЬКОГО ЗНИКНЕ З МАПИ.
Міська рада Дніпропетровська звернулась до Москви з домаганням змінити назву міста „Дніпропетровськ".
Як відомо, Дніпропетровськ давніше звався Катеринослав, за української влади перезвали були його на Січеслав, большевики на — Дніпропетровськ.
І ШЕФ ГПУ СОВ. УКРАЇНИ У ВЯЗНИЦІ.
Як говорять у Москві, на приказ Єжова арештовано в Києві шефа ГПУ УССР Лєплєвського. 